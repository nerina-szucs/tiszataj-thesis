il

zJbH

'88

8

tiszatáj
IRODALMI, MŰVELŐDÉSI ÉSTÁRSADAIŰMPOUTIKAI FOLYÓIRAT

l ^ P

Főszerkesztő
KAPOSI MÁRTON

A szerkesztőbizottság tagjai
Berényi Bogáta, Borvendég Béla, Csatári Dániel, Kaposi Márton,
Szentpéteri István

A szerkesztőség tagjai
Belányi György, Csatári Dániel, Keszthelyi Rezső, Nikolényi István,
Zsoldos Sándor

Tartalom
XLII. ÉVFOLYAM, 8. SZÁM
1988. AUGUSZTUS

X.ABANCZ GYULA versei: Ady bibliája; Levél
Kakuk Marcinak; Einsteini egyenes; Nyakas vállság
BERKOVITS GYÖRGY: A barátom regénye (regényrészlet)
VERESS GERZSON: Tudom, de mégis (versciklus)
DÉSI ÁBEL versei: Babiloni üzenet; Belső dallam
NÉMETH ISTVÁN PÉTER: Jób (versciklus)
HAJDÚ FERENC: Kerestetik (vers)
PINTÉR TIBOR: Vihar (elbeszélés)
KÁRPÁTI KAMIL: A Noah-noah szép Linának egy
régi rögtönzést ad elő
BÖRÖNDI LAJOS versei: planctus; sorsunk .........
ZÖLDY PÁL: Királysírok (részlet egy novellaciklusból)
DOBOS MARIANNE: Embereszményeink (beszélgetés Jánosy Istvánnal)

3
6
16
18
20
22
23
26
28
29
32

ÖRÖKSÉG
Szent István király emlékezete
PETROVICS ISTVÁN: Szent István és a magyar
államszervezés
KOSZTA LÁSZLÓ: Egyházszervezés Magyarországon
SZEGFŰ LÁSZLÓ: Szent István és a népmesék
KORDÉ ZOLTÁN: Kristó Gyula—Makk Ferenc:
Az Árpád-házi uralkodók

41
47
60
68
Ut,

TANULMÁNY
KIRÁLY ISTVÁN: Németh László gondolatvilága
(II., befejező rész)

72

MŰVÉSZET
Tiszatáj-galéria
KABDEBÓ LÓRÁNT: Óvatos kopogtatás Schéner
Mihály ajtaján
NÓVÁK MÁRIA—GÖNCZY LÁSZLÓ: Szegedi
évadmérleg

90
93

KRITIKA
BODRI FERENC: Az újra felfedezett Tornyai?
Bodnár Éva monográfiája
BALÁZS GÉZA: A mai magyar folklórkutatásokról
„modern" tanulmányok kapcsán
LÖRINCZY HUBA: Fülöp László: Kaffka Margit
BÁRDOS LÁSZLÓ: Aránytudat és érzékenység.
Lőrinczy Huba: Fénytörés
KÁNTOR ZSOLT: „Csukódva tágul, mint a szemhéj". Parti Nagy Lajos költészetéről
Híreink

101
103
107
111
113
116

ILLUSZTRÁCIÓ
SCHÉNER MIHÁLY rajzai az 5., 40., 59., 67., 71.,
92., 116. oldalon, valamint a műmelléklet I—II. és
a borító III. oldalán.

A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 88-2608 — Szegedi Nyomda — Felelős vezető:
Surányi Tibor igazgató.
Szerkesztőség: Szeged, Tanácsköztársaság útja 10. — Táviratcím: Tiszatáj Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető
bármely hírlapkézbesítő postahivatalnál, a hírlapkézbesítőknél, a Posta hírlapüzleteiben és a Hírlapelőfizetési és Lapellátási Irodánál (HELIR), Budapest XIII.,
Lehel u. 10/A. — 1900, közvetlenül vagy postautalványon, valamint átutalással a
HELIR 215-96-162 pénzforgalmi jelzőszámra. Egyes szám ára 16 Ft. Előfizetési
díj negyedévre: 48, fél évre 96, egy évre 192 forint.
Kéziratot nem őrzünk meg és nem küldünk vissza.
ISSN 0133 1167

Ut,

LABANCZ GYULA

Ady bibliája
KÖZÉRZETJELENTÉS A 60 ÉVES
JUHÁSZ FERENCNEK
Kiadja utamat, mintha lenne ...
Assisi: nem szeretem
a galambokat.
Moralista
vízesés, szakállát
simogató hegy. A szél
némileg igen, nemileg nem izgatta
hegy fölött a felhőt.
Tört-jel-sorompó,
(ivó ezzel nem számol)
azzá lesz, mi felesbe —
belekérdez a mozdulat,
törtet törttel...
kiiszom
magamból a hiányzó napkorongos távolságot.
Karcos
korsó-mozdony.
Érthető mi érthetetlen.
Miközben a tükörről beszélek
magam is benne vagyok.
Ellopták Ady bibliáját,
zsidó nem tehette,
nem tette
keresztyén.
Szellem strici
megfoghatatlan.
Ige: hallgass! összecserélték
gyűrűiket
a fák, most már mind-egy,
fátyolt rá! Mente-gombolású,
húrhoz kötött hegedű
lefejezi a hangadót.
És ezerszer jaj e hajadon
reményt vesztett
világnak.

Ut,

Levél Kakuk Marcinak
Én, kinek örökös
nézeteltérése
van
a nappal, megállok
— neveletlen eLem —
bakancsomban
kavics,
lábfejemen fűzés,
véres nyomaival
együtt
cseresznyézik az út, —
bőrömre égetett furulya . ..
Kilépek a végtelenbe.
Csak előbb: kihallgatásra küldöm
a követ, összeszalad szem
a látással? Na bumm,
ilyen az ég,

üt-között, bevallja majd
ő a nagyköveti S a nap,
miközben
lihegve
a fák zöld sarkában
megbújok, —
verejtékben
pofon — korlát közé
dobott
törölköző.
Cseresznye vagy furulya.
Véremmé
teszem.
Tersánszkynak,
Berdának szólok! Kik
dolguk végeztével, ha, —
hold-gyűrűből
kölcsönzött
vízjeles felhőszalvétával
seggbecéznek.

Einsteini egyenes
Víz tudathasadásos
távirata az éghez:
SZÉLTELEN VALAMI
MIT TUDNI ÉS HALLANI
BELENÉZNI SOHA!
Szólíts
egyszerűen
csak földnek
Vizes úton a nap
einsteini egyenes
Minden sugárnak
maga felé hajlik
a tengere
Boxeres szem villan
ülne hang a falra
Tudni kell merre
tart a világ
hogy ne járhass arra

Nyakas vállság
Legközelebb, mi
van legközelebb?
öreg bútoraidat
szólítja haza
az erdő. Ülsz a csúcson,
ülsz a parton, vízi
kép hátoldalára
írni...
Legközelebb, mi
van legközelebb?
Asztal,
gyerekkor
alvilági
diadalkapu,
étlap-oszlop, ízek.
ismeretlen
emlékével.
Nap és hold ételhordójából mindig
csurran-cseppen
valami.
Legközelebb, mi
van legközelebb?
Archoz
fésülködő,

állig omló, kettéválasztott vörösen
szőke,mellkas, lélegző tüdő.
Legközelebb, mi
van legközelebb?
Tányér, csipogó bors-akna,
zeller-zátony,
levestészta-távirat,
fehér
és sárgarépa
gerenda,
iskolázott
nyelv-vitorla.
Legközelebb,
mi
van legközelebb?
Köd,
üvegvágó-lámpa,
stólás mamika,
hidegvérű
krokodil-kerék.
Csönd. Illetve. CSÖND,
nyakas vállság
lénye körül karod.

Ut .

BERKOVTTS GYÖRGY

A barátom regénye*
Ckó, a barátom, azon az októberi reggel legszívesebben futott volna az utcán,
hogy minél hamarabb megpillanthassa Esztert — „
megmerítkezni mélybarna, meleg tekintetében . . . egy más világban . . — , majdnem — tehát csak
majdnem — szétvetette a türelmetlenség, vannak ilyen reggelek az ember életében. Elhatározta, esetleg — esetleg, tehát nem biztos — hogy a lány lakása
felé kószál, csak úgy, s ha véletlenül összetalálkoznak, remélte, így lesz, akkor
majd csodálkozik, hogy jé, milyen érdekes, meg satöbbi.
Lógott az eső a levegőben, ahogy mondani szokták, s ebben a sötétszürke
időben nyilván azért tűnt valahogy még rondábbnak áz az utca, ahol a barátom lakott, a Vörösmarty utca — a Terézvárosban —, minthogy az is sötétszürke lévén, meghatványozódtak a komor sötétszürkék. Ckóék tizenhárom
évvel ezelőtt költöztek egy századelőn épült, eklektikusán díszített, négyszintes
háznak az egyik — pontosabban a díszerkélyes — második emeleti lakásába.
A barátom valamikor kedvelte ezt a napfénytelen, úgynevezett tisztes polgári
utcát, amely valaha jobb napokat is láthatott, manapság meg az épületek
úgynevezett állaga egyenletesen, szépen romlik, ugye, elsősorban fizikai folyamatról van szó, például az a díszerkély most már le akar szakadni. De az állag
milyensége kihathat a lakók pszichikumára is, s hogy ez már, ha még csak
fikarcnyilag is, de megnyilvánul, jelezték a köpködések nyomai a lépcsőházban.
Az a díszerkély, amely a fene tudja, milyen stílusú oszlopfőkkel dicsekedhetett
— lehullottak róla már régen a gipszcirádák — nevezetes eseménnyel dúsította
Ckó életét.
A tavaszi vizsgaidőszakokban, annak idején, a barátom ki szokott költözni
az — ugye, a csak majdnem napfénytelen — erkélyre, tanulni. Szemben, igen,
a szemben levő ház néhai lakószobáiból átalakított mai irodáiban az a rengeteg,
négyemeletnyi hölgy sürgött-forgott, trécselt, gépelt, tárgyalt, evett, kávézott,
satöbbizett, és elvonta Ckó figyelmét. Különösen egy fekete, mosolygós lány,
asszony, mindegy, gyakorolt bizonyos hatást Ckóra, ugyanis, ahogy meglátta
a barátomat az erkélyen, az ablakhoz sietett, ha még nem volt nyitva, kitárta,
kikönyökölt, s merően mosolygott egyenesen a barátomra. Ckónak elakadt a
lélegzete, azonnal integetni kezdett annak a feketének, s akkor meglepő fordulat történt, bár a nő továbbra is merően mosolygott a barátomra, de mintha
nem érzékelte volna egyáltalán a nagyonis feltűnő integetést. Ckó zavarba jött,
nem értette, lekapta a kezét, talán csak nem vak az a fekete nő, szegény.
Visszavonult, próbált tanulni, csak lopva pillantgatott fel, de a fekete továbbra
is kitartóan mosolygott rá az ablakból. A barátom megint integetni kezdett, de
a nő most sem reagált. Ckó már-már megrémült, ez szembeteg, ez a szerencsétlen, és bemenekült az erkélyről. A barátom később ismét kimerészkedett az
erkélyre, a fekete nő azonnal kikönyökölt és mosolyogni kezdett, Ckó visszavonult az erkélyről, a fekete eltűnt az ablakból. Ez többször megismétlődött.
Hát, akkor mégsem lehet olyan nagy baj a látásával, hála istennek.
Ckó hamar kiért az elhanyagolt neoreneszánsz palotákkal szegélyezett Népköztársaság (Sugár, Andrássy, Sztálin, Magyar Ifjúság) útjára, tíz órára jár• Részlet a regényből.
Ut,

hatott, az eső még mindig váratott magára, holott nyugodtan eleredhetett volna
attól a rengeteg gomolyfelhőtől.
A barátom akárhányszor a díszerkélyen tartózkodott, az a fekete nő mindig az ablakba könyökölt és célzatosan, merően mosolygott, viszont az integetéseket sohasem vette észre. Ckó igen rejtélyesnek tartotta ezt az ügyet. Egyszer,
a munkaidő végeztével, amikor kiürültek az irodák, a fekete nő ott maradt
egyedül és, no nézd csak, levetkőzött, s anyaszült meztelenül kezdett járkálni.
A barátom úgy döntött, inkább a függöny mögül nézi, hogy ne legyen olyan
feltűnő. De amint Ckó eltűnt az erkélyről, a fekete nő nyomban öltözködni
kezdett. A barátom ismét kisétált az erkélyre, s — ha hihető, ha nem — a fekete
nő ismét levetkőzött. Ckó tanult, bizony így érik a társadalomhoz az ember,
most már nem távozott el az erkélyről, s mi történt, a fekete kecses, kiszámított
mozdulatokkal, pucéran tette-vette magát, és a barátomra mosolygott. Ckó
integetett, hogy átmegy hozzá, de a nő, mintha észre se vette volna.
Ckó, a November 7. (Oktogon, Mussolini) téren felugrott egy körúti villamosra, hát igen, a Nagykörútnak ez a része a Lenin (Erzsébet, illetve Teréz)
körút olyan szemfényvesztő, Potemkin-szerű, mert mást mutat kívül, mint
belül. Kívülről egynémely bérház úgy fest, olyan neobarokkosan, akár egy
templom, vagy olyan neogotikusan, akár egy lovagvár, belül meg se szentély,
se lovagterem. Kívül épeknek, sőt ápoltaknak tűnnek az épületek, belülről
meg romosaknak, betegeknek vagy csak lábadozóknak.
Eleredt az eső, Eszter bizonyára nem hord esernyőt, az túl hölgyi lenne
neki — „ . . . milyen kimondhatatlanul lányos, kislányos... és sudár... azokkal a hosszú, ritmusos léptekkel..."
Ckó gondolt egyet, majd úgy hozza tudomására a fekete nőnek a szándékát,
hogy ő is levetkőzik, megmutatja magát. Gyorsan lehányta a ruháit és óvatosan
az erkélyajtóba állt, a fekete jól megszemlélhette, mit és mekkorát kínál neki
a barátom, meg is lehetett elégedve, mert még ragyogóbban mosolygott. Ckó
integetett, hogy átmegy, hiába, a hölgy most sem volt hajlandó észrevenni.
Hoppá, csengettek, a barátomnak eszébe jutott, ilyenkor délután öt óra körül,
ha nem a törzseszpresszójába, akkor haza jön az apja, gyorsan a fürdőszobába
rohant és magára rántott egy frottírköpenyt.
Menyhért apa leheveredett az erkélyes szobában a rekamiéra újságot
olvasni, Ibolya anyu és Gizella nagymama elhelyezkedtek ugyancsak az erkélyes szoba egy-egy foteljában, ők is olvastak, hiába, szerettek olvasni. De a
rekamié fejtámlája és a fotelok háttámlái, Ckó szerencséjére, a hátukat mutatták a díszerkélynek. Így a barátom, az apja, az anyja, a nagyanyja mögött egy,
másfél méterre álldogálhatott a nyitott erkélyajtóban, meztelen testére felvett,
elöl szétlebbentett köpenyben, szemben a ruhátlan nővel, aki merően mosolygott, de az integetésekről következetesen nem vett tudomást. Ckó fél szemmel
a szoba belseje felé lesett, mikor kell egy hirtelen mozdulattal összefognia elöl
a köpenyt, fél szemmel a pucér nőt vizslatta. — Nem az enyém az a fürdőköpeny véletlenül... — Menyhért apa lapozott az újságban —, miért hordod
el!? Nem vagy tekintettel a mások holmijára! — Ckó gyorsan összecsukta a
fürdőköpenyt. A meztelen nő csilingelő kacagása áthallatszott. Aztán ismét
szétnyitotta apja köpenyét a barátom. — Mostanában mindig ebben a ronda
köpenyben díszelegsz, apukám. — Ibolya anyu fél fordulatot tett a foteljában
az erkély felé. A barátom villámgyorsan össze... A nő röhögött. Aztán megint
szét... — Jó még az, nincs annak a köpenynek semmi baja — Gizella nagymama is megpróbált fájós hátával, derekával az erkély felé fordulni ültében.
Ckó össze... stb.
Ut,

A barátom a második megállónál leszállt a nagykörúti villamosról, s néhány perc múlva, mellékutcákon haladva, az esőben, bizony eléggé eleredt,
megérkezett a leromló, pusztuló Klauzál utcába — az Erzsébetvárosba —, amely
bizony, csúf környék lévén, nem illett Eszterhez „ . . . milyen is lehet az arca . . .
például esőben..
Az egyik nap Ckó megint éppen az erkélyajtóban álldogált az apja elöl
szétnyitott fürdőköpenyében, de a fekete nő most először nem jelentkezett, a
barátom várt, hátha, s akkor hirtelen feltűnt az irodaablakban egy csomó nő,
köztük a fekete is, felöltözve, röhögtek és mutogattak Ckóra. A barátom már
régen elszaladt otthonról szégyenében, de azok a nők még mindig röhögtek és
mutogattak a díszerkély felé. — Mit mutogatnak ezek ide? — Ibolya anyu észrevette a nőket, mert kiment az erkélyre meglocsolni a „kertet", azt a néhány
cserepes virágot. Menyhért apa, hogy megszemlélje mi is történik, felvette a
köpenyét, azt a fürdőköpenyt, kisétált abban a köpenyben az erkélyre, ahogy
a nők megpillantották abban a köpenyben, majdnem megpukkadtak a röhögéstől. — Ilyenek kellenének nekem a vállalatnál, megnézhetnék magukat! —
s Menyhért apa méltóságteljesen visszasétált a szobába. — Ezek talán még
a Tomival, a gyerekkel is képesek lennének kikezdeni — aggódott Gizella nagymama felháborodottan.
Ckó fel-alá járkált Eszterék négyemeletes majdnem — tehát csak majdnem — hulló vakolatú háza előtt, hátha, hátha, megy valahova, jön valahonnan
az a lány — „ . . . persze a melle lehetne nagyobb . . . a csípője szélesebb . .." —
aha, a barátom, esetleg — esetleg, tehát nem biztos —, ellensúlyozgat, biztosan
szégyelli, hogy itt leselkedik.
S akkor hirtelen megpillantotta a híres színészt, jött vele szemben, igen,
haladt, esernyővel a kezében, az a nevezetes sztár, akiről úgy hírlett, hogy
távoli rokon.
Tomi nem mert se jobbra, se balra pillantani. A földre szegezte a tekintetét. Nehogy meg kelljen látnia bárkit, akárkit. í g y . . . így. Ahogy gyapjúszövettel megrakott négykerekű kézikocsit húz. Ráadásul egy belvárosi utcán . . .
Ha ő nem néz senkire, hátha ő rá se figyelnek fel. Szinte vakon húzta azt a
nyikorgó kézikocsit. .. Néhányszor azért fel kellett pillantania. Sajnos. Nehogy
összeütközzék valakivel... Egyszercsak észrevette, szembe jön vele egy híres
színész. Azt hallotta, hogy távoli rokon. Szerencsére, nem ismerik egymást személyesen. Biztosan végigméri őt. Vajon mit gondolhat róla. Ki ez a szerencsétlen . . . Szűk, piszkos, kifakult, ronda, kék munkaköpenyben. Néhány gombja
is hiányzott... A barátom lesunyta a fejét. Mégis tudta, hogy az a híresség
az arcát felveti, a nap felé fordítjá.. . Még mindig gyönyörűen sütött a nap,
holott novembert írtunk, 1960-ban... A kézikocsi vasalt kerekei kellemetlenül
csattogtak a belvárosi utca aszfaltján . . . Tomi legszívesebben az utca közepén
hagyta volna a kézikocsit. S elfutott volna . . . Én mindig mérgelődtem azon,
hogy a barátom képtelen felülemelkedni a számára szar helyzeteken... Tomi
arcára keserű fintor ült k i . . . Az a híresség napozott. Egyszerűen napozott,
miközben haladt a járdán. Magabiztosan, elegánsan... A barátom arcát árnyék
borította. A napnak háttal húzta azt a kézikocsit... Minden erőmmel küzdöttem az ellen, hogy Tomi kisebbségi érzése ne változzék kóros lelki zavarrá. ..
A barátom kínos és kínzó szégyenkezésében nekivezette a kézikocsit a hírességnek . . . Időnként egy szavát se lehetett venni, Tomi annyira magába roskadt
Máskor meg le se lehetett volna lőni, annyit szövegelt. Szerencsére, akadt, aki
meghallgassa. Én például. Kívülről tudtam az akkori szövegét...
Ut,

„Az ember a vállára dobja, egy elegáns mozdulattal, a textilvégeket, tudod,
Győző, öregfej. Abban az ócska, félhomályos raktárban a kijelölt helyre ügyesen lerakja. Ráhelyezi szépen a többire. Valahogy úgy teszi egymásra azokat
a végeket, mint a kőművesek a téglát. Csak másképp. Mindenesetre vigyázva,
hogy le ne dőljön. A textilvégekből készülő rakás fortélyára is rá kell jönni,
bizony ám! Hamar belejön biztosan, hiszen maga érettségizett! Ószabó kartárs
biztatott, a roppant körülményes raktárfőnök. Ha egymás közelében tartózkodtunk véletlenül, mindkettőnket elkapta a feszültség. Ószabó kartárs finom
modort vett. fel, mert tétova csendességemet intelligenciának vélte. Rám meg
bénítóan hatott a raktárfőnök ideges precízkedése. Ószabó nem idevalónak,
zavaró tényezőnek tekintett. A végeket cipelni és szabályosan egymásra rakni
kitűnően megtanultam. Hát, erre alkalmas vagyok. De egész életemben ezt csináljam. Hogy melyik a pamut, melyik a gyapjú stb., annak titkaiba nehezen
tudtam behatolni. De nekem, egy segédmunkásnak, ezt nem is kellett elsajátítani. ,Fog az menni, hiszen maga érettségizett.' Weisz bácsi bízott bennem,
az őstextiles, öreg zsidó, elismert szakember. A fia orvos lett, szerencsétlenségemre, mert ezért úgy gondolta cinkosán, hogy tudja, amit tudnia illik rólam.
Helyeselte, hogy az apám, aki nyilván egy fejes, s tisztában van azzal, mit
csinál, fizikai munkára adott, egyetem előtt. Bár ő is így tett volna a fiával.
Weisz bácsitól menekültem. Szóval, mire van nekem képességem. Mihez van
nekem kedvem. Nagyon nagy szükség van most például agrármérnökre, azt
mondják. A textilvégek nem voltak nehezek, nők is vígan elbírták. A végekből
nagy kupacokat raktunk. Aztán, amikor kellett, megbontottuk a kupacokat.
S cipeltük a végeket azokra a teherautókra, amelyek az üzletekbe szállítottak.
A nők persze cseverésztek egymással. Mintha én ott se lettem volna. Ügy vettem ki, sok a gondjuk, nehezen élnek. Az asszonyok mindig fáradtságról panaszkodtak, fejkendőt viseltek, sokkal öregebbnek látszottak a koruknál. Ha
véletlenül tudomást vettek rólam, akkor furcsállták. Csudabogárnak tartottak.
Irigyeltek, hogy csak magamról kell gondoskodnom. Nekem szerencsém van,
jó szüleim lehetnek. ,Leérettségiztették magát.' Kínosan mosolyogtam. Mi lesz
velem. Mit hoz a jövő. Fogalmam sem volt. A lányok divatos frizurát viseltek.
A vécébe jártak szépészkedni, cigarettázni. Rajtam keresztülnéztek. Akadt, aki
tetszett nekem. De elhúzódtak tőlem. Randikről, srácokról, smárolásokról heherésztek. Tanácstalankodtak, tegeződjenek-e velem vagy se. Én nem mertem
kezdeményezni semmit. Egyedül csellengtem abban a vigasztalan raktárban a
végépítmények között. Néhányszor meghallottam, hogy röhögnek rajtam. ,Mít
lehet vele kezdeni, ez érettségizett.' De hát, mi is lesz velem. Elbújtam a raktár
sötét zugaiba. Nagyon sajnáltam magam.
Néhány hónapja még báván ültem az osztályban, a helyemen, tudod, Győző,
öregfej. A sötétkék, érettségire kapott ruhámat viseltem. A legújabb hajvágási
technika szerint, borotvával volt lenyírva a sörényem. Hátunk mögött tudhattuk
már a matúrát. A gimnázium nem továbbította a felvételi kérelmemet az egyetemre. Az imént olvasta fel az osztályfőnök, a Süket, szegénynek hallókészülék
ket kellett használnia. Meredtség, igen, valami meredtség hatalmasodott el
bennem. A sötétkék zakóm, amikor először megjelentem benne, kivívta az egész
osztály elismerését. A Süket nem fűzött magyarázatot ahhoz, hogy engem és
Vékonyt miért nem ajánlott továbbtanulásra az iskola. Féltem, hogy a többiek
faggatózni kezdenek. Hogy miért nem javasoltak. Az én sötétkék zakómban
csináltatta mindenki a tablóképét, az egyöntetűség kedvéért. A Süket tehát
nem adott bővebb felvilágosítást. Féltem attól is, hogy Rozsossy vigasztalni
Ut,

próbál, vagy ilyesmi. Kiüresedett az agyam. Eszembe sem jutott, hogy megkérdezzem, miért nem engednek egyetemre. Többen érdeklődtek, hol csináltattam
a frizurámat. Mindenki nyüzsgött, felajzva. Nem tartoztunk már az iskolához.
Szóval ide-oda, osztályból ki, folyosóról be áramlottunk. Én is nyüzsögtem, én
is áramlottam, csak úgy. A meredtség átjárta minden porcikámat. Rozsossy is
megdicsérte a hajamat. Tari is, Havlák is. Rettegtem, csak ne kérdezzen senki
semmit. Vékonyt kerültem, mint egy bélpoklost. Azt hiszem, ő is ugyanígy tett
velem. Vékony egyszerű eset volt, mindenki tudta, hogy ikszes. De én. Én. Mi
lehettem én. Meg voltam bélyegezve. Mit fogok mondani otthon. Haza se kellene
menni. Legalább ma. Az már biztos, hogy a bonyhádi Dózsa Népe Tsz-be szarok menni, segítkezni az aratásban. Lófaszt. Szédelegtem. Nem mondom, elég
meleg volt. Izzadtam nagyon, nyakkendősen. El kellene bújni, felszívódni,
ellógni. Nem megvárni, amíg Rozsossynak eszébe jut és kinyilvánítja, hogy
együttérez velem. Szerencsére Rozsossynak esze ágában sem volt, hogy erről
nyilatkozzon. Jóval később kitűnően megmagyarázta, miért tett úgy, mintha
minden rendben lett volna velem. ,Nem éreztem igazán a tragédiádat. Mert én
sem voltam rózsás kedvemben. Tudniillik a döntést, hogy orvosira megyek,
nem én hoztam, hanem az apám. Nekem ehhez egy mosolyom sem volt.' Te,
Győző, persze szépen megvigasztaltál észérvekkel. Sokra mentem vele. Ügy
éreztem, mintha a napfényes tanteremre félhomály ereszkedett volna. Szégyelltem magam. Igyekeztem leginkább úgy tenni, mintha nem történt volna semmi
velem. Bénult, meredt, báva, zavart állapotba estem.
Gyorsan hazamenekültem az uszodából, tudod, Győző, öregfej. Senki se
jött oda hozzám a régiek közül. Anyám feldúltan fogadott. Bent volt a gimiben érdeklődni. ,Az igazgató azt mondta, ő akart ajánlani. Meg a tanári kar is.
De h á t . . . Nagyon rendesek voltak. Rex bá', az edző alig ismert meg. ,Na,
né' már, a kiérdemesült Boroczkó.' Anyámnak azt mondták az iskolában, hogy
nem lehetett engem javasolni. ,Valahogy.' Ők nem tudják pontosan, miért. ,Valahogy nem.' Nagyanyám átkozódott. ,A rosseb beléjük. Cucilizmus, cucilizmus.
Komenisták, komenisták ötér.' Titkos szerelmem az uszodában, C. Kiss Erna
alig akart megismerni ugyancsak. ,Boroczkó, te obsitos, legalább húzzál ki egy
kötelet.' Apám tárgyilagosságot, higgadtságot mutatva, kiselőadást tartott. ,Tudomásom szerint a kerületi pártbizottságról jelzések érkeztek az iskolába. Boroczkó Menyhért fia nem kerülhet egyetemre.' Az uszodából jövet, felugrottam
Rozsossyhoz, éppen magolta a fizikát a felvételire. Mindjárt befejezi a napi adagot, addig olvassak. Apám fontoskodva, erőltetett, ünnepélyes nyugalommal
szövegelt. ,Van nekem egy régi ellenségem a kerületi pébén.' Anyám sírt.
,Miért pofoznak bennünket. Álmomban sem gondoltam volna, hogy ilyesmi előfordulhat velünk.' Türelmetlenkedve olvastam az újságot Rozsossyéknál. Anyám
kiborult, szegény, már rikácsolt. ,A nagybátyád miatt van az egész. Amiatt az
állat Dezső miatt.' Nagyanyám legyintett, mintha egy szúnyog után kapott
volna. ,Az a drágalátos nagybátyád...' Olvastam, olvastam, de Rozsossy csak
magolt. Lecsaptam az újságot és egy kurta sziával elköszöntem a barátomtól.
Apám nem erőltette tovább a nyugalmat, most már kifakadt. ,Ezt is csak ezzel
a fiatalemberrel lehetett megcsinálni. A fiacskámmal.' Nem értettem. Nem értettem. Nem értettem. De azt is láttam, hogy az öregeim sem értenek semmit.
Felröhögtem. Apám megütközve, bosszúsan nézett rám. ,Téged még a saját
sorsod se érdekel, mi.' Eltávoztam. A szó szoros értelmében, eltávoztam.
A kedvenc slágeromat játszották. „Buona Sera, signorina, Buona sera.' Ezt
a számot te is bírtad, Győző, öregfej, ne is tagadd. A dobost figyeltem, ahogy
Ut,

mindig is szoktam ilyen ötórai teákon. Nőket akartunk felszedni volt osztálytársaimmal, Havlák Nándorral, Tari Józseffel. Nőket. Az istenit, elkéstem. Azt
a piszét, akit kinéztem, már felkérték. Majd a következő menetben fürgébb
leszek. Ha szükséges, kényszerítem magam. Egy kis élelmességre kell szert tennem. Mert lemaradok mindenről az életben. Nem bírtam igazán sem Havlákot,
sem Tarit. De kivel, kikkel jöhettem volna el ide. Te, Győző, utáltál ilyen
helyekre járni. Rozsossy Péter meg elmenekült Debrecenbe, az ottani orvosin
tanult, miután az apja öngyilkos lett. Ritkán, mutatkozott Budapesten, akkor
is csak lélegzetvételnyi időre. így aztán maradt az a málé Havlák és az a szószátyár Tari. Én a dobost figyeltem. El akartam lesni a fogásokat. Néhány hét
óta dobolni tanultam. Elképzeltem, hogy majd dobolással keresem meg a kenyeremet. Este és éjszaka. Délelőtt meg alszom. Űgyis szeretek későn feküdni,
még későbben kelni. Pompás lenne nekem az éjszakai bárok időbeosztása szerint élni. Kész szórakozás lehet ez a meló. Mert hol van még egy munkahely,
ahol miközben dolgozik az ember, egyúttal az életet is élvezi. Tessék, ez a dobos is, pedig alacsony és kopasz, a zeneszünetben azonnal odapofátlankodott egy
asztalhoz, ahol három nő ült. S a nők milyen megtiszteltetésnek vették. Ha
dobolnék, lenne nő is, de még mennyi. Szóval, szorgalmasan gyakoroltam otthon az asztalon. Mert az öregeim, ugye, beintettek, dobfelszerelést, hát keresd
meg a rávalót. Meg, hogy link foglalkozás. Ócska duma. Árpi bácsi, a dobtanár
is, bárban dobolt, s volt neki mégis felesége, gyereke, mint más rendes, családos embernek. Gint rendeltem. Még sohasem ittam gint, de angol regényekben
olvastam, hogy milyen gyakran isznak ilyet a szereplők. Nekem nem vált be,
kihívónak éreztem az ízét. Vége lett a zeneszünetnek. Na, most kéne felkérni
azt a piszét. Most, gyerünk. Ügy csináltam, mintha ugranék, de csak úgy,
mintha. Elkéstem, hála istennek. Mert mit is mondhattam volna annak a piszének. Ki vagyok, mi vagyok. Persze Tari már táncolt, egészen egybefonódott
egy szőkével, akivel szívesen csináltam volna én is ugyanezt. Tari hablatyolt,
be nem állt a szája. Könnyű neki, anyagbeszerző lett, az divatos dolognak számított mostanában. Ez a fasz Havlák persze nem mert felkérni senkit. Pedig
gépészmérnökire járt. Ha én is odajártam volna. Ez a Havlák egy málé volt
mindig. Mennyit cikiztük Rozsossyval. Ha Rozsossy itt ült volna mellettem, egészen másképp láttam volna a világot. Éreztem, hogy Rozsossyval el fogunk
távolodni egymástól, ö orvos lesz, ugye. Én meg mi leszek. Rozsossy bekerült
százméteres hátúszás bajnoki döntőjébe. Lehet, hogy még a válogatottba is
meghívják. Nekem meg abba kellett hagyni az úszást. Mit tehettem volna mást,
már az úttörők is megelőztek. S hogy telt az idő, néhány hete 1961-et írtunk
már. Én egyhelyben topogtam. Nem tudtam magamon segíteni. Éreztem, egyre
számkivetettebb leszek. Ezek a lehangoló ötórai teák, vörös hangulatfényes,
gyanús bárokkal. Röhej, hogy a nők csak várják a sült galambot, nem kérhetnek fel férfiakat. Hol itt az egyenjogúság. Havlák süketelt valamit, de sose
érdekelt, hogy mit mond. Fel kellett volna kérni azt a piszét. Ha elment azzal
a nagyorrú bibircsókossal, akkor velem miért ne. Angolul szövegelhettem volna
neki valamit. Az jó hatást szokott kelteni, azt mondják. Kiadhattam volna magam külföldinek. Legalább gyakorolhattam volna az angolt. Rám fért volna.
Egy roppant híres maszek nyelvtanárnő okított. De gyengén adtam elő. Rühelltem oda járni. Ügy tűnt, hogy a többiek kinéznek. Azok általában külkeresek
voltak, vagy még gimnáziumba, vagy már egyetemre jártak, s olyan magabiztosan adták elő magukat, hogy csak na. S milyen finom modorú légkört tudtak
árasztani. Azt kellett tapasztalnom, hogy egy bunkó vagyok ott köztük. így
aztán nemigen méltattak figyelemre. Nyilván rám volt írva, hogy olyan félUt,

re nyomott vagyok. De hát, tanulni kellett valamit. Meg aztán időm is volt bőven.
Betoppant Rozsossy Péter, egymásra néztünk és fülig ért a szánk, érted,
Győző, öregfej. Szerettem volna megölelni, na, de ilyet egy férfi nem tesz egy
másik férfival. Szövegeltünk, egymás szájából vettük ki a szót. Nők, színház,
mozi, sport, ruci, vagyis ruha. Villogtunk, lódítottunk, hazudoztunk összevissza nagy élvezettel. Hiszen Rozsossy mondta, hiszen én mondtam neki. Bírtam azt a nagy, széles, csontos arcát. Tudta, hogy tudom, a negyede sem igaz
anak, amit dumál, ő is tudta ezt rólam. így volt szép, így volt teljes a mi barátságunk. De amikor kifogytunk a nagyotmondásokból, hirtelen elcsendesedtünk.
Pontosabban, nem volt mit mondanunk egymásnak. Ez új volt nekem. Azt
hiszem, Rozsossynak is új volt. Mintha zavarba lettünk volna egymástól. Rozsossy alig-alig beszélt valamit az egyetemről, én semmit a textilraktárról. Hát,
nem kérdezi meg, mi van velem. Mert nem kérdezte meg. Rozsossy csak évek
múlva vallott erről. ,Azt tudtam, hogy el voltál keseredve, állatira el voltál keseredve.' De úgy tett, mintha minden a legnagyobb rendben lett volna körülöttem. És körülötte is. Holott, mint később kiderült, veszettül érezte ő is magát.
De én sem kérdeztem tőle semmi lényegeset. Akkor úgy gondoltam, hogy én
vagyok az, csakis én, aki lelki támaszra szorul, ö járt egyetemre, ő volt sínen,
ő haladt a jövője felé. Nekem meg nem volt helyem a világban. S bizony, esztendők kellettek ahhoz, hogy elárulja, ő ezzel nagyon is tisztában volt. ,Én szomorkodtam miattad.' De semmi jelét nem adta. Bizonyos szempontból, ennek
még örültem is akkor. Sohasem bírtam, ha sajnáltak. Még azt sem tűrtem, ha
vigasztalni próbáltak. Lehetséges, hogy ezt tudva, Rozsossy csak alkalmazkodni
akart hozzám. De azért milyen jó lett volna, ha érzem, hogy mellettem áll.
Tapintatosan, úgy, hogy nekem is megfeleljen. A barátomtól csak elvárhattam
volna, főleg akkoriban. Kapisgáltam azért, hogy Rozsossy valahogy velem szemben zavarban van. ,Nem tudom, de az az időszak, a veled kapcsolatos dolgok
valahogy kiestek. Valószínűleg amiatt felejtettem el, mert rossz érzést keltett
bennem, hogy nekem sikerült, neked nem. Lásd, Freud papa. Egy kis bűntudatot is nyilván éreztem. Talán átláttam, hogy én, bizonyos fokig, veled szemben, előnyben lettem részesítve. S hogy te, akit én respektáltam, meg minden,
hoppon maradtál.' Szóval akadozott a szövegelésünk. A régi emlékek már nem
jelentettek semmit. Új élmények, közösek, meg nem. voltak. Ráadásul az öregeim kijátszották velem szemben Rozsossyt. Apám nem átallotta a jelenlétemben dicsőíteni. ,Ez igen, Péter úr, professzor úr. Ez a talpraesettség, ez az
élelmesség, ez igen. Csepegtessen már Tomiba is mindebből egy kicsit.' Anyám
is elvetette a sulykot rendesen. ,Péterkém, hogy milyen nagyszerűen nézel ki.
Remélem még tegezhetem, a doktor urat. Óh, hát, milyen felnőttesen kedves.
Rázd már fel egy kicsit a Tomit.' Nagymamám sem akart elmaradni tőlük.
,Hol van hozzád képest, te jó isten, Péter, az a szegény Tomi.' A szégyen elborított. S Rozsossy elfogadta a felkínált szerepet. Sugárzott, feldobódott, már-már
professzor úrként feszített. Azért persze igyekezett visszafogni magát. Biztos
érezte, hogy én kiborultam. Szóval, fürdött a dicsőségben ott nálunk. ,Szerettem feljárni akkoriban hozzátok. Mert én úgy idealizálva voltam a szüleid által.
Megpróbáltam az ő elismerésüket még inkább elnyerni. Tudod, akiben nincs
elég biztonság, az így szokott viselkedni.' Persze, hogy tudom. De neki meg át
kellett volna érezni, hogy én meg a teljes bizonytalanságban leledzettem. Elkeseredésemet, ugye, együttes erővel, a barátom és a szüleim csak növelték. Lenyomtak a víz alá, éppen ők. Fuldokoltam és csaknem megfulladtam.
Ut,

Megint kitört a családi vita körülöttem, a szokásos, Győző, öregfej. Vacsoráztunk a hallban. Szerettem volna még egy szelet sonkát venni, de nem mertem. A légkör pattanásig feszült. ,Hova van az írva, hogy mindenkinek egyetemre kell járni. Én sem jártam, mégis megvagyok.' Apám a szokásos szövegét
nyomta. S én nem mertem még egy szelet sonkát venni, mert apám szemében
én egy senkiházi vagyok. Formában volt megint az apám, a saját formájánál.
,Legyen üvegtechnikus. Jó szakma, szép szakma, tiszta szakma. A Fénycső Ktszben az elnök jó barátom.' Aha, tehát mert egy elnök jó barátja neki, az apámnak, ezért legyek én üvegtechnikus. Kiborultam, mondanom sem kell. ,Ezért
érettségiztem.' Mindig ez volt az utolsó adum. Nem világrengető adu. Mit csináljak, ennyire futotta akkoriban. Legszívesebben felugrottam volna az asztaltól és elrohantam volna. De, mintha oda lettem volna szögezve a székhez.
Anyám, szegény, könnyekkel a szemében, a pártomra állt. ,Hagyd már a gyereket, Menyhértkém. Majd sikerül neki valami. Amit ő szeret.' De, hogy én mit
szeretek, arról fogalmam sem volt. Hogy mit utálok, arról volt elképzelésem.
Akkoriban mindent utáltam. ,Ugyan Ibolyám.' Apám mindig így torkolta le
anyámat, s micsoda lekezelő hangsúllyal. Nagyanyám is persze fújta a magáét.
,Ha lenne az unokámban egy kis élelmesség, már tudná, hogy mit csináljon.'
Nagyanyám nem állt senkinek a pártjára. Neki mindig egyéni elképzelései voltak. Mindenki ellen és egyszerre vette fel a harcot. ,A vömnek, ugye, valami
üveges szakmáig terjed a képzelete. A lányomnak meg, ugye, hogy várjunk,
majd csak lesz valami. A gyerek meg, az a drágalátos, arról jobb nem is beszélni.' Apám felpaprikázódott. ,Ugyan Mama, maga ne szóljon bele.' Görcsben
éreztem magam. Merő ellenkezés voltam. Behallatszott a hallba a tévé hangja,
az erkélyes szobából. Pár napja vettük a tévékészüléket. Ritkán kapcsoltuk ki.
Beléptünk a televíziós korszakba. Apám szemében nem is szálka, egyenesen
gerenda voltam. ,Micsoda rossz természet. Világfájdalmasan viszonyul mindenhez. Ugyanakkor ideges, túlságosan is heveskedő. Ha szól neki az ember, kicsit
is bírálóan, ajjaj, rögtön a plafonon van, megsértődik.' Mintha vatta lett volna
a fülemben, olyan hangtompítósan hallottam az apám szövegét. Igyekeztem
csak a tévé hangjára összpontosítani. Apám lekezelt és szánakozott rajtam.
Egyáltalán nem bízott abban, hogy valaha is egyetemre kerülök. Ez teljesen
lesújtott, kivetkőztetett önmagamból. Mint egy eszelős, csakis a tévéhangra és
a sonkára figyeltem.
Üldögéltem egy folyosón műbőr párnázatú széken, bizony, Győző, öregfej.
Előttem jöttek-mentek az ügyfelek. Egy lezárt borítékot hoztam ide. Anyám
nyomta a kezembe, vigyem a kerületi tanácsba K. elvtárshoz. Apám figyelmeztetett és kioktatott. ,Öltözz fel rendesen, illedelmesen, szerényen viselkedj, de
azért jó fellépéssel.' A titkárságon bemutatkoztam, többször is, hogy megértsék,
s elmotyogtam, amit kellett. ,Édesapám küldi K. elvtársnak, ő már tud róla.'
A titkárnő belenézett a határidőnaplóba, és átvette a lezárt borítékot. ,Foglaljon helyet kint.' Már egy órája üldögéltem a folyosón, beleizzadtam a műbőr
székbe. Csak be ne hívjanak. Csak ne kezdjenek el kérdezősködni. Válaszolni
úgysem tudnék. Nem értettem az ügyemet. Azt tudtam, hogy mi van a levélben,
a levelünkben. Kérvény és apám érdemei. Elsősorban hűségének bizonyítékai
a rendszerhez. Tények, adatok, hogy például többszörös kiváló dolgozó. Már
a harmadik órája üldögéltem, felálltam egy kicsit mozogni. A falakra függesztett összes szöveget elolvastam. Behívattak. A titkárnő mellett egy szürke ruhás,
szürke nyakkendős, gondterhelt férfi álldogált. Végigmért, ráncolta a homlokát.
,Hát, ő lenne az?' kérdezte. Vagyis én. Kezembe nyomott egy fejléces, lezárt
Ut,

borítékot. Vigyem el a gimnázium igazgatójához. Elvittem. Az igazgató kezembe
nyomott egy fejléces, lezárt borítékot, vigyem el a kerületi pártbizottsághoz.
Elvittem. Kiküldtek a folyosóra, üldögéltem vagy két óra hosszat. Igen tartottam attól, hogy behívnak, faggatnak, és nem tudok mondani semmit. Azonkívül,
hogy KISZ-tag vagyok és raktári segédmunkás. Anyám a lelkemre kötötte mindig, nehogy elfelejtsem ez utóbbit. ,Büszkén mondjad, hogy segédmunkás vagy.'
De tőlem, hála istennek, sohasem kérdeztek semmit. A pártbizottságon is a kezembe nyomtak egy fejléces borítékot, hogy vigyem, nem is tudom, hova. Nekem fogalmam sem volt, hogy ezekben a fejléces borítékokban mi lapult. Hogy
megmutassák, azzal nem terheltek egyáltalán. Nem is tudom, hányszor ültem,
az alatt az egy év alatt, amíg az ügyem intéződött, ilyen és olyan folyosókon.
Mégsem gyarapodtam tudásban. Ügy látszik, későn érő típus voltam. Pedig
mindig olvasgattam a falakra függesztett szövegeket. Néha behívattak, de csak
azért, hogy végigmérjen egy-egy szürke ruhás, szürke nyakkendős, gondterhelt
férfi, homlokráncolással. ,Hát, ő lenne az', mondták. Vagyis én. Sajnos az arcuk,
a tekintetük összemosódott bennem. Bizonyára rossz az arcmemóriám. De
anyám, szegény, talán még többször ült ilyen folyosókon. Sírva, kiborulva érkezett haza általában. Apám nem, ő nem volt hajlandó sehova se járni. Legfeljebb
telefonálgatott ide-oda protekciót, tehát elvtelen összeköttetést keresni. Teltekmúltak a hónapok és az ügyem a minisztériumba került. Családom végső elhatározásra jutott. Mutassuk be apám káderjellemzését ötvenötből. Kéznél volt,
ötvenhatban odaadták apámnak. ,Miért nem ezzel kezdte, elvtárs?' Apám nem
kis büszkeséggel hányszor, de hányszor emlegette azóta is. ,Abban a káderlapban csak jó dolgok voltak. Párthűség, meg minden. Több kiváló dolgozói kitüntetés. Dicséretek, magának a miniszternek a személyes aláírásával.' A minisztériumi hivatalnok kedvesen, biztatón mosolygott anyámra. ,Különben sem
szükséges már a középiskola javaslata, asszonyom, eltöröltük.' Nem emlékszel,
Győző, hogy mekkorát sóhajtottam."
. . . Még sokszor látta Tomi azt a színészt. A távoli rokont. Nemcsak az
utcán, hanem színházban, filmen, tévében... Ilyenkor elfordította a f e j é t . . .
Értesítés jött az orvosegyetemről. A várva v á r t . . . 1961 júliusában... A barátom tudta, most aztán kiderül... Hülye volt a felvételin . . . Egyetlen fizikapéldát sem tudott megoldani . . . Bontogatta a borítékot... Nem szívesen . . .
Ibolya anyu és Gizella nagymama ott tömörültek a háta m ö g ö t t . . . Lesték, mi
esik ki a borítékból... Elutasították . . . Elegendő pontszám hiányában . . . „Nem
tanult, nem tanult a hülye"... Gizella nagymama harsogott.. . Ibolya anyu
bemenekült a fürdőszobába fuldokolni... Gyerekkora óta eldöntött dolog volt,
hogy Tomi orvos l e s z . . . Az anyja és a nagyanyja el sem tudták képzelni, hogy
ne orvos legyen... Menyhért apa vészjóslóan hallgatott... Aztán kinyilvánította szent és sérthetetlen véleményét. .. „Egyáltalán nem lett volna nekivaló
mesterség. Nem tudott volna olyan közel férkőzni az emberekhez, ahogy egy jó
orvosnak kell" . . . A barátom az erkélyes szoba egyik ormótlan foteljába süppedt . . . Telt-múlt a n y á r . . . Menyhért apa állás után koslatott a fiának . . .
Perspektivikus, vagyis jövőt jelentő állás után . . . Tomi rettegett az úgynevezett
perspektívától... Deus ex machina: pótfelvételit hirdettek . . . Éljenek a pótfelvételiket hirdetők... A barátom pótfelvételit t e t t . . . Maga is meglepődött,
mennyire összeszedte magát a vizsgára . . . Hát, akkor majd tanár l e s z . . . Nem
igaz . . . Három helyre, negyvenhat jelölt... Elutasították. Hely hiányában . . .
Pokol... Bolondokháza . . . Tomi a fotelba süppedt... Fellebbezést elutasították . . . Üjabb fellebbezés . . . Már elkezdődött a tanév. .. Menyhért apa gyerekUt,

kori pajtása, professzor, akadémiai rendes tag, országgyűlési képviselő, intézetigazgató sorompóba lépett... „Kedves Menyhértkém! Fiad érdekében megtettem a szükséges lépéseket..Beköszöntött az október . . . Telik-múlik a tanév
és aztán elviszik katonának. A protekció megtette a magáét. Felvették. Éljenek
az akadémiai rendes tagok, akik gyerekkori pajtásai voltak a barátom édesapjának . . . Tomi, az én barátom, elérzékenyült, amikor egyetemi polgárrá lett.
„Életem legboldogabb napja"... Azóta sem tapasztaltam, hogy ennyire kivetkőzött volna önmagából...
Ckó átsietett a Klauzál utca másik oldalára, hogy elkerülje azt a híres,
távoli rokont. Hol lehet ilyenkor az a lány — „Eszter, Eszter milyen érzékeny,
milyen o k o s . . E s z é b e jutott a barátomnak, hogy rábukkanhat Eszterre, a közeli, a közvélekedés szerint irodalmi kávéházban, a hírek úgy szóltak, hogy szokott ott ücsörögni az a lány.
Az eső már elállt, de az égboltozat még nem tisztul ki, bizonyára a járókelők hangulatára rossz hatást gyakorolhatott ez a nyúlós ősz, mert ugyan mivel
is lehetne magyarázni, hogy olyan nagyon fáradtnak, kedvetlennek, nyúzottnak, mogorvának látszanak, biztosan ez a lehangoló időjárás okozza azt is, hogy
ráadásul még elszántan lökdösődnek is, meg gyilkos pillantásokat is váltanak
egymással a híres Nagykörúton.
Szóval az a bizonyos irodalmi kávézó igen hűen és kirívóan idézi a század végi, század eleji, úgynevezett boldog békeidők, közép-európai giccs ízlését.
Ckó odaköszönt néhány asztalhoz, persze ugyanazok az imalomig ismert
pofák töltötték itt most is a drága időt a sohasem csilingelő velencei csillárok
alatt. Valami spanyoltanár, aki éppen órát adott egy tanítványának. Híres, nevezetes írók, költők, akiknek az asztalánál felborzolt hajú, miniszoknyás, combjukat villogtató hölgyek tették a szépet. Egy neves statisztaszervező, aki éppen
statisztákat toborzott itt helyben. Leendő, igen leendő irodalmi nagyságok, kezdők lévén ők tették a szépet a selejtesebb feltupírozott miniszoknyásoknak. Egy
jelentékeny külsejű ficsúr, aki adott és vett bármit. Nagytekintélyű könyvkiadói lektorok, szerkesztők, cenzorok, egyéni hangvételüktől megrészegült kritikusok intellektuálisabb, tehát igényesebb szellemi életet élő hölgyekkel, vagyis
különlegesebb tupírral, feltűnőbb combvillogtatással. Egy alkoholista tudós, aki
felfedezte, hogy nem hat, hanem huszonhat alapszín létezik, egy falradírozó maszek, aki mindent elolvasott, akár megjelent nyomtatásban, akár nem, egy púpos, elegáns úr, aki esetleg — esetleg, tehát nem biztos — éjszakai szállást adott
leányzóknak, és így tovább . . .
De Eszter — „ . . . micsoda valódi érzékeny... s tehetség ..." —, csak ö
nem tűnt fel, nem mutatkozott, nem ült sehol.
Ckó döntött, mivel a lánynak Híre-hamva sincs ezen a majdnem — tehát
csak majdnem — fülledt, lepusztult menhelyen, a távozás hímes mezejére lép.

Ut,

VERESS GERZSON

Tudom, de mégis
Jóri Juditnak

Egy évtizedet késtem, megbocsásd...
— . . . de mi más is ez, mint szerelmünk
természetes öntisztulása, miközben napok
tovapergő sortüzében keselyek, vércsék, csókos
árulások recsegtek át fejünk fölött az égen.
Fülünkbe lobos április liheg: ámokfutó
átváltozóművész; arcait váltva alakoskodik. Épp esők
suhogó függönyeit dermeszti jéggé
leheletével,
állunk e kulcsanincs tükörteremben,
jégcsapok
leeresztett csillárai közt, önnön
tekintetünk
zárótüzében, s de messze vagy: velem,
ölelést
gyújtana a mozdulat, ám megszegik a szó s lecsüng
a kéz: egy évtizedet késtem, megbocsásd,
magamban
hatálytalanítom az időt, kioltom, egy tettenért
percében rádtalálok, s untig faggatlak — mit
csináltunk másul? Mert egyként árulás volt
távozásod, és árulás volt eddig-maradásom,
s most,
hogy utánad megföldindulok, tudom, hogy árulás
volt minden azután!
s dőre kísérlet minden
nekifeszülés a kilakoltatásra,
mert
„tudom, túl az egymásnak kimondott
szavainkon:
mégegyszer megszólalunk, noha nem szavakkal,
igen, immár szavaktól
szabadon,
életünkkel és szerelmünkkel kimondva mégis
ezt az egymás fogságába szabadító
szabadságot!"*

Tudom, de mégis
Emberléptékű és mégis hetedhét
szerelemmel szeretnélek
szeretni.
Érzed-e? Koronaérett főm most
lásd lehull válladra és megül.
Hidd: hűség már ez is. Hűségem,
mit neked és csak neked
mentettem
át halálirányos, vágtás életem egyre
csúfosabb árulásain. Nyaram: rosszul
időzített tavasz. Hogy dele lenne,
* Dobai Péter
Ut,

„pompás férfikor"; fenéket. Ily ámítások
évada lejárt. Tudom, de mégis, ösz jön;
elszabadult színek tébolydájába csuk
a búcsúzás. Látod, távolban kék kendőjele
miként lobog ólomlón omló ég alatt? Nemvolt
játszóterünkön hinta leng,
köröttem ribanc, cafka szél riszál:
szétmázolná utolsó arcodat. Kell ez
nekünk? Utolsó tangó, könnyek, ájulások?
Kössön meg emlék gyantájában arcod,
legyen borostyán, szép medália ...?
Kell ez nekünk? Tested sudara itt
áramlik át szó- s sorközöknek
hasítékain.
Így vers e vers, ha vers egyáltalán.
Míg élet: életünk. Adassék hát nekünk
meg a hűség szenvedélye — nem szóficam! —,
az érző értelem. Vedd: maradék — de
kezedbe ajánlom —
félrecsúszott-nyakkendő
életem.

Micsoda ringispíl volt ez a tél!
Fülledt május lesz, gondoltad, ugye,
mire egy szál rémült virággal
megjövök?
S lám itt vagyok. Nem vártam
fűzendüléses
zöldindulásra, fákon tenyérnyi
levéltávirat
sem jelezhette érkezésem. Csak szinte
testtelen átutaltam magam e márciusba,
parádézzam a tél közelítő
fegyverletételén.
Veled. A szilveszteri üvegeket,
remélem
beváltottad már ropogós hajnali kiflikre,
joghurtra: ez a nedvek diadala az értelem
fölött. Fülledt május lesz, gondoltad,
u
9ye, s lám itt vagyok: tocsogó márciusban,
hótlan és hóvirágtalan
csöngettyűzök
ajtód, ajtónk előtt. Hogy mi riasztott
ki egy másik versből, nem tudom; fő,
hogy ebben a versben itt, veled. Még
forralt bort mérnek a nyárikertben,
Jojóék
repertoárja sem változott, a törzsvendégek
arca visszajár. Micsoda ringispíl volt
ez a tél, micsoda! Nap lesdekel
sodronyzott
ég alól le ránk, s találgatom, hogy mit
kezdjek magunkkal ez önmagát megelőző
találkozásban. Nem lelkesít az évszak
árulása, ez a tavaszra törő lázadás; minek.
Bent intéződnek közös dolgaink sejtcellák
mélyein, a kézenfogva-közös
ámulások
a város untig-ismert díszletei közt:

önámítás — lefejthetetlen
tartozékai
e kapcsolatnak, mely érik bennünk; almában
a nyár. Kamaszdélutánok pirulnák el sorra
emlékeimben a jogerőre emelt férfikor
eme kései előszobájában, ahol legfennebb
régvolt eleim
szarvasagancs-trófeáira
aggathatom fel-felcsaholó
kételyeimet...
Mert dél van, érted-e? S tizenkettő
nem
mindig egy tucat! Bújócskázzunk hát
szédült-önféledten,
ki tudja, hátha
visszatér a hó, visszaszólít
magamba
engem is, így: magam távolába!
fényhasítékos,
ájult májusig, mikor — de tényleg — egy szál
rémült virággal végképp
megjövök.
1988. február 7.

DÉSIÁBEL

Babiloni üzenet
1.
Ha megszólal
belül a csend
jégvirág lesz
minden dallam
remény-kertek
álom-sora
eltűnik a
sivatagba

Ut,

2.
És eléget
végül a hálál
máglya lesz
minden emlék
és az emlék
hamvaiból
nem születik
„ új ébredés

nem érkezik
jövő idő
és megdermed
a gondolat

a feledés
lassú homok
évszázadok
takarója

a létezést
elsüllyeszti
a félelem
szakadéka

a temetők
végtelenje
az elmúlás
birodalma

ha megszólal
belül a csend
ki vacog a
semmi felett.

és időben
fogy az élet
és növekszik
a temető.

3.
A gondolat
sikoltása
menekülés
az időből

a lépteink
idő-nyomát
elviszi az
idő-folyam

ki időzít
az időtlen
elmúlások
folyamában

nincs maradás
se távozás
az örök-vég
örök-semmi.

a semmi lét
porszemei
elolvadnak
nyomtalanul

Szabadka,

1983—1987

Belső dallam
Belső dallam
a felelet
anyagtalan
ébredésre
elmondani
hangtalanul
a remények
üzenetét.

Belső dallam
a súgott szó
türelemmel
altat álmot
s a felébredt
hajnalokkal
elindul a
kertek felé.

Belső dallam
a másik arc
az álmokból
küldött mosoly
egy mozdulat
kivirágzik
simogató
reményekben.

Belső dallam
az ígéret
időt-altat
a nyugalom
álmok nyelvén
énekelhet
madarak és
virágok közt.

Belső dallam
a lét álma
belül átélt
kivirágzás
:
hulló csend a
szavak között
megpihentet
az időben.
Szabadka,

1984—1988
Ut,

NÉMETH ISTVÁN PÉTER

Jób
hommage á Simoné Weil

1
Uram
hagyj meg még minket a nap
alatt bár asszonyom
méhének
gyümölcse
vérnarancs-daganat
ajkunkon csönd vetélt

hálaének

2
gyermek hátrál így sikolya peremén
3
senki nem nézett még e
földön két egyforma
naplementébe
szép volt szép ahogy búcsúzott a nap ma
is éppen ezért Élihu
meghalni sohsem szabadna
4
most veszi le
. rólam az Isten is ujját
behasadt aranykörme

az alkonyi

5
szemedben már
sirálynyi
rebbenés
sem vagyok
tekinteted
partjára
kiültem és
hallgatok
6

maradék egemen
körmöd sarló-holdja kélt fel
látom bűneim kútjából látom
vacogva átkulcsolt térddel
Ut,

nap

10
hogy bőröm feketül hámlik
strucc meg sakál társa lettem
van porból takaróm állig
nincs ki megálljon
felettem
homokba hull s elhever
Űz földjén gyerekkor álom
tevém volt 3000
csak számukat nem számlálom
mert valahány kesitám
vihették egyre gazdagabb
lettem s ki még lesi tán
vagyonom szörnyed s megtagad
mint forró sivatagi kő
tömbje ha fagyni fog éjjel
széthasadoz majd szét az idő
s én pillanatok
cserepével
vakaródzom hisz az épet
visszavette tőlem az Űr
és szilánkokban a Szépet
adta szebb egész vigaszul
8
kimondtam és kimondtad
SZERETLEK és SZERETLEK
tegeztelek gyermekima az istent
és tegeztél egy jó nővér
mint mindenkit az elfekvőben

9
lásd újra egy —
és megint
még
évgyűrűk
illatozzatok
illatozzatok
sírás fog el s remény
miféle
sikoly terebélye
dől dől felém

21

10
Uram
vesd ki belőlem
akárha lézer a
lárma lehessek
boldog botrány

a rosszat
cisztát
újra utcahosszat
hogy vagyunk és tiszták

HAJDÚ FERENC

Kerestetik
filctoll készlet az asztalon
és körötte a morzsák
„itt valaki
kekszezett"
mindegy
ha már nem
és nem kellenek a teleírt lapok
se az indigó se az a köteg
hófehér papírcsomó
sé semmi ahogy kimondani
a semmit
lehetetlen
s ahogy érezni se jó —
átfordult akkor és azt hittük kiment
egyszerűen képtelenség mit kezdeni
vele képtelenség mit is kezdeni
ha valami már megy
átfordult
helyzetében
benn helyzetünk —
ócska kis locsogások az asztalnál
az asztal körött persze senki
az asztalon tapinthatatlan
tényként
ami előbb csak kudarc volt
a semmi —
de csupán a kezdet nehéz
ittmaradni vagy utáhamenni
most kell eldönteni
se kéz se szem se mozdulat
nem válhat így üressé
hiszen csak holdidőt kell
napra osztani éjre-éjt
akár lehetőséget
párnánként számolatlan
szerelmet
kegyhelyek
rejtekét
végső izzását a testnek
hogy ne legyen személye miért
csak az lehessen aki épp —
22

PINTÉR TIBOR

Vihar
Johann Nur Kvist kapitány, mintha csak unalmában álldogálna a polc
előtt, szórakozottan végigsimította a szorosan felsorakoztatott könyvek gerincét. Felemelt karja megállt egy kötetnél. Meg kellett küzdenie a kiszemelt
vaskos könyv kiemeléséért, mert a mellette állók is leginkább vele együtt
mozdultak volna. Látszott, hogy igen régen nem nyúlt hozzájuk senki, mert
disznóbőr borításaik egymáshoz tapadtak.
A kapitány morgott az orra alatt, dohogott: a víz a végén a papírt is
tönkreteszi. Megnézte az összecsukott vaskos laptömeget, de még penészfoltokat sem talált rajtuk. Forgatta egy darabig, majd súlyos kezét ráejtette,
hogy megtisztítsa a portól. Néhányszor még megütögette, míg az asztalához
ért, majd kényelmesen elhelyezkedett a székén.
Kvist már ifjú kadét korában ezen a hajón szolgált, mely akkor még a
királynő egyik legjobban felszerelt szkúnere volt, két hatalmas árboccal, s a
vitorlákat is túlszárnyaló gőzerővel. Ez idő tájt még az admiralitáshoz tartozott, mert többnyire kereskedelmi hajók védelmét látta el jól felszerelt ágyúival, bár raktere képessé tette arra, hogy maga is rakománnyal a belsejében
teljesítsen szolgálatot a birodalom vizein.
Már akkor szó volt arról, hogy a hajót leszerelik, és átadják a kereskedelmi kamarának. Ez meg is történt. Egy gyarmati kikötőben megszabadították ágyúitól, így aztán teljesen átalakult, a lőszerek és lőporos hordók
helyét is hasznos rakománnyal lehetett megtölteni.
Kvist azonban biztos volt benne, eljön az idő, mikor újra bevontatják
hajóját egy dokkba, hogy testét megerősítsék, s ismét helyükre állítsák a
már egyszer leszerelt ágyúkat, hiszen az emberek a nyugalmat is vérveszteségnek tekintik, melyet csak harccal pótolhatnak.
A kapitányt egyébként nem érdekelte különösebben, hogy milyen feladattal bízták meg, rakományt kell-e szállítania, vagy ellenséges hajót megsemmisítenie. Számára mindkettő csak egy kitérő volt a hajó folytonos mozgásában, hogy legyen miért lehorgonyozni, s újból elhagyni egy kikötőt.
Nem tudta azonban átérezni az indulások örömét, mert sohasem hagyta
nyugodni egyfajta szorongás.
Az első tiszten kívül senki sem gyanította ezt, a kapitány kiválóan tudta
titkolni félelmét. Megfeszültek arcán izmai, s a legénység mindössze egy
mélyen fürkésző tekintetet láthatott maga előtt. Ilyenkor jobbnak látszott
mindenkinek a helyén maradnia, mert á kemény arcvonások nem sok irgalmat sugalltak.
Az első tiszt azóta sejtette, hogy valami nincs rendben, mióta egy hatalmas hullámverésben egyszerre csak meglepődve vette észre, hogy a mellette
álló kapitány elfehéredik, majd összeroskad. Riadtan pillantott le a deszkákon
heverő mozdulatlan testre, miközben kiadta a következő parancsot a kormányosnak.
Nem régen hajóztak be a szorosba, van még jó néhány mérföld előttük.
A kapitány pár pillanat múlva láthatóan összeszedte magát, s az iránytűre
pillantott.
— Milyen parancsot adott?
Ut,

— Északkeletnek három fokkal! — üvöltötte az első tiszt viharkabátjának csuklyája alól.
— Helyes! — válaszolta a kapitány. Elfordult, s megkapaszkodott a parancsnoki híd faragott fakorlátjában. Lábai terpeszben, mereven tartották
testét a szakadatlan hánykolódásban.
A hajózás Kvist életének minden pillanatát lekötötte. El sem tudta volna
képzelni, hogy hosszabb időt a szárazföldön töltsön.
A hajójával pedig úgy volt, mint egy dámával a királyi palota táncparkettjein. Végtelen csodálattal bámulta kecses forgását, mozdulatainak pontosságát, a fodrok lebbenését. Ám, valójában érezte, hogy ehhez aztán igazán
semmi köze sincs, mint ahogy a nagy, az életet megforgató szerelmekből i9
kimaradt.
Elmélyülten forgatta a hajónaplót. Egy-egy lapjánál néha hosszabban
elidőzött, itt elolvasta az egész oldalt, másutt csak odébblapozott érdektelenül'.
Egy dátumot keresett.
1860. június 4. Pontosan emlékezett a napra. Azóta a vihar óta az első
tiszt figyeli minden lépését. Huszonhét év. Ennyi időt együtt tölteni valakivel, kinek .a tekintetét minden pillanatban a hátában érzi, ez maga a pokol.
Mégis hányszor vette észre magán, hogy ennek az embernek a bizalmatlanságából meríti az erejét, aki folyton nyomában van, s meg kell küzdenie
pillantásával. Világosan érezte, ha egyszer ébersége ellankad, a tiszt hatalmába keríti. Bár, zendülésnek soha semmi jelét nem tapasztalta a részéről,
de a szeme, és az elmaradhatatlan gúnyos ránc a szája sarkában nyugtalanítóan hatott a kapitányra.
.
r
— Uram, bejöhetek? — Néhány rövid kopogás után már nyílt is az ajtó,
a belépő meg sem várta a választ.
— Jöjjön .— mondta a kapitány a már előtte álló tisztnek..
Várakozva nézett rá, miközben összecsukta az előtte levő könyvet, egyik
mutatóujját jelzésként hagyva két oldal között. Az első tiszt szája szegletében
egy pillanatra mintha felvillant volna a megszokott grimasz.
. — A hajónaplót olvasgatja, uram? — Kerülte a kapitány tekintetét.
A _ könyv borítóján az aranyozott évszámot látva csodálkozva húzta fel a
szemöldökét.
— Az első év, kapitány úr? Megtudhatnám, mit keres? Esetleg segíthetek.
Kvist látható zavarban ráncolta a homlokát.
— Köszönöm, de elintézem egyedül. Van jelenteni valója? — A hivatalos
hangra azonnal visszatért a parancsnok és a beosztott közötti megszokott
viszony. Az első tiszt örökké kutató tekintetét is meg lehetett állítani egy
másodpercre a közöttük levő helyzet tisztázásával.
— Uram, közeledünk a szoroshoz.
— Igen, tudom. Még valami? — próbálta minél rövidebbre fogni a
kapitány.
— Északról, hátunk mögött nagyon sötét az ég a l j a . . .
Kvist érezte, hogy tagjaiból az erő lassan kúszik a feje felé, ahonnan
aztán megállíthatatlanul elszökik.
Minden erejét összeszedve próbált mélyeket lélegezni, majd ismét a tisztre nézett.
— Igen, említette, hogy vihartól tart a szorosban. Én is láttam azt a
monszunfelhőt. A többi az én dolgom.
Ut,

Az első tiszt udvariasan, halk koppanással összeütötte a bokáit, sarkon
fordult, s távozott.
A kapitány hallgatta a távozó lépteit felfelé a nyikorgó falépcsőkön,
majd mikor elhaltak, a könyv lapjai közé szorított ujjával ismét szétterítette
a bejelölt oldalakat. Gyorsan végigfutott a szövegen, tekintetével átsiklott az
érdektelen feljegyzéseken. . . . Vihar . . . szélerősség . . . tatvitorla megsemmisült. . . a raktárban szivárgást észleltek...
A lap alján találta meg a fekete tintával, elnyújtott apró betűkkel írt
sorokat. Most már csak félelme igazolását látta ebben a pár mondatban.
Szorongva kezdte újra olvasni. Ügy érezte, a hajó egy pillanatra megbillenj
Felnézett. Mereven bámult a kabin mélyébe.
— Széllökés — gondolta. — Ügy látszik, kezdődik. — A másodpercnyi
nyugalom után megint nagyot lódult a hajó, s rögtön utána a fedélzeten
lábak dobogását hallotta. — Óvatosak — mormogta magában. — Jól teszik...
eresztik a keresztvitorlákat.
A csörlők, csigák nyikorgásában észre sem vette, hogy az első tiszt előtte
áll. Meglepődve nézett fel. A tiszt engedélyt sem kért, már mondta is.
— Uram, nyakunkon a vihar, s már a szoros kapujában vagyunk. Mi a
parancsa? Visszaforduljunk a nyílt vízre, vagy van még annyi időnk, hogy
lehorgonyozzunk?
Kvist hátralökte a székét, s dühösen megkapaszkodott az asztal szélében;
Mereven nézett az első tiszt fürkésző tekintetébe. Ismét látni vélte a gúnyos
mosolyt.
— Nem! Csak az orrvitorlát hagyják fönn! Folytatjuk az utat! —
Az utolsó szónál megcsuklott a hangja.. A tiszten látszott, hogy meglepődik,
de a mosoly az arcán maradt.
— De uram, a rakomány...!
— Mi van a rakománnyal?! — próbált üvölteni Kvist, de erejéből csak
nyögésre futotta.
— A kövek, a márványlapok! Mint az ólom, uram! Nem jutunk át!
— Nem számít, legfeljebb majd elvágjuk a köteleket! Ettől még nem
lesz kevesebb szent kifaragva az oltárok köré.
A tiszt szeméből semmit sem lehetett kiolvasni, de Kvist azonnal érezte,
hogy elszólta magát. Ingerülten elfordult, s az ablakon át a háborgó tengert
figyelte. Az első sziklák már feltűntek, s elszáguldottak közvetlenül a kabin
alatt, majd eltűntek a hullámverésben. Hallgatott. — Erősítsék meg a rakomány köteleit! A kövek el ne mozduljanak! — csattant fel hirtelen a hangja.
Nem akart"hátrafordulni. Tudta, hogy a tiszt figyeli. — Értette?! —tette
még hozzá nyomatékkal. Várta az ajtócsukódást és a fedélzeti lépcső nyikordulását.
— Van még valami? — kérdezte kis idő múltán.
Az első tiszt hangja, mintha tompán, a tenger mélyéről bugyborékolt
volna elő. — Uram, nem jön fel a parancsnoki hídra? Már elő is készítettem
a viharkabátját. — Majd rövid gondolkodás után hozzátette: — Ügy tűnik,
nem jó színben van, kapitány. Persze, biztosan a gyomra. Jól látom, uram?
Tekintetét a kapitány meggörnyedt testén nyugtatta, aki minden mozdulat után egyre több és több súlyt érzett a vállára nehezedni. — Ha úgy
gondolja, maradjon csak itt, kapitány úr. A maga helyében én sem jönnék
fel —> s megértően felnevetett.
A kapitányban ismét megmozdult valami a végtagjaiból a feje irányába.
Ut,

Gyorsan megkapaszkodott az ablak kilincsében, mintha csak a hajó himbálózása tette volna bizonytalanná mozdulatát.
— Távozzon! — nyögte maga elé.
Az első tiszt halkan koppantott csizmája sarkával, s már nyikordult is
a lépcső súlya alatt.
Kvist a bútorokba kapaszkodva visszavonszolta magát az asztalhoz, s
székébe roskadt. Homlokán izzadtságcseppek csorogtak végig. Jól hallotta a
hajó eresztékeinek csikorgását, a hullámok hatalmas sistergéssel zúdultak
neki á hajó oldalának. A vízköpők már nem bírták a felgyülemlett vizet
leereszteni, szörcsögtek, fuldokoltak. A hajót gazdátlanul dobálták, a hullámok, s száguldott a hegyes szirtek, zátonyok között.
A fedélzetre próbált figyelni. A lábdobogások egyre szaporodtak, egyre
több ember kiabálását vélte kihallani a szél süvítéséből.
— Ügy látszik, a rakományőrség is a vitorlaköteleknél van — tűnődött el.
Hirtelen feleszmélt, majd a rémület lett úrrá rajta. — Mit művel ez az
ember?! Mit keres a rakományőrség a vitorláknál?! Vissza! Vissza a helyetekre! — ordította erőtlenül.
Váratlanul hatalmasat rázkódott a hajó, majd érezhetően megdőlt. Fent
egy dörrenés, az egyik árboc derékba tört, s a fedélzetre zuhant.
Kvist két markába temette a fejét, majd az asztalra tévedt a tekintete.
— A napló. Igaz is, a napló! — Elmosódott betűket látott. Régen elfelejtett
nyugalmat érzett tagjaiba visszaköltözni. Az apró tintásüvegből kivette a
tollszárat s megvizsgálta a hegy épségét. Mozdulatai határozottakká váltak.
Közömbösen figyelte a lába szárán egyre emelkedő vizet. A lapok fölé hajolt.
„Június 4. A szorosban hajózunk. Vihar van. Már tudom, a hajó csak á
viharban mutatja meg magát. Amit elrejtett előled, azt ajánlja fel most az
elvesztegetett percekért, amit a nyugodt sima vízen tettek meg. És most ő is
feltérképez téged. Kíméletlenül szemedbe néz. Tiszta tükör előtt állsz."

KÁRPÁTI KAMIL

A Noah-noah szép Linának
egy régi rögtönzést ad elő
Amióta egy fekete asztal
tövében először
megpillantottalak„
szemrésedben sötét tenger zúgott,
parttalan hullám közt titkos hajó haladt.
Tompán sugárzott félárnyat
fejed:
istennő-sisakján lehúzva a rostély.
Érc-sima sötétség verte
szemrésedet:
eszméletlen csapást sújtó fustély.
26.

Vagy nem sisak alól — dzsungel özönliánjai közül rémlátva
tekintgetsz?
Egy Angyal? — megvesszőzték
lüktető
csiklójáért?! — Aktaiónt tépő szelindek?!
Kastélyfalon akadt lánynemű tramp?!
Kiért rongyba bújt az úr, hogy úgy szeresse!
S míg lábujjadtól öledig csókol,
nyakát tartja, hogy álnok borotvád átmesse?!.
Ünő vagy? Vagy évmilliós hasztalanság
saját szügy ét nyaldosó gepárdon?
Mint Vezúv torka, szédít e szemrés:
fürdő Évából vízpartba süllyedt
lábnyom?!
Megfejtve most a titkod! Egy festő
(halott) várta szellem-elődöd, egy másik
tizenháromévest,
hol szivattyúház zsongott — s szívdobbanása
bevilágít.
Emlékszem, irigyeltem:
„Benseje
lámpáival fölgyújtotta
magányodat!"
Tükrök lezuhantak, jelenés-hang
zendült,
s jött a Lány, „mint egy szárnyas vonat"!
Boszorkány járású volt az alkony.
Holdfényű lábát egymásra halmozva: varrt.
Tíz körme
szentjánosbogarai
nagy lábán fénnyel fésűzték az avart.
Festőm imádta: „Nem hittem, hogy szagod
ilyen vad fűvel keményre tömött zsák!
Sosem érintett párnádon a fejem
majd márvány-szájjal
hallgat, ha nyakazzák."
„Számba vizet.veszek s}megmosom arcod
— szólt a Lány —, ha bátyáim
összeverik."
Nagy keze alól még látszott a mell
s rózsaszín érme. S festőnk sírt: „Reggeledik."
Ingatta törzsét rajta. Érezte:
nincs, nincs, aki Hozzá érhet — kőből
S feketén verdesett
kétségbeesése:
„Mért kapott arcod kőburkolatot?!"

rakott!

Majd fölállt, és ezt. már álmodta csak:
„Ügy fekszünk, mint két tüzes hasáb a fagyban:
S nem szólt a Lány, hogyan szólalt volna,
mikor elrepült fönn, a tiszta magasban.

Szemedben sötét tenger zúg most.
Messze a hullámon üres hajó halad.
De közepén hánykódó kajüt nyűt:
ágyában ijedten altatgatod magad.

BÖRÖNDI LAJOS

planctus
harangok ha haldokolnak
szánkban a nyelv
megromolhat
anyanyelven síró kövek
torkát szakasztja
rémület
árva madár árva madár
hóesésben hazatalál
bilincs virraszt a sötétben
feketére mar a szégyen
csönddel gyászoló havasok
lelakatolt
cinketorok
felkiáltójel
sírkövek
rejtenek
írás-bűnjelet
dadog a száj csak dadogna
segélykiáltás
betiltva
bűnjel bűn már a versem is
seholsincs Isten most segíts!
ámen

sorsunk
a csönd kifakult zászló
milyen színe van a
hallgatásnak?
az összeszorított száj
sikoltást? ujjongást rácsoz?
a háláié fehér
sorsunk
fordítva fölhúzott lobogó
remény
gyász és vér

Ut,

ZÖLDYPÁL

Királysírok
(részletek)
PAJZS
Apám fölemelt kezével megállította a menetet. Pedig nem ez volt az első
vár utunkban, mióta elindultunk. Ismeretlen folyókat gázoltunk, árnyas ligetekben nem volt maradásunk. Állatainkat vész tizedelte, s a hosszú útba belefáradtak az öregek. Fölbomlott az ősi rend, törvényeink pedig megsokasodtak.
Akinek ideje van, annak az idő a fegyvere — intett türelemre apám. Csakhogy számolatlan kincsünk megszámlálhatatlanná vált. Mert az időt ellenfelünk
tette fegyverünkké, a végtelent menetelésük tagolta terekké. S hogy eltűntek
előlünk — megbénultunk. Fegyverünk markolat nélküli csupasz penge. Törzsünk pedig már nem könnyű léptű hajadon leány, hanem az elhagyatottan bolyongó mátka. Ellenfelünknek nyoma veszett, s nyugtalan álmaink lakhatatlanná tették az éjszakát. A tér előttünk egyetlen pusztaság. Lépésenként kellett
összegyűjtenünk a széthullott teret. Tengernyi írásjel halmozódott bennünk s
kerestük olvasatát. Azt a pontot, ahonnan kezdve a lépések értelmes sorba rakhatók, ahonnan ez a sor vezet valahova, út. Az út pedig egyszersmind: határ.
Szem elől tűnt az üldözött? Vagy mi vettük magunkra, a hajsza közben már észrevétlenül az alakját? Ne keresd tovább a magot, belőle támadt a virág.
A menet lassan föltorlódott, megállt. Apám körüllovagolta a várat. Visszatérve parancsot adott a táborverésre majd követeket küldött a tornyokkal erősített falak alá.
A lovag táborunkba jött, apám pedig átnyújtotta ajándékát: ezüstszegekkel
vert, kicsiny kerek pajzsát. Elfogadtuk a meghívást. Tornyokat csodáltunk, körkörös védőműveket. Kapuk s lőrések rendjét, szűk utcákat és apró tereket. Bár
az építőmesterek még javában munkálkodtak, a lovag büszkén mutogatta a várrészek közötti összefüggéseket.
— Körülhatárolt, egymásra utalt terek — szólt végre apám —, melyek nem
csak lépteidnek szabnak irányt, hanem gondolataidnak is.
— És a pusztaság?
— Tagolatlan. Értelmet csak attól s ott nyer, ha odamegyek.
— Gőgös vagy, fejedelem!
— Ha saját nevet adok a térnek, mindig elfedek vele egy darabot. Mígnem
körülzár, s nem úr, hanem rabszolga vagyok.
— Én úgy látom, csak azt uralhatom, amit megnevezek.
. : — Adhatnál-e mást mint saját neved?
Apám kérdésére, hogy melyiket tartja a legértékesebbnek a táblán álló
figurák közül, a lovag habozás nélkül a Vezérre mutatott. A sátor előtt ültünk.
Odaát, fönn a vár. Napfény csillant a tornyok gombjain. Apám egyenként rakta
be díszes dobozába a figurákat, majd a táblával együtt a lovagnak nyújtotta:
— A Vezér a király mozdulata csupán, ahogyan a többiek is. Mert általuk
a Király ereje nyilvánul meg. Az ő mozgásukban válik láthatóvá a király alakja.
Az értelem ha érint, érinthető is . . .
Ut,

A szavak végtelennek tűnő ideig gyűrűztek hallgatásunk tükrén. Már alkonyodott, mire a szelíd hullámzás a lovag szavának ütődve partot ért.
— Üres a vár, jól mondtad, gazdátlan korona.
— Válassz hát!
— Engedd, hogy választhassam a Vezért — ereszkedett féltérdre a lovag,
s kinyújtott kezét apám tenyerébe helyezte.
Bérobogtunk a várkapun. A kora délelőtti napfény hideg árnyékba burkolta
az épületeket. Cifra öltözetű emberek vezettek az emeletre. Aranyos kelmék,
színes kárpitok. A falakon vértek, fegyverek. Az ágyon ott feküdt a lovag. Jöttömre nehézkesen fölemelkedett.
Napokig jártam a zegzugos, gazdag termeket. Végigvezettek a magas bástyákon. Közeledtemre az emberek abbahagyták a munkát s elhallgattak.
A templom alapjainál köveket válogattak a mesterek. Erős kísérettel beutaztam
a tartományokat, végül visszatértünk a várba, ahol már állt a ravatal. Apámat
kerestem, de senkit nem találtam a mieink közül.
HÁRMAN
Melchior, a csillagász ekkor már jó ideje Amszterdamban élt. A császár
száműzte Prágából, még annak idején.
Röviddel a koronázás után kérette az uralkodó, hogy fölállíttassa vele horoszkópját.
Hogy a Vénusz uralja ezt tudtam eddig is, ám a Véga ragyogása, amire
fölhívod figyelmem . . . Ez igazán nagyszerű! Kérlek jó mesterem, keress néhány
analógiát...
Pár napba telt csupán, s a császár hallhatta a választ:
— Imre. A magyarok első királyának, Istvánnak fia.
— Imre? Nem ismerem. Meddig uralkodott?
— Éppen ez az, Felség...
Beszélj!
— Fiatalon jött érte a halál.
— Hogyan?! Konstellációnk a „korlátlan sugárzás", nem?!
— De igen, Felség... Mégis, ő szerencsétlenül járt egy vadászaton.
— Magyarázatot várok. Amit állítasz, felségsértés. Menj, keress tovább.
Valamit elhibáztál.
De Melchior sem hibát, sem magyarázatot nem talált. Sem a tömlöcben, sem
a kínpadon. Végül az uralkodó kitépette nyelvét, s száműzte a birodalomból.
Céltalanul kóborolt. Fejedelmi udvaroknál húzódott meg, hasznavehetetlenül tengődött. Beszédje érthetetlenné torzult, s hiába, hogy látni láthatott;
öröme, kínja megoszthatatlanná vált. Amszterdamban döbbent rá, hogy nincs
tovább. Ahová tart; ugyanaz mint ahonnan menekül.
Emeleti szobája a kézművesek utcájában volt. Nappal alig látták, éjszaka
élt. A csendben végre ablakához léphet. Az állványon távcsöve. Keze moccan,
repíti csillagtól csillagig. Mámorosan kószál a végtelen égbolt tág terein, míg
csak meg nem fakul az éjszak--». Reggel asztalánoz ült, vázlatait rendezgette,
javított és töprengett. Aztán csak egykedvűen üldögélt, várta az éjszakát.
Ritkán fölbukkanó alakját éppen némasága tette titokzatossá. Házigazdája
meg is leste műszereit. Áhítattal bámulta a nyitvafelejtett, bársonybélésű szögmérőtokot, a fémberakásos, ívelt mérőléceket s izgalmában majd hogy meg nem
érintette az állványra szerelt rézcsövet.
Ut,

A járvány idején egyedül Melchior nem rettegett. Számításaiba merült, s a
pusztulásról tudomást sem vett. Házigazdája végre legyőzte szorongását. Tisztelettel vegyes rémülettel kérte-kérlelte, költözne inkább máshová. De ő válasz
nélkül hagyta s magára zárta ajtaját.
Élete sérthetetlen. Csillaga neki ugyanaz, mint Imréé. Ezért nem árulhatta
el a császárnak sem, amit tudott. E konstelláció korlátlan élethatárt biztosít!
Tökéletes az embert alkotó részek aránya s összefüggéseiben rend olvasható.
Melchior tudta mindezt, s ennek ellenére félt. Még mindig nem értette, Imrével
mi történt. Bezárkózott s föltette a vasakat.
Az utca fölbolydult. Bezárkózott! Mégiscsak igaz! Ki kell füstölni! Csak ne
itt, tördelte kezét szállásadója. Aznap éjszakára beszélték meg, s mindent előkészítettek. Majd hajnal felé, mikor legmélyebb az álom. Ebben maradtak.
Melchior ül, keze ölében. Vár. Neszek az ajtó előtt. Ezeket is túléli, akár
a többit. Vagy mint tudóstársait. Kepler? Regiomontan? Hol vannak m á r . . .
Mindent tud, egyvalamit mégsem ért. Töpreng, műszereihez nem is nyúl. Számításait ellenőrizte, nincsen pontatlanság. így hát, ezek szerint lehetséges lenne,
hogy még látja egy égitest fényét, holott az már rég kihunyt? S lehetnek testek,
melyek vakon lapulnak az égbolt sötétjében? S éppenséggel elnyelik a fényt?
Saját fényüket? Beleszédül térbe és időbe. Rettenete lassan oszlik. Mozdulatlanul
ül, maga elé mered. A császár nem tudott semmiről, így hát rég halott. Mások
sokat tudtak, de nem láthatták a csillagot, ö még mindig é l . . . , s milyen áron.
Mennyi éberség és találékonyság kellett, hogy mindannyiszor túljárjon végül
üldözői eszén. S hány eset volt, hogy csak szerencséjének köszönhette életét. Jó
csillagzatának . . . S mindez miért? Mit kapott cserébe. Nem, az udvarnál töltött
évekre emlékezve csak keserűség tölti el szívét. Miért csinálta végig mindezt,
miért hozott ennyi áldozatot? É l . . . — Foga összekoccan, fázni kezd, behajtja az
ablakot. Ládájához megy, keresgél. Asztalán mozdulatlan lánggal ég a mécs. Türelmetlenül hajol a fénybe, s a jól ismert sorokra bámul. „Szent Imre korában
előhaladván erényei érdemeivel mindig növeli vala dicsőséges jelességeit..." —
tekintete kutatva siklik tovább, hiszen mindezt jól tudja. Igen, Imre volt az, ki
élni tudott a páratlan alkalommal. Nem emésztette föl saját sugarát, hanem
maga is fénnyé változott. Lemondott mindenről, kard, korona, asszony.. De hát
ezekről lemondtam én i s ! . . . „Ezen és minél több ily dicső erény rejlik vala
Szent Imrénél mintegy zár alatt lelke titkos rejtekében mindaddig, míg az edény
el nem törött, a kenetnek illata szét nem áradt, és a titkok ki nem nyilatkoznak
vala." . . . Igen, az élete . . . , az edény. Igen, ez az egyetlen esély. Merthogy Imréről is egyszerűen lefoszlott, lehullott az élet, ahogyan sarjadó csíra körül elenyészik a gyümölcs h ú s a . . . Én pedig mást se teszek már, ki tudja mióta, minthogy óvom, mentem az életem . . . Vak csillagok, kővé vált fények! Ti soha nem
lesztek vigasza háborgó vizeken tévelygő hajóknak . . .
Mikor végre kisimult arccal az ajtóhoz lépett, odakinn már szürkült az
éjszaka. Csendesen levette a pántokat s félrehúzta a reteszt. Ruhástól dőlt
az ágyra.

Ut,

Embereszményeink
JÁNOSY ISTVÁNNAL BESZÉLGET DOBOS MARIANNE
— Klasszikus filológus, költő és műforditó. A világirodalom majd minden
szerepét tanulta, tanulmányozta. Nem egyet életre keltett versben, drámában,
poémában. Fordított Platónt, indiai eposzokat. Megformálta Rákóczi belső vívódásait, drámát írt István királyról. Ha a legfontosabb példaképét kellene megneveznie, kiről beszélne? Kit és miért választott
embereszményének?
— Jézus az én első és úgyszólván egyetlen eszményképem. Ez talán gyermekkori élményeimre vezethető vissza. A budavári iskolában volt egy nagyon
öreg tanító bácsink, Wichmann Ede. Hetvenéves volt már, és ő tanította a hittant. De nem könyvből. Elmondta Jézus életének egy-egy epizódját. A példázatait, a tékozló fiút, az irgalmas szamaritánust, irgalmatlan szolgát, aztán
Jézus szenvedéstörténetét, és a következő órán már visszameséltük. Mégpedig
szóról szóra úgy, ahogy az öreg elmondta. Ezek a történetek mindennél mélyebben belevésődtek a lelkembe, alapjává váltak minderi későbbi irodalmi és
emberi eszmélkedésemnek. Aztán a képiek. Á budavári evárigélikűs templomban volt egy oltárkép, nem tudom, Szinyei Merse Páltól vagy Székely Bertalantól, amely Jézust ábrázolta előrenyújtott kezekkel, mintha azt mondta
volna: jöjjetek hozzám mindnyájan, kik megterheltettek és megszomoríttattak.
És én megnyugosztallak benneteket. Vagy mintha azt mondaná: engedjétek
hozzám a kisdedeket. Az oltárkép a háborúban megsemmisült, de Jézus szép,
nyugodt arca még mindig a szememben van. Aztán otthon egy könyvben pillantottam meg egy. reprodukciót, Grünewald Kruzifixusát. Borzalmas kép.
A test, ami mint egy mészárszék-kolonc lóg a fán, az a püffedt, agyonkínzott
arc végsőkig megborzasztott, undorított, s ugyanakkor arcomba vágta: érted,
helyetted! Agnus Dei qui tollit peccata mundi. Ez életem legeslegmélyebb
belső élménye, amelyik mindent meghatároz. Még kisgyerek fejjel hány Kruzif ixust rajzoltam! Aztán tizenhárom-tizennégy éves gimnazistaként olvastam
Dosztojevszkijt. Megrendített a Szonja alakja, amint rábeszéli Raszkolnyikovot
tettének vállalására, a bűnhődésre. A tékozló fiú történetét olvassa fel neki.
Aztán Zoszima sztárec elmélkedései... Mindez ahhoz vezetett, hogy Jézus személyéhez kötődjem valami végső szeretettel, amely több miriden más ragaszkodásnál. De ez a ragaszkodás kifejezetten a konkrét személyhez szólt. Nem
a teológiai fogalomhoz, amiről a niceai és a kalkedóni hitvallás szól, hanem az
élő, konkrét, valóságos történelmi személyhez.
— Tudós egyházi teológusok, tudós ateista Biblia-kritikusok egyaránt kétségbe vonják a Jézusról szóló tudósítások történelmi hitelességét. Egyesek még
azt is tagadták, hogy Jézus egyáltalán élt volna. Szerintük a későbbi egyháztagok találták ki az alakját. Mások meg azt vallják, hogy a róla szóló tudósítások nem a történelmi valóságot fejezik ki, hanem az ókeresztény
gyülekezetek hithirdetését, kerügmáját. Hogy van ez, mi az igazság?
— Karinthy Frigyes azt mondta: „Az ember a stílus." És Jézus beszédeinek, példázatainak stílusából rögtön megérezte, hogy itt egy egészen sajátságos,
óriási költői egyéniség van jelen. Akit nem lehet kitalálni, ahogy nem lehet
egy Szókratészt, Dantét vagy Shakespeare-t sem. így volt egy Jézus, aki elmondta azokat a csodálatos példázatokat, pontosan úgy, ahogy írva vannak.
— De mi mindennek a bizonyítéka?
Ut,

— Konkrét történelmi adatok is igazolják. Jézus akkori környezete...
Jézust akkori környezete zsidó rabbinak tekintette. Minduntalan úgy is szólították meg. S mi volt az akkori rabbik hivatása? Tanították az Ószövetség
szövegét, főleg erkölcsi és rituális parancsait, és ezeket magyarázták. Ezenkívül, ha volt rá képességük, gyógyítottak is. Jézus is ezt tette, csak rendkívüli módon. Az írásokat nem úgy magyarázta, mint az írástudók, hanem
mint akinek hatalma van. Mint orvos, feltűnően eredményesen gyógyított,
ennek következtében a betegek, nyomorultak tolongtak hozzá.
— Mit tudunk a rabbik tanításairól?
— Tanításaikat a rabbik nem írásban hagyományozták, hanem betanították tanítványaikkal, és ezek élőszóval adták tovább a későbbi nemzedékeknek.
Még később mindezt írásba foglalták, ez lett a Talmud. Jézus is ezt tette. Tanításait elmondta, és tanítványai megtanulták. Annál könnyebben tehették, mert
példázatait, erkölcsi alapelveit Jézus oly végsőkig csiszolt formában mondta
el, hogy azokat első hallásra egész könnyen meg lehetett jegyezni, még egy
közepes elmének is.
— Így ókori mérték szerint az evangéliumokat valóban hiteles adatközlésnek lehet tekinteni?
— Igen. Persze, az elbeszélő részletekben akadnak túlzások. Lázár nem
rolt oszlásnak indult halott, mikor Jézus feltámasztotta, hanem talán még a
klinikai halálon innen. De mutassanak nekem olyan ókori írásművet, amelyekben nem találhatók ugyanilyen túlzások. A történelmi művekben megadott
hadsereglétszámokat nyugodtan lehet osztani tízzel. Hogy egyesek ilyen bizalmatlanok az evangéliumszövegekkel szemben, az abból is adódik, hogy talán
nem ismerik eléggé az ókori világ történelmi forrásait. Egy ma élő jeruzsálemi
zsidó tudós, Schalom ben Chorin írt egy könyvet Brúder Jesus címen. Azt
akarja bebizonyítani benne, hogy Jézus a zsidósághoz tartozik, annak egyik
legnagyobb vagy éppen legnagyobb alakja. Az evangéliumok tudósításai mögé
rajzolja a zsidóság Jézus-kori mindennapi életét, ünnepeit, hétköznapjait, és
ebben a csodálatos életháttérben Jézus történelme, alakja annyira megelevenedik, mint szinte egyetlen más műben sem. Az evangéliumoknak olyan tudósításai is valóságnak bizonyulnak, amiket az egyházi és világi Biblia-kritika
már rég legendának minősített.
— Mit tart ma a legaktuálisabbnak Jézus szellemi örökségéből?
— Erkölcsi törvényhozását. Ma a világ erkölcsi válságban van, és elsősorban ez vezethet katasztrófához, a teljes emberi lét megsemmisítéséhez. Az okokat lehet sorjáztatni. Említik a technikai fejlődés megfutását, amivel az ember
nem tudott lépést tartani sem társadalmi, sem egyéni erkölcseiben. Végsőkig
elvadult a politikum. Az első, de főleg a második világháborúban olyan szörnyűségek történtek, amik az előző századokban elképzelhétetlenek voltak. Még
ma sem tudjuk ezt ésszel megemészteni. A politikum elvadulására a végleg
hitevesztett kisember, az egyén, a farkastörvény tudomásulvételével és gyakorlatával válaszol. Élni, élvezni, habzsolni akár minden módon, minden eszközzel, áttiporva a másik ember életén. Ez még fokozta a technika fejlődésével
járó mobilitást, túl sok embernek kellett feladni előző életformáját, megszokott
erkölcsi kereteit, és lett talajavesztett, lumpenné, ágyrajáróvá, ingázóvá. Közben a fejlett ipari államokban kialakult magas életszínvonal hirtelen fölsrófolta
azok igényeit is, akiknél az életszínvonalnak a feltételei még nem adottak.
Ezek persze egészségük, emberségük föláldozásával is iparkodnak megközelíteni ezt az életszínvonalat. Az eredmény az öngyilkosság, alkoholizmus, idegUt,

összeroppanás. Ma már azok is, akik elébb az erkölcs relativitását hirdették,
hajlamosak belátni, hogy egészséges társadalom csak szilárd és változhatatlan
alapokon fejlődhetik. A tiszta erkölcs az életnek épp olyan alapfeltétele, mint
a jó levegő, a tiszta víz és az egészséges táplálék.
— Vajon Jézus merőben új erkölcsöt hirdetett?
— Nem. Egyes alapelvei megtalálhatók a Tízparancsolatban, a próféták
követeléseiben, és egyes zsidó rabbik, például Hillél tanításaiban. De ilyen
tökéletesen senki sem foglalta össze Jézus előtt, és tegyük hozzá: azután sem.
— Ezek az alapelvek más kultúrákban is megtalálhatók?
— Az érdekes az, hogy a hinduk például egész más emberfejlődés során,
egészen más, elütő kultúrában csodálatosan ugyanezekre az erkölcsi maximákra bukkantak. Gandhinak sokat kellett utaznia. Amikor a vonata befutott
egy állomásra, ott mindig nagy tömeg fogadta, és várta, hogy beszélni fog.
Ekkor ő elővette a Bibliát és felolvasta a Hegyi beszédet. Mikor az ortodox
hinduk ezt rosszallták, miért olvas fel a Bibliából, miért nem a hinduk szent
írásaiból, Gandhi ezt felelte nekik: nem ismerek jobb, rövidebb összefoglalását
a hindu erkölcsnek. Valóban, ha nézzük a hindu erkölcstan legfőbb alapelveit,
azok sorra megtalálhatók a Hegyi beszédben.
— Kérem, sorolja fel ezeket.
— Az ahimsza. Annyit jelent, ne ölj, ne árts. Semmi élőlény életét nem
szabad kioltanunk, hanem élni kell segítenünk. Még ellenségeinknek is, bárhogy is ártanak nekünk, jótettel kell válaszolnunk. Szeresd ellenségedet. Aztán
a brahmácsarja. Ez azt jelenti, hogy éljünk tiszta életet monogám házasságban.
A szatja: nem szabad hazudnunk, csak igazat mondanunk, vagyis a ti beszédetek legyen igen-igen, nem-nem. Az aszteia: ne lopj. Ezt a Tízparancsolatból
ismerjük. Gandhi maga nemcsak a legszigorúbban betartotta ezeket, hanem
komoly önmegtagadásban élt, A lehető legszerényebben étkezett, épp csak hogy
fenntartsa az életét. Tudjuk, hogy Indiában ekkor mennyi sokan haltak éhen,
mint ma, Afrikában. Gandhi azt tartotta, ha ő egy falattal is többet eszik a
minimumnál, azt egy éhen haló szájától vonja el. Ez az aparigraha. Azt jelenti, hogy ne gyűjtsünk vagyont. Semmit, a minimális személyi szükségleten
felül. Legyünk úgy, mint az ég madarai és a mezők liliomai. Ez hát a hindu
öt alapelv. Pontról pontra megegyezik Jézus kívánságaival. Mindezt, mint Nap,
beragyogja a jézusi szeretet. Mert szerinte az Isten maga a szeretet. És hogy
viszonylik hozzánk, emberekhez? Mint a tékozló fiú atyja világgá kóválygó
és nyomorúságában hazatérő fiához. Csak egyet kíván tőlünk, hogy ezt az ő
szeretetét továbbadjuk embertársainknak, mint ahogy az irgalmas szamaritánus. Ez az egymás iránti szeretet, jóindulat. ..
— Jóindulat és segítőkészség pedig a biztosítéka mind az egyén, mind a
közösség, család, lakóközösség, állam zavartalan, stabil boldogulásának.
Az
ilyen alapon szerveződő közösség, ha erős, kiszűri magából a diszharmóniát
keltő önzést, erőszakosságot, a gyengébb eltiprását, és megvalósítja a teljes
viszonosságot ember és ember között. De miben hasonlított Gandhi Jézushoz?
— Gandhi életcélja volt, hogy mindezt tökéletesen megvalósítsa. Saját
életében is, de a közösség, az egész hindu társadalom életében is. Sőt, ami
hallatlan: még a politikában is. Sajnos, nem mondható el ez a történelmi kereszténységről; azt, hogy az egyén életében meg kell valósítani, a kereszténység persze ajánlotta, de nem vette szigorúan. Elnézte az emberek korlátlan
meggazdagodását, elnézte a hatalmon levők korlátlan basáskodását, a nekik
kiszolgáltatottakon. Itt mutatott csodálatos példát Gandhi, aki egy gyarmati
Ut,

függetlenségi forradalom vezére volt, de úgy, hogy politikájában is szigorúan
betartotta és betarttatta az ahimsza, a nem ölés, nem ártás, az ellenség kímélése maximáját.
— Mi a tanulság mindebből?
— Mindebből leszűrhetjük, hogy az erkölcsi törvény nem holmi változó
vagy változtatható konvenció vagy valamiféle társadalmi szerződés, amely bármikor felmondható és módosítható, hanem állandó, örök időkre szóló természeti törvény, mint a tömegvonzás vagy a Maxwell-egyenletek. Bele van írva
a lelkünkbe, a legkülönbözőbb kultúrák szellemébe. Láttuk, az erkölcsi törvények megtartása a legtökéletesebb boldogság elérésének az útja is. És Jézus
nagysága abban áll, hogy ezt az erkölcsi törvényt mind ez ideig a legegyszerűbben és legtökéletesebben foglalta össze.
— Jézusról azt tartják, hogy ő volt a világ megváltója, salvator mundi.
Valóban az volt? És mit jelent ez a kifejezés? Minek tartotta magát Jézus?
— Bizonyos értelemben megváltónak tarthatjuk mi is, mert az ő előbb
ismertetett erkölcsi parancsai ma is változatlanul érvényesek, és ha ezeket
követjük, egyénileg, közösségben és a nagypolitikában is, valóban megmenekül
Földünk a katasztrófától. De a megváltó szónak van egy konkrét, történelmi
jelentése is.
— Éspedig?
— A zsidó nép kis nép volt, beleékelve óriás népek közé. Hol az egyiptomiak, hol az asszírok, hol a babilóniaiak viharzottak el fölöttük, hódoltatták
őket, a lakosságot kiirtották, rabszolgának hurcolták el. Pontosan úgy bántak
velük, mint velünk, magyarokkal a törökök, németek. Időszámításunk előtt
586-ban a babilóniaiak úgyszólván az egész népet fogságba hurcolták, és Babilonban telepítették le. De száz éven belül onnan is visszakerültek. Szenvedéseiknek azonban ezzel sem lett vége. Nem sokkal Jézus születése előtt a
rómaiak foglalták el őket, és egy kegyetlen zsarnokot ültettek nyakukra, Heródest. Majd egy római helytartóval — prokurátorral —, Pilátussal igazgattatták Júdeát, aki, ha lehet, még Heródesnél is kegyetlenebb volt. így a zsidó
népben mindennél erősebben élt a vágy, hogy országuk újra ugyanolyan nagy,
független birodalom legyen, mint Dávid király alatt volt.
— Jézus hogy viszonylott a messiási imágóhoz?
— A zsidók álmodoztak egy olyan zseniális hadvezérről, zsidó Napóleonról, aki Dávid vérbeli sarja, legyőzi a rómaiakat, világbirodalmat alapít, vasvesszővel legelteti a pogány népet. Ezt a nagy királyt már jóval korábban
élt próféták is megjövendölték, és dicsőségét zsoltárok hirdették.
— Jézus valóban ennek tartotta magát?
— Lenyűgöző költői beszéde és rendkívül sikeres gyógyításai hatására
egyre nagyobb tömegek gyűltek Jézus köré mindenütt, ahol csak megjelent,
így a nép között elkezdték találgatni, vajon nem ő e a megjövendölt megváltó,
messiás. Jézus egyszer titokban megkérdezte tanítványait, minek tartanak
engem? Ekkor Péter azt mondta: te vagy a Messiás, az élő Isten fia.
— Vajon Jézus is ennek tartotta magát?
— Igen is, nem is. Az biztos, hogy nem tartotta magát a nép által várt
diadalmas messiásnak, a rómaiak leendő legyőzőjének. Jól tudta, hogy ilyen
kalandra nem érett meg az idő. A rómaiak minden ilyen lázadást azonnal
levernének. De a néplélekben, ha nem is ilyen intenzíven, élt egy másik messiás-imágó, amely az Ézsaiás könyvében olvasható az 53. fejezetben, a világirodalom egyik legszebb költeményében. Ez az ártatlan bárány, aki magára
Ut,

veszi a világ bűneit, agnus Dei qui tollit peccata mundi, elszenved minden
kínzást, megcsúfoltatást, meghal, de nem nyitja ki a száját. Akkor aztán Isten
feltámasztja, és áldozatát végtelen dicsőséggel jutalmazza meg.
— Felolvasná ezt az Izaiás-szöveget?
— Felnőtt előtte, mint vessző,
mint hajtás jött ki a földből.
Nincs formája, se szépsége,
néztünk reá, de arca nem kívánatos.
Embertől elhagyott, megvetett,
fájdalmak férfia, betegség ismerője,
mint ki előtt elrejtjük arcunk,
megvetjük, semmibe vesszük.
De ő viselte betegségünket,
ő hordozta fájdalmainkat.
Bár mi azt hittük, Isten büntette,
megveretett és megnyomoríttatott.
A mi vétkeinkért sebesíttetett meg,
a mi bűneinkért ronttatott meg.
A mi békénkért bűnhődött,
sebei által gyógyultunk.
Mind eltévedtünk, mint juh,
magunk útjára tértünk.
Rávetette az Űr mindnyájunk bűnét.
Kínzatott, s maradt alázatos,
nem nyitotta száját,
mint bárány, ha taglóra vonsszák,
mint anyajuh, ha nyírják . . .
Fogság, ítélet nélkül vitték el,
kortársa ki törődött vele,
hogy midőn kínzatott a földiek közül,
népe bűnéért érte ütés.
A bűnösök közt adtak sírt neki,
gazdagok közt halála után.
Tetszett az Űrnak megrontani őt betegséggel,
ha feláldozza lelkét engesztelésül,
meglássa magját, éljen sokáig,
s keze által szerencsés légyen az Űr akarata.
Meglátja hasznát lelke kínjának,
megbékél ismeretével.
Igaz szolgám sokakat tesz igazzá
átvéve vétkeinket,
ezért a nagyokkal osztok neki részt,
s osztoz a prédán hatalmasokkal,
mivel kiönté lelkét halálnak
s a bűnösök közé számláltatott,
hordozta sokaknak bűneit,
s a bűnösökért imádkozott.

Ut,

— De hiszen ez vers, s ebben a fordításban most hallom
először...
— Igen. Az Ószövetség tekintélyes része versben van írva. Nemcsak a
zsoltárok, a próféták beszédei is. Ez a világ egyik legszebb verse, én is megpróbáltam lefordítani, azt olvastam most.
— Hogyan jutott eszébe Jézusnak ezt magára értelmezni?
— Egyre szaporodtak az ellenségei. Szokatlan kifejezéseiben és főleg a
szombatnapi gyógyításaiban a farizeus írástudók eretnekséget szimatoltak, a
rómaiakkal kollaboráló jeruzsálemi papságnak pedig, a szaduceusoknak meg
főleg az szúrt szemet^ hogy olyan nagy tömegek gyűlnek össze Jézus körül.
Jézus érezte, hogy helyzete egyre bizonytalanabb, és az ézsaiási fájdalmak
férfijának sorsa fog beteljesedni rajta. Életében az utolsó jeruzsálemi ünnepre
is azzal az előérzettel ment fel, hogy ott őt elfogják, megkínozzák és keresztre
feszítik, ö lesz az Isten báránya, a páskabárány, akinek kiontott vére biztosította a zsidók Egyiptomból szabadulását.
— Mi a páskabárány?
— Időszámítás előtt 1250 körül a zsidók Egyiptomban tartózkodtak, mint
alávetett nép. Hogy ne szaporodjanak, a fáraó elrendelte, hogy minden született csecsemőt, ha fiú, meg kell ölni. Ekkor Mózes azt a parancsolatot kapta
Istenétől, Jahvétól, hogy a zsidókat ki kell vezetnie Egyiptomból. A fáraó ezt
megtiltotta, mire Jahve csapások sorozatával sújtotta Egyiptomot. Az utolsó
csapás az volt, hogy egy éjjel Jahve megölt minden elsőszülöttet, emberekét,
állatokét egyaránt. Azért, hogy a zsidók elsőszülöttjeit megkímélje, elrendelte,
házanként öljenek meg egy bárányt, és vérét kenjék az ajtófélfára, a szemöldökfára. ő majd abból látja, hol laknak zsidók. A bárány húsát fogyasszák
el a búcsúlakomán kovásztalan kenyérrel, keserű füvekkel, borral, miután a
kovászt kihányták a házból. A bárányt állva kellett elfogyasztani, bottal a kezükben, mint akik útra készülnek. És végül megparancsolta: mind az idők
végezetéig a páskavacsora évfordulóját üljék meg ugyanígy, fölidézve a kiszabadulás eseménysorozatát. Ezt a fölidézést a vacsorán négyszer megszakítja
egy-egy pohár bor fölhajtása, a bárány elfogyasztása kovásztalan kenyérrel
és keserű füvekkel történik.
— Nagycsütörtökön, közvetlen halála előtt, Jézus is megülte a páskabárány vacsoráját?
— Egyes teológusok ezt tagadják, de az említett Schalom ben Chorin
pontról pontra bebizonyította, hogy Jézus bizony páskabárány vacsorát ünnepelt tanítványaival. Persze, némileg hozzá alkalmazva a beszélgetést tragikus előérzetével. Lukács evangéliuma szerint a harmadik pohár után vette
a kenyeret, megáldotta, megtörte és kiosztotta, ezt mondván: ez az én testem,
ami érettetek adatik, ezt cselekedjétek az én emlékezetemre. A vacsora után
pedig vette a poharat, ez a negyedik pohár, és ezt mondta: ez a kehely az új
szövetség az én véremben, amely érettetek kiontatik. Márk szerint: sokakért
kiontatik.
— Miben módosítja Jézus a széder rituálét?
— Hans Kosmala szerint a negyedik pohár alkalmából egy fohász hangzik el: „öntsd ki a haragodat a népekre." Ehelyett Jézus fölajánlja önnön
vérét áldozatul, amely sokakért kiontatik, és kiengeszteli Isten haragját.
— A lényeg az, hogy Jézus szentül hitte, hogy ő a páskabárány, aki áldozatul esik az emberek szabadulásáért, és vére kiontatik sokak bűneinek
bocsánatára. Hogy értsük ezt?
Ut,

— Lehet érteni teológiailag is. Jézus ártatlan halálában elégtételt ad a
haragvó igazságos Istennek az emberek halála helyett, amelyet azok bűneikkel kiérdemeltek. De lehet értelmezni egyszerűen, emberien is: aki túl nagy,
rendkívüli szolgálatot tesz embertársainak, annak a sorsa legtöbbször meg nem
értés, üldöztetés, sőt mártírium. Mindenesetre, aki így értelmezi, az se téved.
— Jézus életéről és tanításáról a négy evangéliumban, ókori mérték szerint, nagyon sok hitelesnek látszó feljegyzés maradt úgy, hogy ezekből az
ókor egyik legkarakterisztikusabb
egyénisége rajzolódik ki. De mit tudunk
édesanyjáról, Máriáról?
— Máriáról annál kevesebb adat maradt fönn, és az is csak az Újszövetségben, mert a 2. századból való Protoevangélium Jacobi és az 5. századból a
Mária mennybemenetele nem tekinthető hiteles forrásnak. így csak az Újszövetség szórványos adataiból kell összeállítanunk Mária életének képét.
— Mit tudunk Mária fiatalságáról?
— Mária papi, lévita családból származott, közeli rokona Erzsébet, akinél
Mária gyakran tartózkodott, szintén papnak volt a felesége. Mária részt vett
a templomi papság életében. Jámbor családi áhítatokon, zsinagógai istentiszteleteken. így okkal feltételezhetjük, hogy műveltsége a lehető legmagasabb
volt, amiben akkor zsidó nőnek része lehetett. Ez a műveltség főleg tüzetes
bibliai ismeretekben, héber nyelvtudásban és a mózesi és prófétai szövegek,
zsoltárok recitálásában állt. Esetleg még a görög nyelv ismeretében is. A fiatal
Mária életéről Lukács evangéliuma első három fejezetéből értesülünk. Megtudjuk, hogy Erzsébet, noha éltes kora miatt már semmi reménye nem volt
rá, mégis teherbe esett. Nem sokkal utóbb bekövetkezett az angyali üdvözlet,
Máriát megszállta a Szentlélek teljessége, ő is gyermeket várt. Néhány hónap
múlva Mária meglátögatta Erzsébetet, egy kis asszonyi tapasztalatcserére. Náluk maradt. Hamarosan megszületett Erzsébet fia, a későbbi Keresztelő János,
és utóbb Mária fia, Jézus. Mikor eljött annak az ideje, a kisfiút szülei bemutatták a papoknak, azok körülmetélték, elvégezték Mária tisztulási szertartását, s ekkor egy öreg aszkéta bölcs, Simeon, furcsa dolgokat jövendölt
Jézusról, hogy ő lesz a messiás, a szabadító, akit a zsidó nép oly igen vár, de
úgy, hogy szenvedéssel és mártírhalállal lesz teljes. Mária ezt a vészterhes
jóslatot megjegyezte, és mélyen a szívébe véste. Azóta állandó szorongás és
szenvedés volt a sorsa fia jövője miatt. Gondosan nevelte a kisgyereket, és
taníttatta írástudókkal, úgyhogy a fiú tizenkét éves korában bámulatos szellemi érettségével ejtette csudálatba a jeruzsálemi papokat és írástudókat. Eddig szól Lukács tudósítása Jézus gyerekségéről.
— Felvetődik a kérdés: honnan tudja mindezt Lukács? Ki lehetett az
adatszolgáltatója?
— Nem lehet más, mint maga Mária. Egyszerűen azért, mert az egész
eseménysorozatban ő volt állandóan jelen. Erzsébet teherbe eséséről is ő tudhatott elsősorban. Gyönyörű imájáról, a Magnificatról, és a Simeon énekéről
és jóslásáról is csak ő tudósíthatott. És ismételten olvassuk: Mária megjegyezte
mindezeket, és a szívében forgatja. És mivel ez a Jézus születéstörténete a
világirodalom egyik legszebb költeménye, így joggal tarthatjuk Máriát az ókor
egyik legnagyobb költőnőjének.
— Mi a következő epizód, amit följegyeztek Máriáról?
— A kánai mennyegző. A történetet ismerjük: elfogyott a bor. Ha ez
kitudódik, az ifjú férj ugyancsak szégyenben marad. Mária odasúgta Jézusnak:
Ut,

nincs boruk. Jézus ezt a jelzést elég keményen elutasította: micsoda dolgom
vagyon nékem veled, ó asszony? Nem jött még el az én órám. — Mária csak
mosolygott magában, hiszen jobban ismerte a fiát, mint az magát. Tudta,
hogy Jézus nem állhatja meg, hogy ne segítsen a bajbanlévőn. Ezért odaintette
a szolgákat és ezt súgta nekik: valamint parancsolá néktek, azt cselekedjétek. — És csakugyan lett bor.
— Mit árul el nekünk a következő jelenet?
— Ez a szöveg áll Márk evangéliumában: „Eljövének ezért az ő atyafiai
és az ő anyja, és kívül állván, küldének őhozzá, és őt hívatják vala. Ül vala
pedig őkörülötte a sokaság, és mondanák azok néki: íme a te anyád és atyádfiai ott kint keresnek téged. Akkor felele nékik, mondván: kicsoda az én
anyám vagy az én atyámfiai kicsodák? És amikor elnézte volna körös-körül
azokat, kik őkörülötte ülnek vala, monda: imé, az én anyám és az én atyámfiai. Mert valaki azt cselekszi, amit akar az Isten, az nékem az én atyámfiai
és néném és anyám."
— Ezt a jelenetet az írástudók általában úgy szokták értelmezni, hogy
Mária nem értette meg a fiát, és Jézus ellenségesen megtagadta az anyját.
— Hát a külső látszat talán ez, de nézzünk a dolog mélyére. Miért akarta
Mária Jézust kihívni és hazavinni? Mert tudván tudta, mi lesz a vége Jézus
nyilvános szerepléseinek és a körülötte keletkező tömegcsődületnek. A rómaiaknak szemet szúr, elfogják és keresztre feszítik, és ő mint anya, az agg
Simeon jóslatára is gondolva, elviselhetetlenül gyötrő kínokat állt ki ezért.
Egyszerűen féltette a fiát, és szerette volna megmenteni. És mi lett az anya
és testvérek helyett anyául és testvérül kinevezett tanítványokkal? Amikor
Jézust elfogták, szétrebbentek, mint a csirkék. És ki állott ott a kereszt alatt?
Mária.
— Honnan tudjuk ezt?
— János evangéliumában ezt olvassuk: „Mikor azért látta volna Jézus az
ő anyját és a tanítványt, akit szeretett vala, ott állni, mondá az ő anyjának:
asszony, imhol a te fiad. Annak utána monda a tanítványnak: imhol a te
anyád. És ez órától fogva a tanítvány az asszonyt házába fogadá." Jézus a
kereszten senkivel, semmivel kapcsolatban nem végrendelkezett. Sem az egyházról, sem a tanítványaival kapcsolatban. Egyedül anyja jövendő sorsával
törődött. Még egyszer találkozunk Máriával: pünkösdkor, a Szentlélek kitöltésekor. Ott van ő is a gyülekezetben.
— Tudunk még valamit Máriáról?
— Semmi többet. Ennyi szól az Újszövetségben Máriáról. Nem sok, de
hogy világító példaképünk legyen, ahhoz elég. Az igazi anya, aki fiát mindennél jobban szereti, önzetlenül és hűségesen ragaszkodik hozzá akkor is,
amikor a fia átmenetileg nem érti meg őt, és mint szellemi lény, mint költőnő,
a legkülönbek közül való. Akinek Jézus jelentékeny mértékben köszönheti a
maga szellemi arculatának kialakulását. Mindenesetre Jézus után ő a második
személy az Újszövetségben, akit méltó, hogy szeretetünkkel és tiszteletünkkel övezzünk.
— Ügy tudom, sok verset írt Máriáról.
— Igen, egyik legkedvesebb költői témám.
— Felolvasna egy ilyen verset?
— Igen.
Ut,

VEIT STOSS A KRAKKÓI MADONNÁT F A R A G J A
Miért tisztellek mindenek felett,
Istenanya? E képmásod szemében
hadd valljam meg, szív-ajkad szögletében:
testámentomként művészetemet.
Kereszt alatt ott álltál észrevétlen.
Láttad: leget harapva szenvedett.
Ez órát sejtve izzott el életed,
ahogy követted őt riadt-szerényen.
Király-köpennyé lett sok néma könnyed,
s oltalmat így adsz annyi szenvedőnek,
kik vonsszák végzetük, mígnem letörnek.
Sokan vannak gyötörtek, öregek.
Nyüvődnek vergődnek, ahogy lehet.
De Anya nélkül élni nem lehet!

Szent István király emlékezete
PETROVICS ISTVÁN

Szent István és a magyar államszervezés
A 9. század végén lezajlott honfoglaláskor a hét magyar és a hozzájuk
nyolcadikként csatlakozott kabar törzset a törzsszövetség fogta egybe. A Hétmagyarnak nevezett törzsszövetség élén a 10. században már nagyfejedelem állott; a gyula, illetve a horka a második és a harmadik méltóság volt. A nagyfejedelmi tisztség a kendének nevezett szakrális méltóságból alakult ki, de a
szakrális jelleg a 10. század során elenyészett. Álmos 895. évi megölése után
Árpád lett a nagyfejedelem. Valószínű, hogy Árpád halála után a főhatalom
körben járí Árpád fiai, illetve az azoktól származó ágak között. A fiak halála
esetén az unokatestvérek kezébe kerülhetett a vezető tisztség.
A törzsszövetségi hatalom a honfoglalást követően hanyatlásnak indult.
Ezzel egy időben megnőtt az egyes törzsek önállósága, s köztük egyfajta hatalmi átrendeződés következett be. Az Árpádok tényleges hatalma, annak ellenére, hogy meg tudták őrizni a nagyfejedelmi tisztet, lényegében megcsappant, ugyanakkor Bulcsu törzsének szerepe megerősödött. A törzsi szeparatizmus oly mértékben megnőtt, hogy Bíborbanszületett Konstantin bizánci császár a 10. század közepe táján arról tett említést, hogy a magyarok „nyolc
törzse nem engedelmeskedik a maga fejedelmeinek", vagyis a törzsszövetség
vezetőinek. Ezek a törzsek semmiképpen sem tekinthetők tisztán vérségi alapon létrejött egységeknek, hanem inkább mesterségesen létrehozott politikai
képződmények lehettek. Valószínűnek látszik az is, hogy a törzseket alkotó
nemzetségek sem vérségi, hanem politikai köteléket jelentettek. Más szóval:
a magyar társadalom már az államalapítást megelőzően bizonyos mértékig
területi alapon szerveződött. Sajnos, az egyes törzsek szállásterületét megbízható források hiányában csak hozzávetőleges pontossággal lehet rekonstruálni.
Az Árpádok szállásterülete a Duna—Tisza közére s a Dunántúl északkeleti
sávjára terjedhetett ki. A Gyula-törzs a Szamos felső és középső folyásvidékén, az eredeti értelemben vett Erdély területén telepedett le. Bulcsu szállásterülete a Dráva—Duna összefolyásának tágabb értelemben vett vidéke lehetett. Ajtony törzsének szállásterülete a Marostól az Al-Dunáig terjedő régiót
foglalhatta magában. Vata törzsének szálláshelye a Tisza és az eredeti értelemben vett Erdély közti vidékre lokalizálható. A kabarok szálláshelyét ÉszakMagyarországon a Mátra vidékére helyezhetjük. További egy-egy törzs szállásterülete sejthető a Nyugat-Dunántúlon, illetve a Vág folyó vidékén.
A Kárpát-medencében törzsenként letelepedett magyarság a honfoglalás
időszakában, sőt már azt megelőzően is, a bomló ősközösségi társadalom szintjén állt. A jogi egységen belül egyre inkább érezhetővé vált a vagyoni különbségek kialakulása következtében a társadalom differenciálódása. A meglevő
Ut,

gazdasági különbségek pedig előbb-utóbb társadalmi-politikai egyenlőtlenséget teremtettek. A társadalom mélyén sajátos átrétegeződés indult meg: kialakult egy politikai értelemben vezető szerepet játszó szűk főnöki réteg, s
egy hasonlóan vékony, az előbbitől gazdasági-jogi értelemben függő alávetett
réteg. A társadalom zömét azonban ekkor még az említett két réteg között
elhelyezkedő közszabadok tömege tette ki. A közszabadok sorából a főnökök
körül lassan katonai kíséret formálódott ki, amelynek tagjai a főnökökkel
együtt csak más társadalmak rovására tudták további meggazdagodásukat
biztosítani. Ez pedig kizárólag a magyarságnál fejlettebb szinten álló népek
ellen indított fegyveres akciók révén volt megvalósítható. Ezekben, az elsősorban zsákmány- és fogolyszerző kalandozó hadjáratokban a főnökök és a katonai kíséret mellett tömegesen vettek részt a kíséreten kívül maradt közszabadok is, akik ezen a módon a lesüllyedést vélték elkerülni. A katonai jelleg
megerősödése, a zsákmányszerző portyák sorozata azt bizonyítja, hogy a vagyoni ellentétektől szabdalt magyar társadalom mély válságba került, s elérkezett az állam kialakulásának küszöbére.
970-ben azonban véglegesen lezárult a magyar kalandozások kora, amely
a társadalom fejlődésére igen ellentmondásos hatást gyakorolt. A portyázások ugyan ideiglenesen meg tudták akadályozni az elszegényedő szabadok lesüllyedését, de ugyanakkor a zsákmány egyenlőtlen elosztása révén tovább
mélyültek a már meglevő vagyoni különbségek. Másfelől a kalandozások erőteljesen megbontották a részben még fennálló vérségi összetartozás és együttlakás rendszerét, s megnövelték a katonai kíséret jelentőségét, amely lassan a
lakosság fölé emelkedő, attól független közhatalommá vált. A kalandozások során ejtett foglyok Kárpát-medencébe való behurcolásával, az itt talált őslakosság leigázásával, az egykori közszabadok egy részének lesüllyedésével a társadalmon belül ugyan már a 10. század közepe táján erőteljesen jelen volt a
szolgai függőségi viszony, de a szabadok döntő súlya miatt ez a társadalom
még nem mutatott antagonisztikus ellentéteket. Valódi osztálytársadalommá
majd csak a szabadok lesüllyesztése révén alakult át, ami már maga után vonta az állam létrejöttét. A szabadok lesüllyesztésének folyamata lényegében
a kalandozások lezárulását követően indult meg, hiszen ettől az időtől kezdve
a főnökök és előkelők már csak belső eszközöket vehettek igénybe vagyonuk
és hatalmuk megőrzése meg esetleges növelése érdekében. A főemberek körül
kialakult kíséret ehhez hathatós támogatást adott. A kalandozásokat is életre
hívó társadalmi válság megoldásának új kísérletét fedezhetjük fel ebben,
amely legkorábban a Gyulák, illetve az Árpádok szállásterületén indulhatott
meg.
A magyar társadalom belső fejlődésének tüzetesebb vizsgálata azt mutatja, hogy az állam kialakulása nem csupán egy központban, az Árpádok szállásterületén indult meg, hanem lényegében minden törzsi központban hasonló fejleményekkel számolhatunk. Másként fogalmazva: a 11. század elejére
kialakuló feudális királyság a korábbi törzsi államokból nőtt ki, vagyis az
egész Kárpát-medencére kiterjedő magyar állam közvetlen előzményei ugyanúgy, mint Kelet-Európában vagy akár a kontinens más régióiban is, a törzsekben, s nem a nemzetségekben tapinthatók ki. Fontos ezt hangsúlyozni,
mert van olyan elgondolás, amely a magyar államot nemzetségi alapokra vezeti vissza, s ezzel a magyar fejlődés speciális jellegét hangsúlyozza. Ugyanakkor a magyar államalapításról korábban kidolgozott más nézetek — az államot a nemzetségekkel kapcsolatba hozó elmélettől eltérően — az álUt,

lam létrejöttében az idegen hatásoknak, a külországi minták szolgai másolásának tulajdonítottak jelentős szerepet. A szakirodalomban olvashatunk olyan
koncepciókról, amelyek a magyar államot különböző szláv (pannon-szláv,
morva-szláv, bolgár-szláv) államalakulatokból származtatták, de akad olyan
nézet is, amelyik a magyar államot avar mintára kialakultnak vallja. Emellett szóba került a türk, illetve a keleti frank (bajor-német) modell is. Ezek a
vélemények nemcsak azért elfogadhatatlanok, mert az esetek többségében —
figyelmen kívül hagyva a társadalom belső fejlettségi szintjét — az államot
kívülről a magyarságra kényszerített „importterméknek" tekintik, hanem
azért is, mert a modellként felhozott államalakulatok és a magyar állam között nem állt fenn közvetlen tér- és időbeli kapcsolat. A keleti frank származtatásnak ugyan van némi realitása, hiszen ezzel az államalakulattal a 10. század végén a magyar szállásterületek határosak voltak, de a megszülető magyar állam belső felépítése, társadalmi közege inkább a Meroving-kori (6—7.
századi) frank állammal és társadalommal, s nem a 10. század végi bajornémet állammal mutat rokon vonásokat. Ez persze nem zárja ki annak lehetőségét, hogy bizonyos állami intézmények kialakításában a bajor-német állam mintaként szolgálhatott. A fenti elméletek felvillantása is jelzi, hogy a
magyar állam megszületésének kérdése mindig is az érdeklődés homlokterében
álló probléma volt, amellyel kapcsolatosan gyakran inkább politikai természetű, semmint tudományos jellegű viták folytak.
De térjünk vissza a konkrét események alakulásához. Mivel a 10. századi
kalandozások túlnyomórészt törzsi keretek között bonyolódtak le, Ottó király
955. évi augsburgi győzelme nem azonos mértékben érintette az egyes magyar
törzseket. A Lech-mezei csatában elsősorban a nyugat-magyarországi törzsek
és azok vezetői szenvedtek súlyos vereséget, de az Árpádokat ez kevésbé érintette, hiszen ők — ha egyáltalán hitelt adhatunk a 16. század elején alkotó
Aventinus feljegyzésének — Taksony vezetésével csak egy kisebb seregtesttel vettek részt ebben az ütközetben. Ismeretes továbbá az is, hogy a fejedelmi törzsre általában nem volt jellemző a kalandozó hadjáratokban való részvétel. így az Árpádok — ügyesen kihasználva a nyugati törzsek meggyengülését — 955 után fokozatosan kiterjesztették fennhatóságukat az egész Dunántúlra, sőt megszerezték a mai Kelet-Ausztriát is. A fejedelmi törzs nyugati
irányú expanziója a 955 táján nagyfejedelemként a törzsszövetség élére került
Taksony alatt indulhatott meg. A földrajzi helyzet, az augsburgi katasztrófa,
a Németország felől fenyegető esetleges támadás, a fejedelmi törzs szállásterületén kiéleződő társadalmi ellentmondások, valamint a Gyulák törzsének bizánci orientációja lassan megérlelték a nyugat felé történő politikai nyitás
feltételeit. A történelem színpadán 955 után felbukkanó Árpádok, Taksony,
de főképpen Géza érdeme, hogy felismerték ezt a szükségszerű lépést, s merték is vállalni annak megtételét. Gézát személy szerint már nem bénította az
augsburgi vereség hatása, ami megkönnyítette számára a győztes I. Ottó császár felé való közeledést. Sürgette ezt a lépést az is, hogy II. Ottó társcsászár
és Theophanu görög hercegnő házassága révén szövetség volt kibontakozóban
Bizánc és a Német-Római Császárság között, s ha Géza el akarta kerülni a
„harapófogóba" szorulást, akkor a két birodalom valamelyikével rendeznie
kellett a kapcsolatait. Géza a Német-Római Császárság mellett döntött. Elhatározásában nyilván szerepet játszott az erdélyi Gyulák bizánci orientációja,
s az a körülmény is, hogy ő már megalázkodás nélkül közeledhetett az Augsburgnál diadalmaskodó I. Ottóhoz. Nyugati irányból 972-ben indultak az első
Ut,

térítők Magyarországra, s bár az írott források homályban hagyják a részleteket, mégis joggal feltételezhető, hogy a kezdeményezés Gézától indult ki.
A következő év, 973 márciusában 12 magyar főember jelent meg — valószínűleg Géza megbízásából — Quedlinburgban II. Ottó császár előtt. Lényegében
ezzel a követjárással kezdődött a nyugati kereszténység térhódítása Magyarországon, azaz Géza alatt még csak az Árpádok törzsi államában. Maga Géza
is megkeresztelkedett, bár nem vált meggyőződéses kereszténnyé. Mindez azt
bizonyítja, hogy Géza felismerte: osztályalapokon álló hatalma megszilárdításához nem nélkülözheti az egyház támogatását. Géza nemcsak a keresztény
hit erőszakos terjesztésében jeleskedett, hanem sikeresen tolta kijjebb az
Árpádok törzsi államának határait is. Az államszervező harcoknak tekinthető
belháborúk eredményeként Géza életének végére az Árpádok törzsi állama a
Kárpát-medence nyugati felének csaknem egészére kiterjedt. Igaz, Gézának a
Balatontól délre fekvő vidék, Somogy kormányzásán meg kellett osztoznia
Koppánnyal.
Abban, hogy a Géza alatt jelentősen felerősödött, a feudális állam kialakulásának irányában ható folyamatok és a kereszténység elterjesztése a nagyfejedelem halála után még mélyrehatóbban bontakozhattak ki, igen nagy
szerepet játszott Géza azon döntése, amelynek értelmében a főhatalmat fiára,
Istvánra ruházta. Ugyanakkor Géza azt is elhatározta, hogy fia számára feleségül kéri korábbi ellenfelének, Civakodó Henriknek a leányát, Gizellát.
E házasság révén nemcsak a régóta áhított béke jött létre a magyarok és a
bajor hercegség között, hanem a nagyfejedelem politikai szövetségesre is szert
tett. A házasságkötésre Civakodó Henrik halála után, 995-ben, esetleg 996-ban
került sor. 997-ben Géza elhunytával megüresedett az a fejedelmi szék,
amelynek jogköre elvileg a Kárpát-medence egészére, gyakorlatilag azonban
csak Nyugat-Magyarországra terjedt ki. A korábbi döntés és eskü értelmében
ekkor Istvánra szállt a főhatalom. Géza halála azonban alkalmat szolgáltatott arra, hogy a nagyfejedelem idegeneknek kedvező politikájával és kiváltképpen a főhatalomra vonatkozó döntésével szembehelyezkedő erők Koppány
vezetésével nyílt lázadást robbantsanak ki. Géza halálakor Koppány a szeniorátus elvére hivatkozva Istvánnal szemben magának követelte a nagyfej edeimi tisztet, s ugyanakkor régi sérelem is ösztökélte, hiszen a honfoglaló vezér fiai
által 900 táján kötött megegyezés értelmében a főhatalom már 970 óta Levente-Tarkacsu, vagyis Árpád családjának első ágát illette volna meg, amelyhez
Koppány is tartozott. István a nagyfejedelmi méltóság megszerzésére törő
Koppánnyal szemben saját — magyar — hívein kívül erőteljesen támaszkodott
a felesége kíséretében Magyarországra érkezett bajor lovagokra. Koppány ellen felvonuló hadának vezérei egytől egyig németek voltak. A források arra utalnak, hogy a döntő ütközet Veszprém környékén zajlott le, s Koppány
vereségével végződött. A győztes csatát bosszú követte. István Somogy egész
területét a pannonhalmi apátság fennhatósága alá rendelte, népét pedig
tizedfizetésre kötelezte. A Koppány felett aratott diadal megteremtette annak
lehetőségét is, hogy a Kárpát-medence nyugati felében a feudalizáció és a
kereszténység útját egyengető István királlyá koronáztassa magát, és ezzel
végképp bebocsátást nyerjen a keresztény népek közösségébe. A nagyfejedelem királlyá szentelése az új évezred első napján, 1000. december 25-én vagy
1001. január l-jén történt.
A koronázással István ugyan egész Magyarország ura lett, de tényleges
hatalma csak a Kárpát-medence nyugati felére terjedt ki. Bizonyos, hogy az
Ut,

ezredforduló táján István hatalma még nem érvényesült a Gyulák és Ajtony
törzsi állama felett, nem terjedt ki fennhatósága a Délkelet-Dunántúlra, a
középső Tisza-vidékre, a bihari területekre, s Gyulafehérvár környékére sem,
ahol az 1010-es évek közepéig a bolgár Keán gyakorolhatott uralmat. Istvánnak, ha az egész Kárpát-medence tényleges ura akart lenni, akkor ezeken
a területeken is hozzá kellett fognia hatalma elismertetéséhez. Először a legerősebb törzsi állam ellen fordult. Ennek élén anyai nagybátyja, Gyula állt.
Az 1003-ban indított katonai akcióról aprólékos leírás nem maradt fenn az
írott forrásokban, néhány — sokszor egymásnak ellentmondó — részlet alapján azonban többé-kevésbé rekonstruálhatók az események. Az összecsapást
maga István kezdeményezte és saját uralma kiterjesztésének szándéka vezette. Ennek véghezvitelét megkönnyítette, hogy 1003-ban anyja, Sarolt már
nem volt az élők sorában. István király Gyula legyőzése után nagybátyja
„nagyon nagy és gazdag országát egészében Magyarország királyságához csatolta".
István az ország keleti felének birtokbavétele során a fegyveres akciók
mellett békés eszközöket is igénybe vett. Ehhez legcélravezetőbb útként dinasztikus kapcsolatok létesítése kínálkozott. A középkori szokásoktól nem
volt idegen a politikai érdekházasság gondolata, s István számára is kézenfekvőnek tűnt egy ilyen jellegű frigy létrehozása. Egyik húgát, akit név szerint nem ismerünk, a kabar törzs fejéhez, Aba Sámuelhez adta feleségül.
A házasság révén Aba Sámuel István politikai szövetségese lett, felvette a
kereszténységet, s szállásterületén hamarosan püspökség létesült. Aba Sámuel
az elvesztett törzsfői méltóság kárpótlásaként országos hivatalhoz jutott: ő
lett István udvarispánja.
Nagyjából erre az időszakra tehető a Délkelet-Dunántúl István fennhatósága alá kerülése is. Ez a vidék a fekete magyarok lakhelye volt. E fekete
magyarokban a legnagyobb valószínűséggel a kabarok egy töredékét láthatjuk. Egy 11. századi szerző, az 1035 táján meghalt Ademarus Cabannensis krónikájában található interpolált híradás arról szól, hogy István király háborút
vezetett Fekete-Magyarország ellen, s annak népét részint erőszakkal, részint
megfélemlítéssel és szeretettel a keresztény hitre térítette. Csak ennek az
1008-ban indított fegyveres hadjáratnak a sikeres kimenetelével magyarázható, hogy Fekete-Magyarország népe, amely korábban makacsul ellenállt minden keresztény térítésnek, most hihetetlenül rövid idő alatt „az igaz hitre
tért". A fekete magyarok 1008. évi leverésével és keresztény hitre térítésével
hozható minden bizonnyal összefüggésbe a pécsi püspökség alapítása.
A Képes Krónika Gyula legyőzését követően megemlékezik Istvánnak Keán,
a bolgárok és szlávok fejedelme ellen indított hadjáratáról. A szakirodalomban
van olyan nézet, amely Keánt a bolgár cárral azonosítja, s a krónika említett
passzusát István — már forrás által is megerősített — bolgárellenes hadjáratával kapcsolja össze. Valószínűbbnek tűnik azonban, hogy Keán annak a délerdélyi bolgár államalakulatnak volt a fejedelme, amely a Déli-Kárpátok
magas hegyei között egészen a 11. század elejéig fennállott. Ez utóbbi értelmezést elfogadva Istvának ezt az 1010-es évek tájára helyezhető katonai akcióját a Kárpát-medence tényleges birtokbavételéért indított harca egyik állomásaként foghatjuk fel. Keán leverése után István az erdélyi püspökség székhelyét áttette (Gyula-)Fehérvárra, az egykori bolgárszláv államalakulat központjába, miután Keán kincseiből felépíttette a fehérvári egyházat. Az áthelyezett püspökség területi nevét vitte tovább, ami viszont maga után vonta
Ut,

Erdély fogalmának kitágulását. Ettől kezdve Erdély nemcsak a Gyulák északnyugat-erdélyi egykori szállásterületét jelölte, hanem magában foglalta DélErdélyt is. István Keán hajdani fejedelemségének területére külön tisztviselőt
nevezett ki rokona, Zoltán személyében, akinek székhelye Fehérvárott lehetett.
A keleti országrész sorsát nyomon követve utalnunk kell arra, hogy bizonyos jelek alapján feltehető: az 1020—1030-as évek táján a békési-bihari
területek törzsfőjének, Vatának a szállásterületén is megindult a keresztény
hit terjesztése, márpedig erőszakmentes úton. Az 1020-as évektől kezdve
induló térítő akciók előbb a szomszédos szolnoki területek felől érték el Vata
népét, később pedig az 1030-ban felállított csanádi püspökség — sőt személyesen Gellért püspök — is bekapcsolódott ebbe a tevékenységbe. Maga Vata
is megkeresztelkedett, így István megvethette a lábát a Körösök vidékén.
Az 1020-as évek végére a keleti országrészben Istvánnak már csak egy
ellenfele maradt: a Maros-vidék nagy hatalmú ura, Ajtony, aki görög támogatással jelentős hatalmat épített ki a Körös—Maros vidéktől az Al-Dunáig
terjedő részeken, s törzsi államának területén megindult a bizánci rítusú kereszténység térhódítása is. Ő maga Vidinben keresztelkedett meg. Az István és
Ajtony közti ellentétek belső hatalmi okokra vezethetők vissza. Ajtony ugyanis semmibe vette a királyt, illetve mindenben fellázadt ellene. Ajtony leverésének időpontjáról igen eltérő nézeteket vallanak a kutatók. Akadnak olyanok, akik 1003—1004-re teszik, mások 1008-ra helyezik ezt az eseményt, de
számításba jött már 1014—1015 is. A legvalószínűbbnek az látszik, hogy a
fegyveres összecsapásra 1028 táján került sor. Pontosan ismerjük ugyanis az
Ajtony területén felállított csanádi egyházmegye első főpapjának, Gellértnek,
püspökké szentelési évét (1030), ami egybeesik a csanádi püspökség alapítási idejével. Ajtony legyőzése pedig bizonyára csak néhány évvel előzhette meg az
egyházmegye létrehozását. Az összetűzés kezdeményezője István volt, seregvezére pedig rokona, Csanád. A Maros-vidék ura felett aratott győzelemmel
István immár az egész Kárpát-medence tényleges uralkodója lett.
Géza és Szent István államszervező harcainak eredményeként az Árpádok eredendően törzsi jellegű állama a többi törzs fölé növő állammá vált,
amely a törzsek és az azokat alkotó nemzetségek felszámolásával véglegesen
szétzúzta a társadalom tagjait még részben egybefűző vérségi kapcsolatokat,
s biztosította a társadalom új alapokon — kizárólag a területiség elvén — való
újraszerveződését. Az államszervező harcok megváltoztatták a tulajdonviszonyokat is. Csaknem teljesen felszámolták a közösségi tulajdont, s István törvényeiben már a feudális magántulajdon védelméről rendelkezett. Az államszervező harcokkal egy időben vagy szorosan azokat követően megindult az államapparátus területi elnyomó szerveinek, a vármegyéknek, illetve — egyházi
vonatkozásban — a püspökségeknek a felállítása. A legkorábbi megyék a
Dunántúlon alakultak ki. Az 1009. évi veszprémi oklevél alapján bizonyosra
vehetjük, hogy az ezredforduló táján már létezett Veszprém, Fejér, Kolon
(Zala) és Visegrád megye. Valószínű, hogy a dunántúli comitatusok mintájára szervezte meg István a keleti országrészben is a vármegyéket. így jött létre Gyula egykori országában Doboka megye, a kabarok szállásterületén —
esetleg több más megye mellett — Újvár. Keán dél-erdélyi bolgár államalakulatának felszámolása teremtette meg a lehetőségét a nagy kiterjedésű
Fehér megye létrehozásának, Ajtony legyőzése pedig Csanád megye megszervezésének. Vata szállásterületén azonban István ekkor még aligha tudott
Ut,

megyét létrehozni. Erre majd csak a 11. század közepe táján kerül sor. A kialakuló vármegyék területe magában foglalta a vár határain belül fekvő királyi — udvari és vár — birtokokat, valamint az egyházi és magánföldesúri
tulajdonú földeket is. Ezzel szemben a megyén belül létrejött várszervezet
csupán a várnépeket és azok földjét fogta össze.
A 10—11. században jelentős társadalmi változások is lezajlottak. Ezek szoros összefüggésben voltak az állam kialakulásával és működésével. Az alávetett
osztály zöme a 11. század során már a hajdani szabadságát vesztett magyar
népességből került ki, szemben a 10. századdal, amikor a szolgasorba taszítottak túlnyomó részét a behurcolt idegen rabszolgák, s a honfoglalást megélt „őslakók" (szlávok, avarok) tették ki. A lesüllyedés elől menekülő szabadok számára a Kárpát-medence gyéren lakott peremterületei nyújtottak átmeneti menedéket. Ezzel a folyamattal párhuzamosan átalakult az uralkodó
osztály is. A Szent István politikáját elfogadni nem tudó törzsi-nemzetségi
előkelők egy része elesett az államszervező harcok során, az életben maradottak pedig kihullottak a kiváltságosok közül. Ugyanakkor viszont a királyt
támogató idegen származású főemberek és lovagok bekerültek az uralkodó osztály tagjai közé. Az egyházszervezet kiépítésével kialakult és megerősödött az
egyházi társadalom is. Ennek fejei, a püspökök és érsekek, szintén betagozódtak a feudális állam vezető osztályába. István a jogi viszonyokat a tényleges
vagyoni állapotokhoz igazította. Törvénykönyvei alapján tudjuk, hogy a társadalom szabadokra (liber) és szolgákra (servus) tagozódott, de a két kategória
között nem létezett áthághatatlan határ. A különböző vétségekért kirótt büntetések mértéke arra utal, hogy a jogi értelemben vett szabadok között lényeges vagyoni eltérések voltak. A törvényekben különböző elnevezéssel — közrendű (vulgáris), szegény és alacsony rendű (pauper et tenuis) — illetett közszabadok megléte azt mutatja, hogy az István kori társadalmat még nem tekinthetjük tisztán osztályalapokon álló társadalomnak. Az ősközösségi társadalom maradványelemeinek a lesüllyesztését a feudális állam erőszakapparátusa majd csak László és Kálmán uralkodása alatt végzi el.

KOSZTA LÁSZLÓ

Egyházszervezés Magyarországon
Kelet-Európában a 9—11. század a kereszténység felvételének történelmi
ideje. A bolgár, kijevi orosz, lengyel és cseh állam létrejöttével párhuzamosan,
azzal szoros öszefüggésben a vallásváltás is szükségessé vált e népek számára.
A 9. század végén a Kárpát-medencében új hazát foglaló magyarság is hasonló probléma elé került. Az egyre lazuló kötelékekkel összekapcsolódó törzsszövetséget vagy egy új erős politikai intézmény, az állam váltja fel, és a magyarság az alakulóban levő keresztény Európa részévé lesz, vagy osztoznia kell
a rómaiaknak pannóniai kivonulása után itt élt népek sorsával: politikai függésbe kerül, s előbb-utóbb önálló kultúráját is elveszti. Ahogy az államalapítás, úgy a kereszténység fölvétele és a sikeres egyházszervezés sem egyszerűen
Ut,

néhány vezető elhatározásának kérdése. Megkívánja a társadalom, illetve a
vallási képzetek fejlettségének bizonyos szintjét, az újnak legalábbis elemeiben való jelenlétét.
A honfoglalók vallásáról igen kevés biztos információnk van. A különböző
tudományágak — történelem-, néprajz-, zenetudomány, a nyelvészet és a régészet — eredményeinek együttes figyelembevételével sem tudunk pontos képet adni róla. Fontos kiemelni, hogy a 10. század közepétől meginduló és rendszeressé váló keresztény térítés előtt is kimutatható, a magyarság megismerkedett már a monoteista vallásokkal, sőt az ősvallása is ilyen irányba fejlődött. Ez a két tényező megkönnyítette a kereszténység átvételét.
A honfoglalást megelőzően a magyar törzsek a Kelet-európai síkság déli
zónájában, a Fekete-tenger északi partvidékén éltek. A területen élő népeket a
kereszténység, a iráni mohamedán hit, sőt a zsidó vallás felől érték hatások.
A terjeszkedő iszlám és a Bizánci Birodalom határterületén a Kazár Birodalom
vezetői a politikai függés elkerülése végett a zsidó vallást vették föl. Nem kizárt, hogy a kazár fennhatóság alatt élő magyar törzsek előkelői közül egyesek
ezt a hitet választották, vagy legalábbis megismerték. Bizonyítani látszik ezt
a honfoglalás kori temetőkben talált néhány olyan gyűrű, melyekre héber
betűket véstek. A szakirodalom szerint inkább a hét magyar törzshöz katonai
segédnépként csatlakozott kabarok között kereshetjük a zsidó vallásúakat, de
megfogalmazódott olyan vélemény is, miszerint éppen a zsidó vallás előtérbe
kerülése okozta a kabar törzsek kiválását a Kazár Birodalomból.
A mohemedán hitet iráni és arab utazók, vándorkereskedők terjesztették
a vidéken. Legerősebb befolyása azonban a bizánci kereszténységnek volt, különösen a kazárokhoz nem tartozó területeken, ahol a keresztény misszió a 9.
századra már nagy múlttal rendelkezett, és így állandó egyházszervezetet hozott létre. Ehhez megfelelő hátteret biztosítottak a Fekete-tenger partvidékén
levő bizánci kereskedővárosok. A magyar törzsek közé indult misszióról nincs
tudomásunk, de a szlávok apostolaként tisztelt Konstantin-Cirill legendája beszámol arról, hogy a Krím-félszigeti bizánci városokba hol békés, hol rabló
szándékkal lejáró magyar csapatok találkoztak térítő szerzetesekkel. Egyszer
Cherson város közelében az éppen imádkozó Cirillt lepték meg a farkas módra
üvöltő magyarok, el akarván venni életét, de a szerzetes lecsendesítette a pogányokat. Ugyanezen legenda egy másik fejezete szerint egy bizánci várost
ostromló kazár fejedelmet, akiben talán magyar előkelőt sejthetünk, Cirill
megbékítve keresztény hitre térítette. Közvetlenül a honfoglalást megelőzően
— 880—881 táján — talán az Al-Duna környékén Cirill testvérével Metóddal,
Pannónia érsekével vette föl a kapcsolatot egy kalandozó magyar csapat vezetője. A kereszténység korai emlékei a honfoglalók tárgyi kultúrájában is
megtalálhatók. Számos sírból került elő olyan ereklyetartó mellkereszt, amelyet
hajdani tulajdonosa minden bizonnyal talizmánként viselt. A legismertebb lelet egy pogány harcos sírjából előkerült, a még Levédiában készült ún. bezdédi tarsolylemez, melyen a kereszt közepén a palmettaindák óvó ölelésében helyezkedik el, bizonyítva ezzel készítőjének, de valószínűleg viselőjének
is ismereteit a keresztszimbólum jelentőségéről. A ránk maradt emlékek ellenére a Kárpát-medencébe költözés előtt a magyarságot ért keresztény hatásokat nem szabad túlértékelni. Nyelvünk szókészletében egyedül talán a kereszt
szó őrizhette meg ennek az emlékét. Szövetségeseként őseinket jól ismerő Bölcs
Leó bizánci császár Taktika című munkájában, a magyarokat összehasonlítva
a bolgárokkal, a fő különbséget népünk még meglevő pogányságában látja.
Ut,

Hasonlóan vélekedik az arab Dzsajhani is, aki tűzimádónak — pogánynak —
nevezi elődeinket.
Diószegi Vilmos kutatásai nyomán bizonyos, hogy a magyarság fő vallási
formája a sámánizmus lehetett, de ez már nem volt azonos a Nyugat-Szibériában élő vogul és osztják nyelvrokonainknál még a 20. században is megfigyelhető sámánhittel. A türk-kazár mintára a magyarságnál is bevezetett kettős fejedelemség intézménye ezt már önmagában is mutatja. A törzsszövetség
élén kündü méltóságban a főfejedelmet alattvalói szentként tisztelték, és egyre
inkább háttérbe szorult a csak kisebb közösségek érdekében tevékenykedő sámánok szerepe. A magyarok vallási képzetei is a dualisztikus, sőt nem egy
vonatkozásban a monoteisztikus felfogás irányába fejlődtek. A keresztény hit
számos elemének megnevezésére nem kellett idegen kifejezést átvennünk, hiszen a 10—11. század fordulóján meglevő szókészletünkben voltak olyan elemek, melyek az új fogalmakhoz közelálló jelentéstartalommal bírtak (pl. Isten,
ördög). A források csekély száma mellett is tapasztalható vallási sokszínűség
bizonyítja, hogy a magyarság mi-tudatában nem volt jelentős identifikációs
tényező a vallás, s a törzsszövetség összetartásában is igen csekély szerepe lehetett. Az ősvallás merev dogmákat és szertartási szabályokat nem ismerő felfogása mellett a vallási képzetek változatossága is hozzájárult ahhoz, őseink
türelemmel viseltettek a máshitűek iránt. Megerősíti ezt a két szláv apostollal való találkozás mellett, hogy a magyarság megkeresztelése sem követelt sok
mártírt. Viszonylag könnyen fogadták be a társadalom akkuiturációját megkövetelő új vallást.
895—896-ban a magyar törzsek a Kárpát-medencében jobbára már keresztény avaroszláv lakosságot találtak. A latin és a bizánci rítusú kereszténység s
egyben két különböző kultúrkör itt érintkezett egymással, és így megosztották a Közép-Duna-medencét. A Dunától keletre, délkeletre élők részben a bolgár, részben a Nagymorva Birodalom politikai érdekszférájába tartozva a bizánci rítust követték. A hajdani Pannónia viszont a frank bizoralom részeként a német egyházi központok vallási fennhatósága alapján Róma alá tartozott. A terület etnikai, politikai és vallási képéről a 870 táján keletkezett
Bajorok és karantánok megtérése című munka tájékoztat. A salzburgi érsekség jogainak érdekében született mű bemutatja az érsekség egyházszervező
munkáját. A frank vazallusterület politikai központjában, Pribina fejedelem
székhelyén, Mosaburgban (Zalavár) két templom is állt, az egyik Keresztelő
Szent János, a másik pedig Szent Adorján tiszteletére. A fenti forrás szerint
további 28 helységben szenteltek föl egyházközségeket. Ezeknek nagy részét
már nem lehet pontosan lokalizálni, de közöttük van a Szent István-i egyházszervezésben püspöki székhellyé lett Pécs is Quinque basilicae néven. A város
latin nevének fordítása — öt templom — magában is bizonyítja a keresztény
kultuszközösség jelenlétét, melyet a régészet eredményei is megerősítenek. Az
egykori ókeresztény kápolnákat, köztük az ún. háromkarélyos kápolnát újból
használatba vették. A magyar honfoglalással természetesen az egész Kárpátmedencében megszűnt az egyházszervezet. Az itt élő keresztényeknek megszakadtak kapcsolataik a távoli egyházi központjaikkal, de vallásukat továbbra is szabadon gyakorolhatták. Hitbeli meggyőződésükkel hatottak is elődeinkre. A nyugatról érkező első misszionáriusok tudósításából tudjuk, hogy
csaknem 20 évvel a dunántúli területekről indított utolsó kalandozó hadjárat
(955) után is éltek még az országba behurcolt keresztény hadifoglyok is.
Az új hazában az első szervezett keresztény térítőakció Bizáncból érte a
Ut,

magyarságot. A 940-es évek közepétől hosszabb békés periódus köszöntött be
a bizánci—magyar viszonyban, gyakoribbak lettek a diplomáciai érintkezések.
Az évtized második felében a délen elhelyezkedő törzs vezére, Bulcsu és a fejedelmi család egy előkelője, Termacsu, Árpád dédunokája járt Bíborbanszületett Konstantin császárnál. A Kelet-római Császárság a jól bevált évszázados
taktikájának megfelelően ajándékokkal és különböző méltóságok címeivel igyekeztek megnyerni a birodalom ellenségeinek vezetőit. Cserében és egyben a
kapcsolatok megerősítése érdekében nekik viszont meg kellett keresztelkedniük. Bulcsut is patrikiosi ranggal tüntették ki, keresztapja pedig maga a császár lett. Néhány évvel ezután az Erdélyt megszálló és a délkeleti politikában
szintén nagy szerepet játszó törzs vezetője, Gyula tett látogatást a konstantinápolyi udvarban, ahol ő is felvette a bizánci szertartású keresztény hitet.
Bulcsu nem maradt meg Bizánc iránti jó indulatában, sőt újabb rablóhadjáratokat vezetett a birodalom területére. Az egyik forrás egyenesen istenítéletet
lát abban, hogy a kereszténységet elhagyó törzsfőt az augsburgi csata után I.
Ottó német király kivégeztette. Gyula viszont valóban keresztény maradt, szabaddá tette keresztény foglyait, s bizánci látogatásának eredményeként Theophylaktos patriarcha egy Hierotheos nevű szerzetest Turkia (Magyarország)
püspökévé szentelt.
Az első magyar missziós püspökről keveset tudunk. Annyi azonban bizonyos, hogy az egész Magyarország főpapjának tekintett püspök tevékenysége
csak Gyula törzsének szállásterületére, Erdély északi és középső részére terjedt
ki. Sikert elsősorban a törzsfő közvetlen környezetében ért el, s mivel Szent
István anyját, Saroltot az erdélyi törzsfő leányát is ő keresztelte meg, munkája közvetve a királyi udvarban is hatott. A kelet-magyarországi evangelizáció Gyula korai halála miatt lelassult, de a missziós püspökség egészen
1003-ig fent állt, amikor István birtokba vette a területet, és latin rítusú egyházmegyét alapított. Egy pecséttöredék alapján valószínűsíthető, hogy főpapja
ezután egy Magyarországgal határos bizánci püspökség székhelyére költözött,
ahol még egy ideig szenteltek Turkia számára püspököt.
A nyugatról érkező evangelizáció első jele: 963-ban Rómában XII. János
pápa Zacheust a magyarok püspökévé szentelte. Az indítékokról nem szólnak
a források, az is kétséges egyáltalán, hogy a főpap eljutott-e missziós területére, mivel a felszentelését követő évben is még Rómában említik, mint a pogányok püspökét. A kutatók nagy része Taksony fejedelemben keresi a kezdeményezőt, aki így, egyenesen a Szentszékhez fordulva próbálta volna elejét
venni a német egyházak irányából érkező és várhatóan politikai függést is
jelentő térítésnek. Zacheus Magyarországra jövetelét pedig szerintük Nagy
Ottó akadályozta volna meg. Valójában a magyar külpolitikában az augsburgi
csatavesztés után a teljes elzárkózás dominált. Kerültek minden kapcsolatot
Nyugattal. A 955-ös katasztrófát legkevésbé érző fejedelmi törzs vezetői megkezdték hatalmuk kiterjesztését a katonailag meggyengült nyugat-magyarországi törzsek fölé. Megindult a magyar állam megszületéséhez elvezető központosító foiyamat.
A nyugati nyitás a következő fejedelemhez, Gézához fűződik. A magukat
a hajdani Római Birodalom örökösének tekintő, addig egymással rivalizáló
bizánci és nyugati császárság egymást kölcsönösen elismerve szövetségre léptek, melyet 972-ben II. Ottó és Theophanu bizánci hercegnő házasságával dinasztikusán is megpecsételtek. Fennállt a veszély, hogy a két birodalom közé
ékelt magyar törzsek kettős szorításba kerülnek. Ilyen helyzetben az elzárUt,

kózás nem volt tovább tartható, legalább az egyik féllel ki kellett egyezni.
Géza és környezete a nyugati orientáció, és ezzel a latin rítusú kereszténység
mellett döntött. A választásban nem a két keresztény rítus között mutatkozó
különbségek és egyházszervezeti sajátosságok domináltak, s mint láttuk, az
Árpádok között is voltak hívei a keleti kereszténységnek. Sokkal inkább reálpolitikai indítékok motiválták a fejedelem döntését. Gézát Bizáncban már a
kelet-magyarországi törzs vezetője, Gyula megelőzte, s az ottani szigorú protokoll szerint az Árpádok csak a második helyre szorultak volna. Géza ellenben első és kezdeményező akart lenni, így nem is választhatott mást a nyugati orientáción kívül. Emellett szóltak a földrajzi tényezők is. Az Árpádok
hatalmi területe a Német-Római Birodalommal volt határos.
Géza 972-ben elküldte követeit Nagy Ottó császár udvarába, és térítőket
kért tőle. A magyar követek valahol Sankt Gallen közelében érték el az Itáliából Németországba utazó császárt. Az alig ötven évvel korábban még a kalandozók által kifosztott nagyhírű Sankt Gallen-i birodalmi apátság egy Brúnó,
más néven Prunward nevű szerzetesét a mainzi érsek a magyarok püspökévé
szentelte. Brúnó azonnal útnak indult a kijelölt missziós területére. Ottó császár ezzel egy időben kérte a magyarokkal szomszédos passaui egyházmegye
főpapját, hogy támogassa Brúnó küldetését és adjon a térítéshez papokat.
A keleti misszióban már tapasztalatokkal rendelkező püspökség vezetője, Piligrim megérezte a lehetőséget. A Sankt Gallenből induló térítés, noha Brúnó
maradt a vezetője, azonnal Passau hatáskörébe került. Piligrim leveleiből tudjuk, hogy jelentős sikereket értek el. Rövid idő alatt a fejedelemmel együtt,
aki az István nevet vette fel a keresztségben, ötezer magyart térítettek
meg. Felépítették Géza esztergomi várában a passaui egyházmegye patrónusának tiszeletére a Szent István protomártír templomot. Piligrim a térítés eredményeit püspökségének érsekséggé és ezzel együtt a kialakítandó magyar egyházszervezet fölötti joghatóság megszerzésére akarta fölhasználni. Először a
közvetlenül Brúnó után a Sankt Gallen melletti einsiedelni bencés monostorból Magyarországra induló Wolfgang missziós terveit hiúsította meg azzal, hogy
visszahívatta a császárral. Ezt követően hamis oklevelekkel püspökségét az
ókeresztény laureacumi érsekség jogutódjának beállítva akart megszabadulni
a salzburgi érsekségtől való függéstől. Frigyes salzburgi főpap viszont válaszul
egy hamis pápai bullával kinevezte magát Pannónia apostoli vikáriusának, és
számos dunántúli településsel kapcsolatban hangsúlyozta egyházmegyéjének tulajdonjogát. A viszálykodás rádöbbentette Gézát arra, hogy ez a térítés inkább a birodalmi egyházét, mintsem a magyar érdekeket szolgálja. A német
császár és a bajor herceg ellenségeskedése viszont egyre inkább lekötötte mind
Salzburgot, mind Passaut. A magyar térítés lelassult, de Thietmár merseburgi
püspök tudósításából kitűnik, hogy Géza udvarában továbbra is tartózkodott
egy missziós püspök.
A német térítés kedvezőtlen tapasztalatai után ismerkedett meg a fejedelem a politikamentes kereszténységet hirdető Adalbert prágai püspökkel.
Adalbert, világi nevén Vojtech, a cseh Slavník dinasztiából származott. Tanulmányait a szlávok megkeresztelésének érdekében létrehozott magdeburgi érsekség dómiskolájában végezte, s korán elkötelezte magát a pogány népek közötti missziós tevékenység mellett. 982-ben a csehek fölötti főhatalom megszerzéséért rivalizáló Premsylek és a Slavníkok között létrejött politikai kompromisszum eredményeként a mainzi érsekség alá tartozó prágai püspökség vezetője lett. Valószínűleg ezekben az években szerzett tudomást a magyarorUt,

szági térítésről és Géza fejedelemmel is felvette a kapcsolatot. Adalbert aszketikus életfelfogásával kivívta környezetének ellenszenvét. A Premyslek előretörése pedig lehetetlenné tette a helyzetét Prágában. 944-ben el kellett
hagynia egyházmegyéjét, és Magyarországon keresztül Rómába utazott.
Nem tudjuk, mennyi ideig tartózkodott Géza esztergomi várában, és milyen eredményeket ért el. Forrásaink nagyon ellentétesen mutatják be
szerepét. A később mártírrá lett püspök életrajzát megíró, hazánkban is
megfordult, így bizonyosan jól tájékozott Querfurti Brúnó szerint a magyarok tévelygésein alig tudott változtatni. A száz évvel későbbi nagyobb István-legenda viszont az ő érdemének tüntette föl Szent István megkeresztelését is. Annyi mindenesetre bizonyos, hogy kezdeményezésére építette föl Géza Esztergomban a prágai várkápolna mintájára a Szent Vid körtemplomot. Adalbert jelentőségét valószínűleg nem a térítésben elért eredményeiben kell keresnünk, hanem a fejedelemre és fiára, Istvánra tett hatásában.
Különösen pedig abban, hogy példáját követve számos tanítványa érkezett az
országba, akik fontos szerepet vállaltak a 11. század elején az egyházszervezésben.
A fejedelem környezetének a nyugati orientáció mellett megmaradtak a
kapcsolatai a bizánci kereszténységgel is. A 972-es döntés, jóllehet végleg elkötelezte az Árpádokat, de nem jelentette a latin egyház kizárólagosságát.
Már azért sem, mert Róma és Bizánc az egyre mélyülő ellentéteik ellenére
sem szakított még véglegesen egymással. Rómában az Aventinus dombon a
Szent Elek és Bonifác kolostorban még együtt éltek a bencés és a bazilita szerzetesek. Géza udvarába a bizánci kereszténységet elsősorban felesége közvetítette, akit Hierotheos keresztelt meg. Számára alapították veszprémi udvarháza közelében a veszprémvölgyi bazilita apácakolostort. A magyar egyház
liturgiájában a korai időtől megfigyelhető nem egy keleti elem tanúsítja a bizánci egyház jelenlétét.
összességében a Géza alatti kereszténységet átmeneti korszaknak kell tartanunk. A fejedelem kezdeményezésére fölülről megindult krisztianizáció lendülete a német—magyar viszony függvényében alakult. Az ország legfőbb központjaiban álltak már templomok, de egyházszervezet még nem jött létre,
amely a térítés eredményeit biztosan megőrizte volna. A politikai megfontolásból kereszténnyé lett Géza fejedelem is csak fokozatosan ébredt annak tudatára, hogy az egyház partnere és megbízható támasza lehet az Árpádok központosító harcának. Ideológiát adva hatalmukat isteni eredetűnek tüntetve föl,
s Európa számára is elfogadhatóvá teszi a nemrég még fosztogató törzsek jelenlétét a Kárpát-medencében. Nem csekély szerepe lehetett a fejedelem udvarában élő klerikusoknak, némely kutatók szerint egyenesen Adalbertnek abban, hogy István és Gizella bajor hercegnő házassága létrejöhetett. E jelentős
külpolitikai siker az Árpádok németországi tekintélynövekedését mutatja.
Először találtak méltónak egy kelet-európai dinasztiát a császárral rokonságban levő hercegnő kezének elnyerésére. Az eseménnyel a magyarországi térítés újabb lendületet vett, s egyben egyengette a királyi korona elnyeréséhez
vezető utat is.
A koronázást és a független magyar egyházszervezet megteremtését a kedvező nemzetközi helyzet segítette. Az ezredfordulón II. Szilveszter pápa és egykori tanítványa, III. Ottó a német császárságtól eltérő új, a különböző dinasztiák hatalmi törekvésétől független, egyetemes keresztény birodalom megteremtésén munkálkodott. A császár Adalbert hatása nyomán nagy figyelmet
Ut,

fordított a kelet-európai népek megtérítésének mielőbbi sikeres befejezésére.
A német birodalmi egyházi központok, különösen a salzburgi és passaui egyházmegyék és a magdeburgi érsekség törekvéseivel szemben az önálló lengyel
és magyar érsekségek — a gnieznói és esztergomi — felállítására. Politikai
elképzelése érdekében hozzájárult ahhoz, hogy Szent István követe, Astrik
apát az 1000. esztendő végén királyi koronával térjen vissza II. Szilveszter
pápa udvarából. A koronázással a keresztény világ szemében törvényessé vált
István uralma, és ezzel együtt fontos jogokat nyert a király az egyházi ügyek
irányításában is. A püspökszentelés mintájára felépített koronázási szertartással az uralkodót mintegy főpappá kenték föl. Szimbolikusan kifejezve a
gregoriánus reformok előtti politikai felfogást, miszerint a király nem az egyház feletti, de nem is mellette, hanem benne létező hatalom, akinek jogában
áll az egyház ügyeiben is eljárni. Püspököket nevezhet ki és tehet le, új templomok és egyházi intézmények létrehozását kezdeményezheti, és fölöttük felügyeletet gyakorolhat. A korabeli uralkodókhoz hasonlóan Szent István a királyi hatalmával együtt járó jogok szerint hozzákezdett a magyar egyházszervezet megteremtéséhez.
A közel száz évvel későbbi hagyomány alapján a nagyobb István-legenda
tíz püspökség alapítását köti a szent királyhoz, melyek közül az első, a veszprémi egyházmegye létrehozása már a koronázás előtt megtörtént. Veszprém koraiságát a 13. századi oklevelek mellett területi kiterjedése is bizonyítja. A Dunántúl nagy része északkelet—délnyugat irányban a fennhatósága alá tartozott, de a zágrábi püspökség megalapításáig (1091) vezetője a Dráván túl egészen az országhatárig gyakorolt joghatóságot. így az egyházmegye valóságosan
kiszorította a később létrehozott érsekséget a Dunántúlról. Veszprém alapítójának számos kutató Géza fejedelmet tekinti, mások viszont a nagyobb István-legenda és egy 1232-es oklevél alapján Gizella királyné szerepét látják benne. Az 1002-ben kiadott pannonhalmi alapítólevél az utóbbi álláspontot látszik
igazolni, mivel tudósítása szerint Koppány lázadása idején (997) még nem
voltak püspökségek az országban. Megfontolandó, hogy az egyházmegyét Szent
Mihály arkangyal oltalmába ajánlották. A szent tisztelete erre az időre nyugaton is kialakult, de kultusza igazán erősen a keleti területeken jelentkezett.
Nem kizárható, hogy a patrocinium Veszprém korábbi urára, a bizánci keresztény Saroltra is utalhat. Bárki is legyen a püspökség alapítója, főpapja az
egész középkoron át szoros kapcsolatban maradt a királynővel, és ha az uralkodónak és feleségének a koronázása nem egyszerre történt, a királynő koronázása jog szerint csak őt illette meg. Az egyházmegye 1009-ben kiadott és átiratban ránk maradt adománylevele szerint területén négy megye — Visegrád,
Veszprém, Fejér és Kolon — alakult ki, de 1002-ig a legyőzött Koppány somogyi területei is alá tartoztak.
Az István koronásásához időben közel esett az esztergomi érsekség létrehozása. Rómából 1000 őszén királyi diadémmal visszatérő Astrik hozhatta az
alapításhoz szükséges pápai engedélyt. Az esztergomi egyházmegye védőszentje
a hazánkba költözött, tanítványai kezdeményezésére a 997-ben a poroszok térítése közben mártírhalált szenvedett Szent Adalbert püspök lett. A patrónus
kiválasztását támogatta az egykor Magyarországon is megforduló szentről személyes élményeket őrző uralkodó és a kultusz európai elterjedésén fáradozó
II. Szilveszter pápa és III. Ottó császár is. Felvetődik a kérdés, vajon miért
nem a már működő veszprémi püspökséget emelték érsekséggé? A bizánci haUt,

gyományokkal is rendelkező Veszprémet esetleg így akarták háttérbe szorítani, de inkább az látszik valószínűbbnek, hogy Szent István saját és nem a
királynő várában akarta létrehozni a magyar egyháztartomány vezető intézményét. A keresztény kultusz már Esztergomban is több évtizedes múltra tekintett vissza. Az első templom a 970-es években felépült. Az egyházmegye területe a Felvidék nyugati felére terjedt ki, a Duna jobb partján csak a székváros tartozott alája.
Az első magyar érsek személye kérdéses. Az egykorú források számos főpapot említenek közel egy időben érsekként. A szakirodalom az 1002-es pannonhalmi alapítólevélben említett Domonkost tartja a magyar egyházszervezet első vezetőjének. Személyéről többet nem tudunk, valószínűleg csak rövid ideig kormányozhatta az esztergomi egyházmegyét, mert nem sokkal az
alapítás után már Sebestyén, Adalbertnek Géza idején hazánkba költözött tanítványa az érsek, aki korábban a pannonhalmi bencés monostor élén állt.
Az 1007-es frankfurti zsinat viszont már a német vagy burgundiai származású
Astrikot — szerzetesi nevén Anasztázt — említi a magyarok érsekeként. Astrik
szintén Adalbert klerikusaként tűnt föl. Elkísérte mesterét Rómába a Szent
Elek és Bonifác kolostorba, majd 996 után az első lengyel monostor, a meseritzi apátság vezetője lett. 1000 körül érkezhetett Magyarországra. István őt
küldi a koronázás ügyében Rómába, ahonnan mint a pápa legátusa tér visz-r
sza. Beutazta csaknem egész Európát, megismerte korának egyházi reformelképzeléseit, s nagy szerepet játszott István egyházpolitikájának megvalósításában. Műveltségét bizonyítja, hogy az 1020-as években Arnolf regensburgi
szerzetes vele is átolvastatta és kijavíttatta Szent Emmerámról írt munkáját.
Astrik hosszú, az első évtized közepétől az 1020-as évek végéig tartó főpapi működésének emlékét a mai napig őrzi nyelvünknek a nevéből kialakult „érsek" szava.
Az első kelet-magyarországi egyházmegyének, az erdélyinek is csak megközelítőleg tudjuk megadni létrehozásának dátumát. Istvánnak nagybátyja,
Gyula törzsi állama ellen indított hadjáratáról tudósító Hildesheimi Évkönyv
híradása azonban csaknem bizonyossá teszi, hogy a püspökség megszervezése
röviddel a katonai győzelem (1003) után történhetett. Az erdélyi püspökség
legkorábbi területe, nevével ellentétben, nem terjedt ki Erdély egészére, hanem csak a középső és északi részekre, a legyőzött törzs szállásterületeire. Első
központja bizonytalan, de főpapja már a 11. század folyamán Gyulafehérvárra
költözött, ahol a század harmadik harmadára felépült a háromhajós székesegyház. Talán a korai székhelyváltoztatás az oka annak, hogy a többi magyar
püspökségtől eltérő módon nem főpapjának központjáról, hanem a joghatósága
alá tartozó területről nevezték el. így a 10. század közepén létrejött és egészen
1003-ig működő missziós egyházmegyére utaló nevet vitte tovább a latin püspökség.
Egyike a legkorábbi alapításoknak a győri püspökség is. Győr a 950-es
évek után az Árpádok fennhatósága alá került. Központi jelentőségét mutatja,
hogy 997-ben István ide küldte a lázadó Koppány felnégyelt testének egyik
részét. Az egyházmegye megalapítása 1009 előtt történt, mert ebben az évben
már a győri várban állítják ki a pécsi püspökség alapítólevelét. Korai megszervezését az is indokolta, hogy az esztergomi királyi udvart nyugattal összekötő dunai útvonal mellett feküdt, melynek jelentősége különösen megnőtt a
regensburgi bajor hercegi udvar és az Árpádok között létrejött dinasztikus
kapcsolat után. Főpapjának fennhatósága alá tartoztak a nyugat-dunántúli
Ut,

határispánságok. A kabar törzsek nádorispánná lett vezetőjének, Aba Sámuelnek és István húgának 1005 és 1010 közé helyezhető házasságával lehet
kapcsolatban a győri püspökség után létrejött egri egyházmegye megszervezése. Alapításkori területe a Mátra vidékére eső kabar szállásterületeken túl
a bihari püspökség kialakításáig egészen az Alföld déli részéig, Ajtony territóriumának határáig terjedt. A hajdani joghatóság emlékét az egész középkoron át megőrizte a bihari és a csanádi püspökségek közé ékelődött, de
mindvégig a távoli Egerhez tartozó zsombolyi vagy pankotai főesperesség.
A Szent János evangélista oltalmába ajánlott egyházmegye északi határait
pontosan nem jelölték ki, hanem a lakatlan területek benépesülésével párhuzamosan tolták ki az ország határáig.
A többszöri átiratban máig fentmaradt alapítólevélnek köszönhetően
pontosan tudjuk a pécsi püspökség létrejöttének időpontját. Felszentelését
1009-ben Azo pápai legátus végezte. A Duna Tolnától a Szerémségig húzódó
szakaszán élő fekte magyarok között Querfurti Brúnó kezdte meg a térítést.
Sikertelen missziója után Istvánnak a fekete magyarok fölött aratott győzelme
és az általa fegyveresen is támogatott térítés adott lehetőséget az egyházmegye létrehozásához. Központjának, Pécsnek a kiválasztásában a város keresztény hagyományai játszották a fő szerepet. A városban még álltak az
egykoron a frankok által is használt római kori kápolnák. Székesegyházát a
hajdani Sopianae ókeresztény temetőjében építették föl. A háromhajós bazilikás templom Péter király alatt készült el, patrociniuma Szent Péter apostol
lett. Az apostolfejedelem kiválasztását a pápai legátus jelenléte indokolja,
másrészt István királynak a pápaság irányába mutatott gesztusát is látnunk
kell benne. A püspökség alapítólevele pontosan leírja az egyházmegye határait. A határok azonban nem alkotnak egymásba visszatérő vonalat, mivel délre a zágrábi püspökség megalapításáig egészen az országhatárig, illetve az
utolsó lakott településig ért főpapjának befolyása. Területén később négy vármegye szerveződött; Tolna, Baranya, Valkó és Pozsega. Mindkét Szent Istvánkori püspökét ismerjük. Az alapítás után 1036-ig a német vagy burgundiai
származású Bonipert vezette az egyházmegyét, ö t a pannonhalmi apátból
püspökké választott, már magyar származású Mór követte. Értékes művelődéstörténeti híradás szól a székesegyház mellett megszervezett iskoláról.
A dómiskolában folyó oktatás színvonalának emelésére Bonipert püspök a
franciaországi Chartresből kérte meg a kor legszínvonalasabb latin nyelvtankönyvét, a Vergilius-idézetekre épülő Priscianus-féle grammatikát.
A Szent István-i egyházszervezés talán legproblematikusabb kérdése a kalocsai egyházmegye létrejötte, különösen pedig jogállása. A pécsi püspökség
keleti határai már sejtetik a kalocsai egyházmegye meglétét. így ennek alapítását is 1009 körűire tehetjük. Kérdéses viszont, hogy püspökséget vagy eredendően érsekséget hoztak-e létre Kalocsán. Figyelemre méltó, míg más népek megtérését követően sokáig legfeljebb csak egy egyházmegye, az is nem
egyszer hosszú politikai küzdelem után kapott érseki rangot, addig Magyarországon már igen korán két érsekséggel találkozunk. A kutatók egy része
szerint Szent István a kelet-magyarországi térítések irányítása végett hozott
létre Kalocsán érsekséget. Cáfolni látszik ezt az álláspontot, hogy a missziós
egyházmegyék nem egy település alapján, hanem a működési területről kapták nevüket. Györffy György ellenben azt feltételezi, hogy az egyházmegye
püspökségként létrejőve a Tisza bal partján, a Marostól délre eső területekre
is átnyúlt. A temesi részt a csanádi püspökség megalapításával elveszítette, és
Ut,

ennek kárpótlásaként érseki rangra emelték. Legújabban Kristó Gyula kísérelte meg megoldani a problémát, Pécshez hasonlóan Kalocsa létrejöttét is a
fekete magyarok megtérítéséhez kötve. Elképzelése szerint a csak néhány forrásban felbukkanó — rejtélyesen feketének nevezett — másik magyar etnikum
nagy létszáma és krisztianizálásának jelentősége indokolta, hogy azonnal külön érsekséget is létrehoztak számukra. Kalocsa esetében annyi mindenképpen bizonyos, hogy főpapját 1050-ben egy külföldi, tehát a magyar egyház hatalmi viszonyaiban pártatlan forrás már érseknek nevezi. Nehezíti viszont a
tisztánlátást, hogy később elvétve újra püspökként említik a kalocsai egyházfőt. Az érsekség későbbi története is eltérő a szokványostól. Központját a
jelentéktelen Kalocsáról Szent László idején a délebbre fekvő Bácsra helyezték át, de a korábbi székhely sem sorvadt el. Bizonyos időszakokban újra a
kalocsai központot helyezték előtérbe az érsekek. Az egyházmegye területéhez
a Duna—Tisza köze déli része és a Szerémség keleti fele tartozott.
Az 1009-es esztendőre lezárult az egyházszervezés első, legtöbb eredményt
felmutató szakasza. Kialakult a nyugati országrész püspökségi szervezete, sőt
már a Dunától keletre is három egyházmegyét szenteltek föl. Az episcopális
szervezet kialakítása az évtized végére gyorsulhatott föl, bizonyítja ezt Azo
pápai legátus itt-tartózkodása is. Ezután mintha megtorpant volna a krisztianizáció. Két évtizedig nem tudunk újabb püspökség megszervezéséről, csak
a bencés apátságok létrehozásáról szóló bizonytalan tudósítások utalnak arra,
hogy az egyházszervezet továbbépítése nem szakadt meg, hanem lassan, jó
ideig látványos eredmények nélkül folytatódott.
Az utolsó kétség nélküli Szent István-i egyházmegyét, a csanádit 1030ban, röviddel az Ajtonyon aratott győzelem után hozták létre. A Maros vidékén már korábban megjelent a kereszténység. Ajtony 1002 után Vidinben a
bizánci rítus szerint megkeresztelkedett, és székvárosban Keresztelő Szent
János tiszteletére bazilita monostort alapított. Lépése mögött a hitbeli meggyőződés helyett politikai indítékok húzódtak meg, hiszen pogány szokás szerint több feleséget tartott. A csanádi püspökség első főpapjául a velencei származású és a Bakonyban remetéskedő Szent Gellértet nevezte ki a király.
A szerveződő egyházmegye Ajtony hatalma alatt állt, területe a Körös—Maros
köztől az Al-Dunáig terjedt.
Szent Istvánhoz szokták kötni a váci és a bihari püspökségek alapítását
is. Vác esetében a 14. századi magyar krónika homályos híradása okozza a
fő problémát, amikor az egyház létrehozását Géza hercegnek 1074-ben a mogyoródi csata előtti csodás látomásához köti. Az említett krónikarész kétféleképpen értelmezhető. Egyfelől az egyházalapításon érthetjük a püspökség
felállítását, de lehet, hogy csak a székesegyház felépítésére vonatkozik. A garamszentbenedeki bencés apátság 1075-ös alapítólevele viszont már említi az
egyházmegye határait. A legtöbb kutató István uralkodásának végére teszi a
váci püspökség megszervezését, de újabban Péter királyt is számba vették
alapítóként. A másik későinek tartott püspökség a bihari. Először I. András
uralkodása alatt említik, vezetője a francia származású Leodvin a király egyik
bizalmasa. Az egyházmegye az egrihez képest mindenképpen másodlagos alapítású, mivel területét az utóbbiból alakították ki. Györffy György szerint
1031 előtt, Imre herceg általa feltételezett bihari dukátusa idején szervezték
meg. Nagyobb a valószínűsége azonban, hogy István uralkodásának végén,
vagy a Vata-féle lázadás (1046) leverése után hozták létre, ugyanis csak ekkor fejeződött be a bihari és békési részek pacifizálása.
Ut,

Az egyházszervezet teljes kiépüléséhez hozzátartozott a székes- és társaskáptalanok, főesperességek, plébániatemplomok és szerzetesi kolostorok létrejötte is. A kutatómunka még nem tudta minden kétséget kizáróan, eldönteni,
hogy a püspökök mellett egyebek között tanácsadói feladattal működő székeskáptalanok megszerveződése visszavezethető-e Szent István korára. Élt-e annyi
klerikus a püspökök környezetében, hogy szükségesnek látszott őket külön intézménybe szervezni, vagy első lépésként a későbbi káptalani tisztségeket —
olvasó-, éneklő- és őrkanonok — hozták csak létre az iskola, a gazdasági
ügyek irányítása, a kegytárgyak megfelelő őrzése és a liturgia pontos betartása érdekében önálló egyházi hivatalként? Esetleg folyamatosan szerveződtek meg a 11. század során, vagy a század végén egy konkrét egyházpolitikai célkitűzés hívta létre őket? Ezek még mind eldöntendő problémák.
Az első társaskáptalan megszervezése viszont Szent István idejére esik. Az
1010-es évek közepén vették használatba a Magyarországon átvezető, NyugatEurópát a Szentfölddel összekötő zarándokútvonalat. Az útvonal politikai és
gazdasági jelentősége indokolta, hogy a félreeső Esztergomból a zarándokok
érintette Székesfehérvárra tegyék át a királyi udvar székhelyét. Itt építtette
föl az uralkodó — Nagy Károly aacheni palotakápolnájának mintájára. — a
Szűz Mária prépostságot saját királyi kápolnájaként. Az intézmény egyházi
jelentőségén túl az államéletben is fontos szerepet kapott. Az udvari papság
központja lett. Trónszéket állítottak benne, és a királyi felségjelvényeket is itt
őrizték. Halála után pedig ide temették el az alapító szent királyt és fiát,
Imre herceget. Az egyház később koronázótemplomként működött, számos
uralkodó temettette magát ide, és évszázadokon keresztül az ország szakrális
központjának tekintették.
A 11. század elején a középszintű egyházi igazgatás szerveire, a főesperességekre még nem volt szükség. A plébániahálózat sűrűsége csak a század végére teszi indokolttá ezek megszervezését. Az ősplébániák, amint az a koronázás után kiadott első törvénykönyvből is kitűnik, álltak már az ezredforduló előtt. A legkorábbi templomok a királyi központok, az uralkodó udvarházai és az ispánsági várak mellett jöttek létre. A plébániahálózat létrehozásának első eredményeit követően István király második törvényében már elrendelhette, hogy minden tíz falu építsen templomot, könyvekről és alkalmas papokról az illetékes püspöknek, míg egyéb felszerelésekről a királynak kell
gondoskodnia. Az államszervezés idején a világi és az egyházi igazgatás párhuzamosan, egymás eredményeikre kölcsönösen építve alakult ki. A püspökségek határai pontosan követik a korabeli vármegyék határait. A törvények
szerint pedig számos ügyben az ispán és a mellette működő pap közöseri járt
el.
Korai egyházszervezetünk részét képezték a szerzetesek monostorai is. Az
első bencés kolostornak, a pannonhalmi apátságnak építését még Géza fejedelem idején elkezdték. Az 1002-ben felszentelt templomát Szent Márton
oltalmába ajánlották, és a Szent Benedek alapította Monté Cassinó-i apátság kiváltságait kapta, így elöljárója a püspökökhöz lett hasonló. Privilégiumához illően birtokokkal is bőkezűen javadalmazták. A Koppány ellen még
fejedelemként hadba induló István Szent Márton segtíségét kérte, majd a
győzelem után a lázadó vezér somogyi területeinek tizedeit adta a szent tiszteletére létesített apátságnak. Pannonhalma feladata lett a térítést végző papság utánpótlásának kinevelése.
Ut,

A többi bencés monostor létrejöttéről keveset tudunk. A zalavári apátságot 1019-ben hozták létre az egykori frank fejedelmi központban. Röviddel
ezután Gizella királynő Magyarországon is többször megforduló rokonának,
Szent Günternek a kezdeményezésére alapították meg a b a k o n y b é l i apátságot. Astrikkal szokták kapcsolatba hozni a pécsváradi kolostort, melynek templomát a Pozsonyi Évkönyvek szerint 1038-ban szentelték föl. Szent István
pedig az ottani udvarházával adományozta meg. Korai monasztikus egyházaink
közé tartozik a Nyitra melletti zobori aptáság, és a hagyomány szerint ide
kell venni a somlóvásárhelyi apácakolostor létrehozását. Egy Monté Cassinó-i
feljegyzés szerint István további bencés monostor alapítását tervezve szerzeteseket kért Itáliából, de a halál már megakadályozta ebben. Az első bencés
egyházak kivétel nélkül az ország nyugati felén jöttek létre, tanúsítva,
hogy az egyházi szervezet leginkább ezen a területen épült ki. A szerzetesek
a korai időben a világi papokhoz hasonlóan pasztorációs tevékenységet is
folytattak, nem zárkózhattak el kolostoraikba. Bencésekkel az egyházi igazgatás minden szintjén találkozhatunk, számos püspökünk közülük került ki.
A latin rítusú szerzeteseken kívül természetesen baziliták is éltek az országban, szerepükről sajnos még annyit sem tudunk, mint a bencésekéről. A veszprémvölgyin kívül csak a Csanád ispán alapította oroszlámosiról állíthatjuk
bizonyosan, hogy keleti apácák, illetve szerzetesek lakták.
A hagyományos, csak lassan változó társadalomtól eltérő, finoman hierarhizált és a feudális földtulajdonra és járadékokra épülő egyház helyzetét törvényekben szabályozták. Saját ügyeiben — immunitást élvezve — világi bíró
nem ítélkezhetett felette. Vagyona a király védelme alatt állt, és a nemzetiségi jogot megtörve mindenkinek szabad lehetőséget adtak arra, hogy birtokadományt tegyen az egyháznak. A püspökségek jövedelmeinek nagyobb részét
a második törvénykönyvben kötelezővé tett tized biztosította, melyet a társadalom minden tagjának kötelessége volt megfizetni. A dézsma felhasználását
a szokásostól eltérően szabályozták, mivel az ország még missziós terület volt.
Teljes egészében a püspök rendelkezhetett vele. Az egyházi birtokok jövedelme a püspökségek ellátásában még másodlagos volt. A kolostorok bevételeit viszont döntően ezek adták, de Pannonhalma Somogyban rendelkezett tizedszedő joggal.
A magyar egyházszervezet kialakításának bemutatásánál felvetődik a
kérdés, vajon milyen példák befolyátolták Szent Istvánt és környezetét. A 11.
század elején közel egy időben három nagy szerzetesi reform — a clunyi, a
lotharingiai és az itáliai — bontakozott ki. Elsősorban a bencés monostorok
életét akarták különböző módokon megjavítani, de hatással voltak az egész
egyház életére. A király és udvarának klerikusai ismerték ezeket az irányzatokat, kapcsolatot tartottak fönt a reformok központjaival. Példaként az egyházszervezésnél is, mint az államélet néhány más területén, a bajor viszonyokat tekintették, és így a német egyházra leginkább befolyással levő lotharingiai reform hatásával számolhatunk. István sógorához, II. Henrik császárhoz hasonlóan magánegyházaként kezelte az egyházat, tevékeny szerepet vállalva a püspökségek alapításától egészen a falusi plébáiák létrehozásáig.
A királyon kívül viszont más világi személy nem szólhatott bele az egyházi
ügyekbe. Az itáliai keresztelőegyházi rendszernek megfelelően a plébániatemplomokat közvetlen püspöki felügyelet alá tartozó társulási egyházként
építették föl a falvak.
Szent István uralkodásának negyven éve alatt, támaszkodva apja munUt,

kájára, megvetette a magyar egyházszervezet alapjait. Az elért eredményeit
nagyra értékelte a korabeli Európa számos egyházi vezetője, s leveleikben
m á r életében szentnek nevezték államalapító uralkodónkat, akit a keresztény
egyház 1083-ban szentjei sorába emelt. A történelem igazolta a kialakított
szervezet életképességét, nem egy általa alapított egyházi intézmény a mai
napig működik, s a klasszikus műveltséget közvetítő kereszténység népünk
k u l t ú r á j á t gazdagítja.

Ut .

SZEGFŰ LÁSZLÓ

Szent István és a népmesék
A Szent István koráról szóló történeti források, keresztény szemléletüknek megfelelően, őseinket „nyers, faragatlan kóborló népnek" nevezik, a „pusztítás és tudatlanság fiainak", akik a „hamisság útján járnak", „a tévelygés
homályában bolyonganak" és „hitetlenségben tévelyegnek". Egy „barbár nép",
amelyet Isten azért küldött, „hogy megtorolja a keresztények romlottságát".
Ők „Isten bosszuló ostorai", ám „nem ismerik teremtőjüket", mert „szívükben
tobzódás és restség" vert tanyát. „Féktelen és zabolátlan nép", amely „hiábavaló és istentelen szokásoknak hódol", „szkítiai szertartásait", „pogány rítusát" buzgón végzi, lelkét „ősi élvezeteknek" adja, át és „ördögi ösztönzésre
szentségtörő dolgokat" művel, ragaszkodik „a gonoszságok minden mocskához", „nem akart letérni elvetemültsége útjáról" és „vonakodik nyakát a kereszténység jármába hajtani".
Az is közismert, hogy szórványos ellenállási kísérletek után (pl. Bonifác
szerzetest nyakszirtjén karddal megsebezték, Szent Romuald tanítványait megkorbácsolva rabszolgának adták el stb.), amikor „megsokasodott a nép gonoszsága", egy hitehagyó főnök, Vata vezetésével „felzúdult a kereszténység
ellen". Ekkor a lázadók követelik, hogy „hagyják őket pogány szokásaik szerint élni", „atyáik hitét követni"; agitátoraik szorgalmazzák, hogy „újból a
pogány hagyományokat kövessék". A zendülés feje, Vata „démonoknak ajánlotta magát", követői is „gonosz szellemeknek szentelték magukat", ezáltal
„elteltek démonokkal". Külsőségekben pogányságuk úgy nyilatkozott meg,
hogy a „fejüket leborotváltatták", csak „három varkocsot hagytak meg", továbbá — nyilván valamiféle vallási célzattal — „lóhúst kezdtek enni". A nép
„bálványokat akart tisztelni", és Levente, uralkodóházbeli pártfogójuk, akit
később „pogány szokás szerint" temettek el, maga is egyetértett „a pogány
bálványozással". A királlyá koronázott I. Endre azonban megparancsolta, hogy
számolják fel a „pogány tradíciókat", hagyják el a „pogány szokásokat",
mondjanak le „a bálványozásról", és „rombolják le a bálványokat". Később
azokat is büntetik, akik „pogány módra kutak mellett áldoznak" vagy pedig
„fáknak, forrásoknak és szikláknak ajándékokat ajánlanak fel".
Egy-egy esemény krónikás feljegyzésére építve gyaníthatjuk, hogy eleink
szakrális céllal „ittak a legyilkolt ellenség véréből", volt bizonyos, több alakban megjelenő lélek-képzetük (Turul-monda). Űgy gondolták, hogy eredményesen kereskedhetnek a szellemekkel (Fehér ló-monda). Szigorú halotti szokásaik voltak. Öröklési rendjükben a sógor-házassággal (leviratus) összekapcsolt oldalági elv — a legidősebb alkalmas férfi családtag öröklése (senioratus) — érvényesült. Véres állatáldozataikra és italáldozatokra is utalnak nyomok. Hitték, hogy nagyhatalmú — olykor emberekbe is beleköltöző — szellemlények irányítják sorsukat, hogy megölt ellenségeik a túlvilágon szolgáikká
válnak, hogy a varázslók, rontók bűvölése-bájolása óvja vagy veszélyezteti
az élők egészségét, épségét, létét.
Mindebből keresztény szemlélettel átitatott általánosságok és a külsőségek
leírásán kívül alig tudunk meg valamit őseink hitvilágának jellegéről, lényegéről, igazi tartalmáról.
«

60

A pogánysággal leszámoló keresztény uralkodóink tevékenységét megörökítő tudósítások sem árulnak el sokkal többet e témáról.
Thietmar, a kortárs merseburgi püspök azt írja Szent István apjáról, hogy
„Gézának hívták, szerfelett kegyetlen volt, és hirtelen haragjában sokakat
megölt. Midőn kereszténnyé lett, e vallás megszilárdítása érdekében az ellenszegülő alattvalóival szemben kegyetlen megtorlást alkalmazott, és az ősi gonoszságot az Isten iránti szeretettől felbuzdulva kiirtotta. A mindenható Isten
mellett hamis isteneknek is áldozott; mikor ezt egyik főpapja a szemére vetette, kijelentette, hogy gazdag, és megvan a kellő hatalma ahhoz, hogy így cselekedjék."
Géza fejedelem tehát igen óvatosan járt el a túlvilág dolgainak megítélésében: elfogadta a keresztény tanításokat, de ugyanakkor — bár alattvalóitól
megkövetelte — ő maga nem mondott le az ősi hiedelmek ápolásáról sem.
Felfogását magyarázhatjuk úgy is, hogy a keresztény hitben való jártassága,
vallási képzettsége módfelett gyenge lehetett. Ám az sem elképzelhetetlen,
hogy az első térítők — akik még nem képviseltek Szent Adalbert-i és Szent
Gellért-i kvalitást — a kereszténység tanainak megértetéséhez fölhasználták
őseink vallási képzeteit, fogalmait, hiedelmeit, mítoszait és mondáit, s ez okozhatta, hogy a fejedelemben szinkretisztikus elképzelések alakultak ki a túlvilág hatalmasságait illetően.
Hasonló következtetésre jutunk, ha Querfurti Brúnónak, Szent Adalbert
egyik tanítványának, Saroltáról — István király anyjáról — írott következő
szavait olvassuk: „ennek a nőnek a vezetésével kezdődött a kereszténység Magyarországon, de ez a pogánysággal megfertőzött vallás megzavarosodott, és
a lanyha és megfélemlített kereszténység rosszabb kezdett lenni a barbárságnál". Brúnó elbeszéléséből úgy tűnik tehát, hogy a pogányság és kereszténység keveredése nyilvánvaló, felülről sugalmazott és a hatalom által hallgatólagosan helyeselt tényt.
A majd fél évszázaddal később író és teológiai értelemben választékosabban fogalmazó Gellért püspök is, aki a Balkánról hazánkba átterjedő bogumil
eretnekség ellen emeli fel szavát, úgy látja, hogy a hazai egyházon belül teremtődtek meg azok a feltételek, amelyekre az eretnekek építhetnek. Isten ellenségéről, az „ördög erőiről" értekezve így ír: „De jaj! most rengetegen
hemzsegnek az egyházban, szinte már elfoglalják az egész világot, és senki
sincs, aki az effélék sületlenségei ellen felemelje a szavát. Ó, mily nagy emberekről érzem, hogy az ördög fiai, ő miattuk tapasztják be a számat. Manapság nálunk az irigységtől felbujtatva szinte mindegyikük káromolja nemcsak a
szent szertartásokat, az egyházat és a papokat, de magát az Isten fiát, a mi
Urunkat, Jézus Krisztust is. E világon még soha nem hallott eretnekség visszakövetelni a holtak lelkeiért keresztény szokás szerint felajánlott alamizsnát.
Ne gondold, szeretett testvérem, hogy ez enyhébb eretnekség a régebbieknél.
Igaz hitemre vallom: erőszakkal kényszerítik az embereket arra, hogy tűrhetetlen hazugságokat szórjanak Isten papjaira. Az ördög gonoszsága ugyanis
véghez vitte az egyetlen dolgot, ami hatalmában állt: tudniillik elragadta azt,
amire Isten törvényéből a legszentebb megvilágosodásához újonnan megtérőket megtanítottuk. Szinte egybehangzóan tagadják valamennyien a test feltámadását: ennél az elvetelmültségnél nagyobb elvetemültség sehol a világon nem képzelhető el. Immár tilos szót emelnünk, noha névleg püspökök vagyunk, megadóztattak bennünket, akikre Isten parancsa folytán egy egész világ van bízva. Egyeseknek ugyanis, ha jól értelemezem, az a szándékuk, miUt,

szerint Methodius híveinek segítségével az egyház ereje és tekintélye minálunk az eretnekek kénye-kedve szerint végül teljesen meggyengüljön. Miért
van ez? Nyilván azért, mint mondottam: mert az ördög fiai, akik a sötétség
hatalmasságai, kormányoznak és uralkodnak mindenütt."
Ügy tűnik tehát, hogy az egyházszervezés során igen nagy gondot jelenthetett ennek a „pogánysággal megfertőzött vallás"-nak, amely eretnek tanítások számára is táptalajul szolgálhatott, a megtisztítása, a kereszténység igaz
hittételeinek tanítása és elterjesztése.

Mindezek láttán joggal várhatnék el: Szent István király megtesz minden
tőle telhetőt, hogy elrendezze az egyház ügyeit, rendbe szedje a vallás problémáit már csak azért is, mert életirata is ilyesmire utal: „Hogy az uralkodói
rang jelének elnyerése után milyen életű és ítéletű férfi volt, megvilágítja a
püspökökkel és Magyarország főembereivel együtt kibocsátott törvénykönyve,
melyben tudniillik megszerkesztette minden ártalomnak ellenmérgét."
Való igaz, István törvényeiben és Intelmeiben elrendezi az egyház szervezeti ügyeit, rendelkezik hierarchiájáról, birtoklásának, működésének lehetőségeiről és szükségességéről, a hitélet gyakorlásának (böjtölés, misehallgatás,
gyónás stb.) mikéntjéről, tehát mindarról, ami az új vallás befogadását, kiépülését és megszilárdulását elősegíti, de szinte semmilyen lépést sem tervez a
pogányság felszámolására. Említi ugyan, hogyan kell a sztrigákat (akiknek a
létét később Kálmán király kétségbe vonja) megjavítani vagy a megátalkodottakat megbélyegezni, rendelkezik a varázslók, rontók elleni eljárásokról is, de
egyetlen szóval sem beszél a pogányság tanairól, ideológiai alapjairól, mítoszairól, mondáiról.
Annál meglepőbb azonban, hogy egy látszólag jelentéktelennek tűnő törvénycikkben, amely az egyházi istentisztelet alatt megkövetelt viselkedésről
intézkedik, ezt olvashatjuk: „Azok, akik istentisztelet hallgatására a templomba jönnek, és ott a misék szertartása alatt egymás között mormognak és másokat zavarnak, és szabados meséket adnak elő, és nem figyelnek a szent olvasmányokra és a lelki táplálékra, ha idősebbek, dorgálják meg őket, és űzzék ki gyalázattal a templomból, ha pedig fiatalabbak és közrendűek, e nagy
vakmerőségükért a templom előcsarnokában mindenki szeme láttára kötözzék
meg, s korbácsolással és hajuk lenyírásával fenyítsék meg őket."
Érthetetlen, hogy az az István, aki látszólag közönyösen viselkedik a pogány vallással szemben, sőt tudomást sem vesz az egész pogánykori kultúránkról, miért kel ki ilyen könyörtelen keménységgel azok ellen, akik „meséket mondanak". Mintha a mese lenne a kereszténységre a legnagyobb veszély forrása. Első pillantásra úgy tűnik, egyszerűen csak a szertartások megzavarása miatt fortyan fel a király, holmi „léha fecsegést", „haszontalan
pletykát", „semmirekellő szószátyárkodást" fenyít keresztényi áhítatában és
buzgalmában. Ám ebben az esetben sokkal többről lehet szó, hiszen a fenyíték attól sokkal szigorúbb, semhogy holmi vegyes tartalmú, jelentéktelen
locsogásra, céltalan lefetyelésre gondoljunk. Gyanúnkat megerősíti az a tudósi megállapítás is, hogy a párhuzamként e cikkelyhez idézhető — egyébként
nem meggyőző — nyugati textusokban sehol nem mesét emlegetnek, hanem
„vaniloquiwm" azaz „hiú fecsegés", „hiábavaló, haszontalan beszéd" szerepel.
A hazai törvény megfogalmazásában („exponentes fabulas ociosas") azonban
Ut,

éppen nem az összevisszaságot, hanem nagyon is a céltudatosságot emelik ki:
az exponere ige jelentése, hogy valaki írásban vagy élő beszédben „kifejt, előad, fejteget". A mese jelzőjeként szereplő otiosus melléknév lehetséges értelme „üres, szabad, közönyös, haszontalan, felesleges" és hasonlók. De ha arra
gondolunk, hogy a klasszikusban az otium olyan elfoglaltságot jelölt, amelynek
gyakorlati haszna ugyan nincs, de értéke lehet — mint pl. az irodalommal
való foglalkozásnak —, megint csak a céltudatosságot vélhetjük fellelni a megfogalmazásban: olyan meséről lehet tehát szó, amely profán jellege ellenére
ráérkezik a keresztény témára, nem a „lelki táplálékkal gazdag egyházi olvasmányokra" figyel, hanem annak gondolatmenetét tükröző pogány párhuzamot ad elő.
Az egész elképzelés kulcsszava persze a fabula szó, s alapkérdés, hogy ez
István korában is mesét jelentett-e? Szerencsés helyzetben vagyunk e szó
értelmezésekor, mert Anonymus (P. mester) is előadja, hogy művének nem egy
epizódját „a parasztok hamis meséiből" veszi, „akik a magyarok vitézi tetteit
és háborúit mindmáig nem hagyják feledésbe merülni". Az egyik ilyen elbeszélés a népmesei elemeket is felvonultató Botond-história, amelynél a szerző
ismét visszautal forrására és megjegyzi: „mivel ezt a históriaíróknak egyetlen könyvében sem találtam, hanem csupán a parasztok hamis meséiből hallottam, ezért jelen művembe nem akartam beírni". Ám ha azt hinnénk, hogy
egyedül Anonymus szóhasználatában jelent a fabula „hősmondát, hősmesét",
tévednénk. Tudniillik Kézai Simon mester elbeszélve az augsburgi csatavesztés után elfogott és Regensburgban felakasztott Lehél és Bulcsu vezérek históriáját, így folytatja: „Egyesek pedig mesésen (fabulose) azt állítják, másképp zajlott le elítélésük, úgy, hogy miután a császár elé állították őket, az
egyikük a császárt kürtjével fejbe sújtva megölte. Ez a mese (fabula) nagyon
valószínűtlen és azt, aki elhisz ilyesmit, együgyűnek bélyegzik." Mivel a
fabula itt nem más, mint Lehel vezér kürt-mondája, igazolva látjuk azt, hogy
e szónak „hősmonda, hősmese" lehetett akkoriban az alapjelentése. Azt persze
eleve fel kell tételeznünk a fent elmondottakra építve, hogy a templomokban
aligha közönséges, kalandozó, evilági profán históriákat felelevenítő meséket
mondtak, hiszen ez éppen a ráérkezést, a gondolati rímelést kérdőjelezné meg;
valószínűbb, hogy a pogány vallás mitikus, kozmológikus históriáinak előadásáról van szó, amelyek tartalmazhattak a keresztény elbeszélésekkel párhuzamba hozható epizódokat.
Itt azonban látszólag dugába dől minden próbálkozásunk. Igaz, az összehasonlító folklorisztikai kutatásokban élenjáró tudósaink feltételezik, hogy
számos magyar mesei motívum — láncon függő kastély, a táltosló, a kacsalábon forgó vár, a világokat elválasztó vízen átívelő híd, a táltos-párbaj, a vasorrú bába, a hármas próbatétel, a kivágott nyelv, a mesekezdő szólások, sorsdöntő megszólítások stb. stb. — a honfoglalás előtt kerültek hagyománykincsünkbe, mások középkori névanyagunkat kritikus mesei szereplőink (ördög,
sárkány, bába stb.) szempontjából vizsgálva ugyanerre az eredményre jutottak, ám mindezek ellenére egyetlen mese korai lejegyzéséről sem tudnak. így
önmagától kínálkozott az axiomatikus feltételezés, hogy az egyház vagy az
István kora óta befolyása alatt álló államszervezet nyomtalanul kiirtotta ősi
kultúránkat, helyrehozhatatlanul elpusztította ősi örökségünket, nemzeti identitástudatunk gyökereit.
Ha azonban lejegyzett középkori mondáinkat (Botond-monda, Lehelmonda, Gyászmagyarok históriája, Csanád-monda, Béla párviadala, LászlóUt,

mondák stb.) vesszük szemügyre, akkor éppen a fentivel, a motívumok hoszszabb túléléséről levont konzekvenciával ellentétes végkövetkeztetésre kell jutnunk. Azt látjuk, összevetve az egyes variációkat, hogy a történetek szereplői
változhatnak, motívumok cserélődhetnek, épülhetnek be vagy hullhatnak ki,
variálódhat vagy akár el is halhat a szöveges elbeszélő rész, de a szüzsé, a történet váza, sablonja, vezérvonulata — iszonyú szívósságról téve tanúbizonyságot — alig változik. Bizonyságul utaljunk csak Szent László kerlési leányszabadítási históriájára, amely valójában egy reá alkalmazott évszázadokkal, de az
is lehet, hogy ezredévvel korábban keletkezett exogám leányrablási monda,
amit már sem a lejegyző — kommentárjaiból kikövetkeztethetően — nem értett, sem képi megörökítői nem ismerték eredeti tartalmát (ezért interpretálták kersztény elképzelések szerint), de a történet magva ennek ellenére szilárdan megőrződött. És így van ez számos népköltészeti alkotásunk esetében is.
Hogyan lehetséges akkor, hogy ősi mesei motívumaink tömege maradt fenn,
de egyetlen „mitikus történet", egyetlen „kozmikus hősi mese" sem őrződött
meg? Hogyan történhetett, hogy — jeles írónkat idézve — „szinte nyomtalanul eltűnt, elsüllyedt a régi népköltési kincs"? Lehetséges, hogy mindez így
történt: minden elveszett, minden elsüllyedt. De az is elképzelhető, hogy csupán optikai csalódás áldozatai vagyunk, nem látjuk a fától az erdőt.
*

Az elmondottakból annyi nyilvánvalóan kiderül, hogy őseink hiedelemrendszere, világképe a samanizmusnak egy olyan fejlettebb változatát tükrözi,
amely könnyen kapcsolatba hozható a kereszténységgel, alkalmas arra, hogy
„pogánysággal fertőzze meg a vallást" akár úgy, hogy pogány elemeket öltöztetnek keresztény mezbe, akár úgy, hogy keresztény vallási elképzeléseket tálalnak pogány módon. Az is kitűnik az idézettekből, hogy az interpretáció a
krisztológia kérdéskörét sérti, céltáblája maga Jézus Krisztus vagy olyan vele
kapcsolatos cselekmény, amely összefüggésbe hozható a holtak lelkeivel, a túlvilággal. Ha ehhez még kiemelten hangsúlyozva azt is hozzátesszük, hogy népi
kultúránk „fabula", azaz hősmese rétegében kell ilyen alkotás(oka)t keresnünk,
úgy tűnik, próbálkozásunk nem reménytelen.
Elképzelésünk megvilágítására számos lehetőség közül (itt és most nem
részletezhető okok miatt) a „Fehér ló fia"-mesetípust tartjuk a legalkalmasabbnak.
A mese hőse egy táltos. Erre utal, hogy hosszú terhesség után születik meg,
evilági apja kiléte lényegtelennek tűnik, anyja viszont kiemelt szerephez jut,
mert nagyon hosszú ideig (7 évig vagy ennek többszöröséig) kell szoptatnia
fiát ugyanúgy, mint a Kalevala hőseit vagy a jakut mondák vitézeit. Ezt az
életszakaszt a rejtezés (amikor a tudását elnyeri) és a próba (amikor tudásáról
beszámol) zárja.
Krisztusra, a megváltóra is hoszú ideig vár az emberiség. Józsefet, az ácsot
csak nevelőapjának tartják, de anyja — a szűzen szülő Mária — kiemelt helyet
nyer a vallási kultuszban. Gyermekkorában Egyiptomban rejtőzködik, majd
számot ad megszerzett tudásáról a zsinagóga vénei előtt. Ha ehhez hozzáteszszük, hogy az obi-ugor mitológia „Világügyelő férfije" a legfelsőbb ég-isten,
Numi Torem legkisebb fia, az éppen most evilágon élő sámán, akkor talán még
meggyőzőbbnek tűnik ez a párhuzam.
Amikor a hős már elég erős és tudással felvértezett, elindul — a későbbi
epizódokból ez egyértelműen kiderül —, hogy közösségének termőföldet szerezUt,

Ut .

zen. Ehhez társakra van szüksége, mint a Kalevala sámán-hőseinek, akiknek
segítői rendszerint kovácsok. A magyar népmesében ezek helyett Kőmorzsoló,
Fanyűvő és Vasgyúró szerepel. Ám, ha belegondolunk, könnyen beláthatjuk,
hogy ezek a nevek a primitív fémművesség egy-egy fázisára utalnak: az ércet
össze kell zúzni, „morzsolni" a fém kinyeréséhez, nagy mennyiségű keményfát
kell szedni, „kinyűni" a kohósításhoz, és végül a kiolvadt fémet alakítani, kovácsolni, „gyúrni" kell a kívánt eszköz előállításához. A hős és kísérete megérkezik végül a kiszemelt helyre.
Krisztus hasonlóképp (csak nagyobb volumennel): az emberiség üdvére
kívánja megszerezni a gonosz karmaiból a földet. Ehhez ő is segítőket, tanítványokat gyűjt, s működése végén bevonul a megváltás helyszínére, Jeruzsálembe.
Fehér ló fia ési társai a látszólag lakatlan hely egy megszállásra, megművelésre alkalmas területén kiválasztanak egy ligetes terepszakaszt azzal a szándékkal, hogy új területük szakrális központja legyen; ez az áldozati berek vagy
a regősénekeinkben is felbukkanó „kis kerek erdő", közepén egy „kerek kis pázsittal". Arra készülődnek, hogy — rokon népeink gyakorlatához hasonlóan —
kásaáldozatot mutassunk be, ide igézve és megvendégelve az ősök szellemeit,
akik aztán megoltalmazzák a területet, és biztosítják a föld termékenységét.
A kását azonban rendszeresen elorozza egy rivális sámán, aki a vidék urának
szerepében magának vindikálja az áldozatot. Végül Fehér ló fia megköti az ellenséget, de megölni nem képes, mert annak ereje a föld alatt van.
Jézus is a maga áldozatához egy liget, a Getszemáni kert mellett készül áldozatára. Az utolsó vacsorán ő is termésáldozatot mutat be (a korábban szokásos véráldozat helyettesítésére). Ő is megköti az Űr áldozatát korábban elragadó ördögöt, de még nem semmisítheti meg végleg.
Mesénk hősei rendre megpróbálkoznak azzal, hogy a rivális táltos erőit
legyőzzék, de nem nagy sikerrel, mert gyávák. Amikor pedig Fehér ló fia leszáll az alsó világba, legyőzi ellenfele sárkány alakban megjelenő erőit, és megszerzi a „termékenységet", társai árulóivá lesznek.
Krisztus is egyedül, tanítványai nélkül vívja meg harcát „a Sátánnal és a
többi gonosz szellemmel", midőn „szállá alá pokolra". Júdás apostol árulja el
őt, de a legbátrabb, Péter is háromszor tagadja meg.
Fehér ló fia, a táltos végül egy madár segítségével úrrá lesz a helyzeten,
feljön az alsó világból, igazságot szolgáltat, megbünteti árulóit, és a megszerzett
bőségből, termékenységből részeltetve vezeti közösségét.
Krisztus „halottaiból föltámad", azaz visszatér az alvilágból, egyházát, a
lelki kegyelem és üdvösség bőségének és gazdagságának tárházát, a galamb képében megjelenő Szentlélek segítségével szervezi meg, s Atyja jobbján trónolva
„ítél elevenek és holtak fölött".
*

Részletes elemzéssel bőségesen lehetne még szaporítani a párhuzamokat: a
varázsló is, Jézus is szabadon közlekedik evilág és a túlvilág között; a sámán
a levegőben utazik, Jézus a vizek felett jár; táltosunk felesleges csonttal születik, amelyet rejtezéskor megszámolnak benne, Krisztusról azt mondja az írás:
„az ő csontja pedig meg ne töressék"; a sámán szertartásának egy részét a sámánfán vagy világfán végzi, Jézus a keresztfán (amelyet népünk — csakúgy,
mint a mesebeli életfát — Nappal, Holddal díszít) váltja meg az emberiséget; a
táltos a haldokló lelkének visszaigézésével vagy a betegbe befészkelt gonosz
szellem kiűzésével gyógyít, Krisztus holtakat támaszt fel és ördöngösöknek adja vissza egészségét stb.
A samanisztikus világfelfogás még olyan bonyolult hittételekkel is kap-

csolatba hozható, mint a szeplőtelen fogantatás tana. Rokon népeink hite szerint ugyanis, ha szűz leány bosszantja fel a sámánt, az megszégyenítésére könynyen gyermeket igézhet belé.
Vannak látszólagos ellentmondások is. Idézett mesénkben pl. a táltos lyukon ereszkedik le a túlsó világba, míg Krisztus a keresztfán jut el oda. De van
számos népmesénk, amelyben a hős az ún. világfán felmászva kerül a túlvilágra. (Megjegyzendő, hogy akkor, ha a már meglevő birtokot, országot éri
túlvilági támadás. Űj terület foglalásakor ugyanis még nincsen világfával rendelkező szakrális központ.) Vagy másik probléma: a pogány világkép csak
evilágra és túlvilágra bontható, a kereszténység szerint pedig hármas — menny,
föld, pokol — tagolású. Ámde az istváni Intelmekben is csupán két területet
említenek: „az égbolt magasát" és „a széles földi tereket"; a hétrétegű ég pedig egyik és másik világképnek is sajátja a tihanyi alapítólevél tanúsága szerint.
Ügy gondoljuk, ennyi is elég annak bizonyítására, hogy az evangéliumi
történetek kapcsolatba hozhatók, párhuzamba állíthatók hősmeséinkkel, amelyeket akkoriban még sokan hiteles táltostörténetekként tartottak számon. Nem
lehetetlen, tehát, hogy Szt. István korában éppen az új, megváltozott helyzethez kényszerből alkalmazkodó sámán-arisztokrácia tagjai próbálkoztak bizonyos templomokban — a hősmeséket és vallási tanításokat azonosítva, a papság gyengébben felkészült rétege kiszorítása révén — korábbi ideológiai hatalmuk ilyetén megtartásával vagy visszaszerzésével. Bizonyosan társult az ilyen
túlvilágjáró sámánhistóriákhoz rituális cselekmény is. Őshazánk területén pl.
még a századforduló idején is évente, június eleje körül kivonult a nép a gabonatábla végébe, hatalmas kondér kását főztek, felkérték a szellemeket,
hogy legyenek a vendégeik, majd valamennyien ettek a kásából, a maradékot pedig a szántóföldre öntötték. Hitték, hogy ennek fejében az áldozatra
mindig éhes szellemek megoltalmazzák a jövendő termést. Később, az ősi szakrális gyakorlat lassú elhalásával a rítus egyszerű babonasággá vált, a hozzá fűződő történet pedig önálló életet élve, lassan széttöredező mesévé degradálódott.
*

Űgy érezzük, adósok vagyunk még annak magyarázatával, hogy számos —
közöttük nem egy „nomádos" hangvételű — népmesénk közül, amelyek talán
jobban illettek volna a korabeli magyarság mentalitásához, miért éppen egy
„földművelő" mesét ragadtunk ki. Ennek több oka is van. Egyrészt ma már
köztudott, hogy nincsenek „tiszta nomád társadalmak", bár az ideál a nagy állatvagyonban realizálódó gazdagság, a szegény nép ezekben is kénytelen életét
vadászattal, halászattal, földműveléssel tengetni. így volt ez eleinknél is; nem
lenne tehát indokolt a „földműves mítosz" kirekesztése. Másrészt Krisztus köztudottan „gabonaisten" besorolást nyert a mitológiakutatásban, ő volt az, aki a
kánaáni népekre rátelepedő nomádok véres állatáldozatai helyébe újra visszahozta a gabona és bor terményáldozatát. (Ilyen értelemben tulajdonképpen
Káint rehabilitálta.) Illőbb is volt tehát és könnyebb is, hogy történetéhez a
földművelők mitikus meséiből keressünk párhuzamot.
Harmadjára pedig azért is ezt a mesét választottuk, mert talán ennek korai
ismerete vertifikálható leginkább. A „fanyűvő"-motívum ugyanis megjelenik
már a 12. század első felében a pécsi székesegyház altemplomában, Sámson históriájának reliefjén. Bár a fák tövestől történő kiszaggatásának képét fellelhetjük már az ókori civilizációk mondáiban, krisztianizálódott formában pedig
ott szerepel a középkor vallási, teológiai irodalmában is, a Sámson-históriába ez
mégis igen nagy valószínűséggel hazánkban épült be. A relief készítőjéről a

szakértők kimutatták, hogy felső-itáliai vagy Toulouse környéki műhelyek stílusában dolgozik. Ezeken a vidékeken azonban nem ismeretes ez az epizód a
Sámson-történet megjelenítésében. A fanyűvés motívumának párhuzamai rendre a Rajna vidékén fordulnak elő, amelynek kapcsolatai hazánkkal jól kitapinthatók. Mivel valamennyi ábrázolás közül „ez idő szerint a pécsi látszik a
legrégibbnek", valószínű, hogy e mítosz képi megfogalmazásába belejátszott a
pogánykori magyar népmese egyik alakja, a szintén rettenetes erejű Fanyűvő
is. Bizonyos mesevariációkban maga Fehér ló fia is fák kitépdesésével próbálja
erejét. Tehát nem lehet véletlen, hogy éppen itt jelenik meg Sámson erőpróbájának érzékeltetésére az élő fa kinyűvésének képe. Ez annál is inkább valószínű, mert a párhuzamként felhozott bibliai és ezeket magyarázó patrisztikai
helyek a fák fejszével történő kiirtásáról beszélnek. Ha pedig a 12. század magyarja számára általánosan ismert szimbólum volt a fanyűvés a roppant erő érzékeltetésére, akkor aligha vitatható el az ősiség ettől a mondai motívumtól. Ellenkezőleg. És mivel az ilyen motívumok sohasem állóképként hagyományozódnak a generációk ismeretanyagában, bizonyítottnak tekinthetjük az egész
történet korabeli magyar voltát.
Zárszóképpen még egyetlen apróságra szeretnénk felhívni a figyelmet,
amelynek megszívlelése, sajnos, a világ számos pontján manapság is rendkívül
indokolt lenne.
Szent István nagyon is jól tudta, törvénykönyve bevezetőjében is megfogalmaztatta: úgy helyes, ha „minden népet a saját törvényei vezérelnek". Intelmeiben pedig fiát tanítva szemléletes példával él: „Mely görög kormányozta a latinokat görög módra, avagy mely latin kormányozta a görögöket latin módra?
Semelyik. Ezért hát kövesd szokásaimat, a tieid közt kimagasló így leszel, s az
idegenek dicséretére szert így teszel." Arról árulkodnak e szavak, hogy az államalapító tisztelte és megbecsülte minden nép kultúráját, tudta és ki is mondta: „az egynyelvű és egyszokású ország gyenge és esendő". És amikor a mesemondást csupán a templomokban tiltotta meg, az évezredre előre tekintő uralkodó érezhette, hogy a népi kultúra óriási megtartó, éltető erővel rendelkezik,
s maga sem kívánta elpusztítani, kiirtani azt.

Kristó Gyula—Makk Ferenc:
Az Árpád-házi uralkodók
A neves történész szerzőpáros újabb kötete „arra vállalkozik:, hogy portrékat
rajzoljon az Árpád-ház huszonnyolc uralkodójáról a IX. század közepétől a XIV.
század elejéig". A könyv alakban megjelenő írások 1987 folyamán az IPM-ben
láttak napvilágot folytatásban, most azonban utat találhattak a szélesebb
olvasóközönséghez is. Hogy az ilyen típusú biográfiákra komoly igény van, azt
a mindennapi tapasztalat mellett az is bizonyítja, hogy a kiadó 50 000 példányt
jelentetett meg a kötetből. Rendhagyónak nevezhető bizonyos szempontból ez a
vállalkozás, hiszen 1945 utáni történetírásunknak sokáig mostohán kezelt területe volt az olyan típusú életrajz, amely nem a történelem kicsinyke fogaskerekének tekintette a vizsgálandó egyént, s nem a történeti eseményekre, hanem
magára a személyiségre koncentrált. Különösképpen érvényes ez az Árpád-kor
vonatkozásában, amelynek királyairól csaknem egy évszázada nem készült komoly összefoglaló munka. E hiány pótlására vállalkozott most Kristó Gyula és
Makk Ferenc. „A hangsúlyt — írják a szerzők — az ezekben az eseményekben
döntő szerepet játszó, azokat irányító, azokkal együtt sodródó vagy éppen azok
sorscsapásait elviselő uralkodókra tettük. Az embert állítottuk tehát a középpontba, aki amellett, hogy államférfi, közéleti szereplő, egyszeresmind érző, töprengő, vívódó ember is, akinek személyes gondjai vannak (hitével, eszményeivel,
egészségével, családjával, olykor a világgal)." Olyan életrajzokat vehet tehát
kézbe az olvasó, amelyek az egyén sorsán keresztül láttatják legkorábbi történelmünk eseményeit, menetét. Sokszor természetesen arra kényszerül a kutató,
hogy közvetlen adatok híján éppen az események logikájából próbáljon meg
következtetéseket levonni a főszereplő beállítottságára, személyes indítékaira
vonatkozólag, illetve analógiák segítségével hidalja át a források között tátongó
hézagokat, néha szakadékokat.
Különösen nehéz feladat e repedések kitöltése első fejedelmeink vonatkozásában, hiszen néha még az is bizonytalan, hogy egyáltalán uralkodtak-e vagy
csak az eltorzított hagyomány révén kerültek be a legkorábbi magyar vezérek
panoptikumába. így Álmosról is ellentétes híradásokat őriztek meg a források;
egyesek szerint egészen a honfoglalásig ő volt a magyarok fejedelme, míg más
kútfők megtagadják tőle ezt a szerepet, és kezdettől fiát, Árpádot ruházzák fel e
méltósággal. Az elmélyült forráskritika és az elszórt adatok egymás mellé állítása segítségével sikerült tisztázni, hogy Álmos alakja tudatos torzításon ment
keresztül: a kazár mintájú kettős fejedelmi rendszert kiépítő uralkodó a honfoglalás előtti besenyő támadás következtében rituális gyilkosság áldozatává
vált, mint a magyar krónika írja: „Álmost még az erdélyi hazában megölték,
nem mehetett be ugyanis Pannóniába". Az erejét vesztett, tehát népére szerencsétlenséget hozó fejedelmet feláldozták, hogy kiengesztelődjenek az égi hatalmak ; a "későbbiekben azonban, amikor már e pogány szokás vesztett kötelező
jellegéből, kezdett kényelmetlenné válni annak a beismerése, hogy az uralkodó
dinasztia alapító tagja ilyen módon távozott az élők sorából, így a hagyomány
(legalább is annak egyik vonulata) kivetette magából a „szalonképtelenné" vált
fejedelmet, és tetteinek egy részét fiára, Árpádra ruházta át. Szerencsére
azonban Anonymus és a magyar krónikák megőrizték az eredeti tradíció bizoUlr

nyos elemeit, lehetővé téve a tragikus sorsú fejedelem portréjának a megrajzolását, az események menetének a vizsgálata révén pedig sikerült visszahelyezni
Álmost az őt megillető történelmi helyre.
Amilyen sokat hivatkozik az utókor a dinasztia névadó tagjára, Árpádra,
éppen olyan keveset tudunk valóságos személyéről és egyéniségéről. Az évszázadok óta rögzült hagyomány egyértelműen az ő katonai vezetéséhez kapcsolta
a honfoglalást, a modern forráskritika azonban ezen a téren is megkövetel bizonyos korrekciókat: Álmos fia — apjához hasonlóan — a szakrális főfejedelem,
a künde tisztségét viselte, így „könnyen lehet, hogy . . . katonai szerepet 895—
896-ban egyáltalán nem játszott, azt elvégezte helyette a gyula [a haderő parancsnoka] vezetésével a magyar törzsek és a csatlakozott segédnépek katonasága". Hogy mégis őróla és nem apja után nevezeték el a dinasztiát, annak az
az oka, hogy Árpád a magyarság léte és története szempontjából sorsdöntő időben, a honfoglalás alatt töltötte be a legfőbb vezető szerepét, így méltán vált
szimbólumává az új haza megszerzésének és a végleges megtelepedés később
ünnepélyessé színezett aktusának.
Államalapító királyunk, István alakja szintén csak nehezen, az apró mozaikok összeillesztésével bontakozik ki a kutató — és az ő munkája nyomán —
az olvasó előtt. Az 1083-ban szentté avatott uralkodó emléke már korán a különböző politikai érdekek szövevényébe került, így a ma történészének megint csak
nincs könnyű dolga, ha valósághű képet szeretne adni első megkoronázott királyunkról. A sokoldalúan elvégzett elemzés eredményeként azonban az olvasó
ismételten részese lehet annak a szellemi kalandnak, melynek során — a forrásadottságoktól függően hol erősebb, hol pedig halványabb vonásokkal — megidéződik egy nagy egyéniség, vele együtt pedig történelmünknek egyik sorsdöntő
szakasza. István minden téren apja, Géza törekvéseit folytatta tovább: kompromisszumok nélkül szállt szembe a törzsi—nemzetiségi társadalom nagyhatalmú képviselőivel, külpolitikájában pedig fontos helyet töltött be a NémetRómai Birodalomhoz fűződő viszony mindaddig, amíg ez nem veszélyeztette az
ország függetlenségét. Hatalma, amely kezdetben csak Magyarország nyugati
részeire terjedt ki (Koppány lázadásakor azonban még itt is megingott) uralkodása vége felé gyakorlatilag az egész Kárpát-medencében érvényesült. A lázadó
törzsfők leveréséhez német segítséget igénybe vevő fejedelem úgy tudta elnyerni
a királyi méltóságot jelentő koronát, hogy ez nem gyengítette, hanem megszilárdította országa szuverenitását. A bajor rokonsággal rendelkező, német földről országába sok mindent átplántáló uralkodó pedig Konrád császár ellenséges
fellépésekor képesnek bizonyult arra, hogy súlyos vereséget mérjen a minapi
szövetségesekre, és még királysága határait is némileg kiterjesztette. Mindezt pedig végigkísérte a nagyszabású szervező tevékenység: törvényalkotás, vármegyék
létrehozása, egyházi szervezet kiépítése stb. Ha figyelembe vesszük, hogy élete
utolsó felében már családi tragédiától és betegségtől gyötörtén végezte munkáját
István, akkor teljes mértékben igazat adhatunk Kristó Gyulának, aki így vonja
meg tetteinek mérlegét: „Halálával a valaha élt legnagyobb magyar államférfiak
egyike távozott az élők sorából. Ha valakinek, hát elsősorban neki köszönhető,
hogy a Kárpát-medencében magyar állam, azaz Magyarország létesült, hogy
népét bevezette a keresztény európai népek közösségébe. Elsősorban neki köszönhető, hogy a magyarság nem jutott az előtte itt élt népek (a hunok és az
avarok) sorsára, hanem felismerve a fennmaradás követelményeit, eleget tett
azoknak."
Ut,

Az Istvánt követő Árpád-házi uralkodók élete szintén bővelkedett drámai
mozzanatokban, mint például a hányatott sorsú Salamoné, akiről Makk Ferenc
rajzolt plasztikus képet. I. András fiának élete már a legkorábbi magyar krónikásokat is megihlette, hiszen uralkodásával jóval hosszasabban foglalkoznak,
mint bármely másik királyéval. A még kisgyermekként megkoronázott Salamont apja halálát követően nagybátyja űzte el a trónról. A hároméves száműzetésből hazatérve és német hűbért vállalva hamarosan újra fegyvert kellett
ragadnia királyságáért, és a harcok lezárultával meg kellett osztania az uralmat
unokatestvéreivel: Gézával és Lászlóval. Néhány év elteltével azonban Salamonnak újra mérkőznie kellett koronájáért, ezúttal azonban végleg elvesztette
azt: a mogyoródi csatában Géza és László legyőzte, így Magyarország törvényes
uralkodója Pozsony és Moson várába kényszerült, ahonnan néhány évvel később
az akkor már királlyá koronázott Lászlóval kötött egyezség értelmében visszatérhetett az udvarba, de csak hatalom nélküli eltartottként. A megalázó állapotnak összeesküvéssel akart véget vetni, ennek azonban börtön lett a vége, ahonnan az 1083-as szentté avatások idején László amnesztiájával szabadulhatott.
Salamon útja a besenyőkhöz vezetett, akiknek a segítségével megpróbálta viszszaszerezni országát, de az akció elbukott, ő maga pedig nem sokkal később
nomád szövetségesei oldalán, a bizánciakkal vívott ütközetben lelte halálát. Tragikus sorsa nemcsak a krónikásokat, hanem a nép képzeletét is megihlette,
életéről és haláláról legendák, mondák keletkeztek.
A Salamonnal harcoló és később szentté avatott László király, vagy az öcscsével, Álmossal többször megmérkőző és őt megvakíttató Könyves Kálmán, a
magyar hercegből bizánci trónörökössé, majd magyar királlyá lett III. Béla, a
testvérével, utóbb fiával hatalmi harcot folytató, könnyelműen adományozó II.
András, a tatárokkal és a feudális anarchiával küzdő IV. Béla, illetve a megerősödő tartományurakkal reménytelen harcot folytató „utolsó aranyágacska", III.
András és a többi király cselekvő részesei voltak a magyar történelemnek, és
kisebb-nagyobb mértékben mindegyikőjük hozzájárult annak a Magyarországnak a megformálásához, amelynek keretei között a kései utódok élik életüket.
Mint már említettük, Kristó Gyula és Makk Ferenc sok szempontból úttörő
feladatra vállalkoztak könyvük megírásával. Nemcsak a témaválasztás, hanem
— sajnos — a módszer is „szokatlannak" tűnhet még az olvasó előtt, aki az
utóbbi években csak olyan (mellesleg több kiadást megért) műre támaszkodhatott, amely a XIX. századi romantikus történetírást utánozva misztikus, irracionális elemek segítségével próbált képet adni az Árpádokról, teljes mértékben
negligálva a korszerű forráskritika eredményeit. Kristó Gyula és Makk Ferenc
munkája remélhetőleg több tízezer érdeklődő számára fogja bebizonyítani, hogy
legkorábbi történelmünk uralkodóiról is lehet színesen, izgalmasan írni, mindvégig tiszteletben tartva a forrásokat a prekoncepciókkal és fantáziálgatásokkal
szemben. Annak megértéséhez is hozzásegíthet talán e munka, hogy a magyar
história jeles szereplőinek nincs szüksége hamis mítoszokra és mesterséges
dicsfényre, sem pedig ilyen vagy olyan célzatú aktuálpolitikai heroizálásra,
hiszen emberi és politikai nagyságuk akkor válik igazán megismerhetővé,
ha a történész „csak" emberként mutatja be őket, és a kútfők tanúságát nem
helyettesíti be érzelmeivel és vágyaival. Végezetül az „Árpád-házi uralkodók"
elolvasása aúról is meggyőzheti a nagyközönséget, hogy elmélyült tudományos
tevékenység és magas szintű ismeretterjesztő munka nem ellentétben álló, haUt,

nem egymást feltételező, összetartozó fogalmak. Ügy érezzük, hogy a színvonalas
szórakoztatás és az informatív tartalom mellett ezek az üzenetek adják Kristó
Gyula és Makk Ferenc könyvének az értékét. (IPM Könyvtár, 1988.)
KORDÉ ZOLTÁN

Ut .

KIRÁLY ISTVÁN

Németh László gondolatvilága
II. RÉSZ
NEMZETTUDAT MINT A SZEMÉLYISÉGTUDAT VÁLTOZATA
(Magyar tragédiaérzés) Féltette Németh a személyiséget — az egyszerit,
a különöset — az imperializmus modern korában a nagy szervezetekben és
nagy méretekben gondolkodó kortól. Jelen volt így gondolatai közt nem pusztán az individuális, de egy más típusú személyiségnek, egy történelmileg kialakult egyediségnek, fontos külön színnek — a nemzetnek, konkrétan a magyarságnak féltése, óvása is.
Köztes jellegénél fogva kettős arca van ugyanis egyéniség—közösség dialektikus ellentétpárjában, annak tengelyén vizsgálva mindig a nemzetnek.
Az egyén felől szemlélve: közösség az, de az emberiség felől: rész, individualitás. S Németh Lászlónál elsődlegesen oly vonatkozásban élt: mindenekelőtt
nemzetszemélyiség volt és nem nemzetközösség. Az elvadult géperkölccsel
szemben a magukat tartó individualitásokról szólva a „népeket és embereket"
együtt emlegette, rokonfogalmat jelentett számára nemzet s egyéniség. „Pedig
hát világos — írta például egyik kései tanulmányában —, hogy a szocializmusban is nemzetek élnek, mint ahogy egyének is. S ahogy egyének léte, kifejlődése nem individualizmus, nem nacionalizmus a nemzeteké sem. A nacionalizmus ott kezdődik, ahol egy nemzet (mint az individualista az egyének
rovására) más nemzetek rovására akar kifejlődni." Nemcsak az egyedi személyiséget, de mint annak analogonját, a nemzetszemélyiséget is védendő,
óvandó értéknek ítélte. Főleg, mert úgy érezte, fenyegetve van az.
A veszélyeztetettségérzés — a magyar tragédiaérzés — volt a sajátos Németh László-i nemzettudat egyik legszembeötlőbb sajátossága. Értette az átélt imperialista háborúk lényegét. „Azt láttam — írta 1939-es gondolataira
visszaemlékezve —, hogy a világhegemóniáért folyó harc, az államok, birodalmak világcsászársággá összeolvadása megindult", hogy a nagy egységek,
a birodalmak, a hatalmi tömbök korába — a globalizmus korába — ért az
emberiség. Tudta, hogy „világerők hatalmában" van így a magyarság sorsa.
S kettős viszonylatban — egyrészt felkészületlensége, másrészt pedig kicsisége
folytán is — meghendikeppeltnek vélve nemzetét, féltette ebben az új szituációban annak életét.
Kezdettől fogva ott hatott benne ez az aggodalom. Ahogyan írta: „Amikor . . . Ady utolsó, csodálatos verskötete, A halottak élén megjelent, szinte az
első olvasásra belémragadt egy v e r s . . . : A szétszóródás előtt." S élete végéig
elkísérte ennek keserű jóslata. Az, hogy „hát népét Hadúr is szétszórja", s
„felolvaszt a világ kohója". Ott hatott benne „a szétszóródó, agonizáló nemzethalál félelme", a magyar létveszély.
Ulr

„Süllyedő népnek", pusztulásra ítéltnek látta Németh a maga nemzetét.
„Európának nincs népe, melyet ily rég fenyegetne, s egyre jobban, a szétszóródás, a jellegvesztés s elmerülés veszélye" — hangzott végig egész életművén. A trianoni „földarabolás" éppúgy ezt a hitet erősítette benne, mint az
egyke Illyés-féle elkiáltása, a biológiai veszély, avagy a Horthy-korszakbeli
szociális nyomor, kiváltképp pedig a történelem nagy szorítója, a német veszedelem, ez az „önállóságunkat fenyegető történelmi szökőár", amely felidézte
mint lehetőséget „a magyar szó alámerülését a német óceánba"; a jellegelvesztést.
S nem szűnt ez az érzés a felszabadulást követően sem. Vitázott azokkal,
akik úgy vélték, hogy „a társadalmi rend változása a nemzeti bajokat is orvosolja". Meggyőződése volt, hogy „a századokon át szálló veszélytudatnak
megvan ma is az eleven indoka s korszerű formája . . . A szocializmus csak
lehetőséget ad, nem váltja meg automatikusan a népeket." Ügy érezte: „Herder és Ady jóslata nem vesztette el ma sem erejét". A szovjet minta mechanikus másolása az ötvenes években éppúgy az identitásvesztés félelmét idézte
fel benne, mint később a nyugat-rajongó sznobizmus, ez az „európai méretű
provincializmus", nyugat divatjainak „balkáni kiárusítása". A tragédia árnyait vetítette elé a népesedési statisztika éppúgy, mint a „kohézió-bomlás, a
népet összetartó kötőanyag lazulása", avagy a szétszóródás kinn a világban,
„a magyarság szétesése"; az, hogy „gyengült a vonzáscentrum, amely a határokon túlrekedt, a világba szétszóródott magyarokat ide kösse". Kísértett
benne végig a félelem, hogy „ellebzseltünk ezer évet, s most, hogy a világ
kohója munkába vesz, létünknek nem marad emlékező nyoma".
(Antiimperialista patriotizmus) A marxista kritika — még egy olyan értő,
nagy távlatú kritikus esetében is, amilyen Lukács volt — értetlenül nézett a
magyar tragédia Németh László-i megidézésére. „A gyengeség abszolutizálását, a gyengeség érzésének kultúrfilozófiává, magyarságtudománnyá, fajelméletté duzzasztását" látta csak benne; dzsentroid hatást, a dzsentripusztulás
nemzettragédiává történt vetítését. Ügy könyvelte el, mint nacionalizmust.
A „nembeliség—partikularitás", illetve a „nemzetköziség—szocialista hazaszeretet" hierarchizált dialektikájában — a részt az egésznek alárendelve —
nem vette számba ez a szemlélet, hogy jogos volt az ily jellegű érzés egy oly
nemzet részéről, amely kis létszámú népként, környezetében elszigetelő, más
törvényű nyelvvel, s ami a legfőbb: félgyarmati sorsú történelemmel — felkészületlenül — került be az emberi egységesülés új századaiba. Ha kiélező
formában is, de egy szükséges, indokolt helytudatváltás ment végbe a tragédiasejtésen keresztül. A magyar létet 67 óta meghatározó, megalomániás, birodalmi nemzettudat, a Szekfű-féle „nagymagyar" gondolat cserélődött fel egy
más típusúval: a nemzetet többé nem a centrumban, nem „Európa védőbástyájaként" a szerencsés sorsú fejlettek között, de a periférián, a peremvidékek népei között látó új nemzetszemlélettel: kelet-európai magyar helytudattal.
Fejlett és fejletlen országok világméretű, sokszínű skáláján inkább az elmaradottak, a fejletlenek között látta Németh László kezdettől fogva a maga
nemzetét; az elesettek között. Első fennmaradt — barátjához, Oszoly Kálmánhoz küldött — levelében mint „Európa utolsó, rabszolga országáról" beszélt
hazájáról. „Csak a hamupipőkék pártján érdemes lenni, s ez a nép a világ
hamupipőkéje" — jegyezte meg egyik korai cikkében. Ady, Babits, Fülep LaUt,

jos gondolatát tovább folytatva úgy ítélte meg — s szenvedett ettől —, hogy
„ez a tízmilliós nép még számarányában sincs képviselve a művelődéstörténet
nagyjai között". Így került be világképébe Romáin Rolland Gandhi-könyvének olvasása nyomán a gyarmati népekkel vallott rokonság érzése; a széleken
élők szolidaritása.
Ezt az érzést még inkább mélyre véste benne a német fasizmus előretörése. „A technikával szövetkezett martalóc, a gépesített hatalmaskodás" nyomását
érezve meggyőződése lett, hogy pusztán mennyiségben gondolkodik már az
indusztrializmus új hódító világa, és ítéletében egy nemzet annyit ér, „ahány
ágyúja van". Felrémlett előtte a kulturális imperializmus hozta létveszély:
az identitásvesztés. Az, hogy „az emberei szövetkezett gép .. . nem bír megállni a lelkek leigázásában". Egyértelműen vallotta már ekkor, „hogy voltaképpen mi is gyarmati nép vagyunk", hogy „a magyar nemzet katasztrófák
igazságtalan során süllyedt le a legsúlyosabb gyarmati sorba". A kisnépeket
semmibe vevő, huszadik századi, nagyhatalmi cinizmus ebben a hitében még
fokozottabban megerősítette. A háború alatt a szövetségesek közti megállapodások híreit hallva keserűen írta: „hát így adnak-vesznek bennünket, hordának kevés kis népeket".
Ebben az összefüggésben látva kerül valóságos helyére életművében a
tragédiaérzés, a nemzethaláltudat. Nem dzsentroid örökség, nem az „egyedül
vagyunk" mitizáló, retrográd nacionalizmusának változata volt ez, de a hagyományos, szabadságharcos, megmaradásos, magyar nemzettudat huszadik
századi, modern válfaja. Egy először Adynál feltűnő, új típusú nemzeti érzés:
antiimperialista patriotizmus. Mert eszmetörténeti hátterét nézve a különféle,
antiimperialista populista áramlatokra volt jellemző ez a fajta nemzeti tudat,
ressentiment-érzés. A hódító, kizsákmányoló, hatalmasabb nemzet semmibe
vevő, gőgös fölényére csapott vissza benne az elmaradottabb, a hatalommal
nem rendelkező.
(Az antiimperilálista patriotizmus ellenmondásai: 1. partikülarizmus)
Egy
történelmileg kialakult külön entitásnak, egy felkészületlen kisnépnek védelmét jelentette a Németh László-i patriotizmus. Előremutató, pozitív érzés volt,
a rész védelme az arra nem néző egésszel szemben; személyiségféltés. De
ahogy eltorzult, s a közösségi gondolattal, a szocializmussal került ellentétbe
1945 előtt az egyéniség különös hangsúlya, megtörtént ez nemzeti vonatkozásban is. Negatív mellékhatásokat szülő, ellentmondásos érzés volt általában
mindig az antiimperialista patriotizmus, s itt is azzá • vált. Oly súlyú helyet
foglalt el benne a nemzetisors-féltés, hogy nem egy esetben szemellenző lett
az: elzárkózást s bizalmatlanságot vont maga után: etnocentrizmust. Felidézte
így egyfelől a partikularizmus, a részletekben való elveszés, másfelől pedig a
xenofobia, az idegenekkel szemben érzett gyanakvás veszélyét.
Mindenekelőtt partikularizmus tűnt fel az ily típusú érzés együtt járó jaként. Nem műveltség, nem felkészültség, centrumban vagy periférián élés
kérdése ugyanis ez sosem, hanem az egyéni világnézeti szituáltságé. Partikulárisán — azaz: lokálisan és temporálisan leszűkítetten — láthat valaki a világ centrumában s hatalmas műveltséganyag birtokában is. Kései éveiben magánál Némethnél is kísértett a kérdés: nem szűkítette-e le vajon látókörét a
benne uralkodó megmaradásos nemzeti érzés. „Az önkritika azt mondhatná
— vallotta például —, reménytelen célra tettem fel magam, menthetetlent
akartam megmenteni (a külföldnek ezt úgy magyarázzák, hogy kicsinyesen
Ut,

nemzeti vagyok)." S önmagát figyelve mindig foglalkoztatta a többször hallott érv, hogy a pusztuíásérzet, a magyar tragédiasejtés, „ez a bibliai rémlátás
nem ereje, de korlátja, földhöz ragasztója irodalmunknak". Ott élt benne a
félelem, hogy valóban így van ez, s nem érték, de földhözragadtság például
csupán ez a huszadik századi modernségtől oly igen elütő pátoszos komolyság, prófétikus tudat, iróniahiány, melyet művészetének az állandóan érzett
nemzeti veszélytudat adott. „Baj-e, hogy a helyi feladatok... folytán, onnét
nézve, annyira tizenkilencedik századira sikerültünk" — tette fel önmagának
szomorúan a kérdést.
Tudta már az 1945 utáni Németh, hogy a felfokozott nemzeti érzékenység „a fennköltség, az eszmeiség színével valami türelmetlent, hamisat, íróit
vitt be a népek életébe, amelyért keservesen meg kellett szenvedniök". Az ily
érzésekből táplálkozó nemzeti irodalmat — ahogyan írta — „olyan csapdának
tartottam, amelybe sok mással együtt én is beleestem". „Nem jutnak-e jogtalan előnyhöz velünk szemben olyanok, . . . akiknek egyetlen előnyük, hogy
a nacionalizmus múló lángja nem kapott beléjük" — feszengett benne a szorongató kérdés. S valóban: a jellegzetes antiimperialista patriotizmus belső
ellentmondásosságát tükrözőn a partikulárisban való megrekedés nem egy
jelét lehet fellelni életművében. A harmadik út gondolata az utópia megjelenési formájából nemegyszer az összemberi követelményeket elfedő illúzióvá,
szemellenzővé változott: nacionalista színezetet kapott. Nem utolsósorban ez
magyarázza, hogy ő, aki egyik énjével a modernség és az európaiság öntudatos, művelt szószólója volt: másik énjével az antiimperialista érzületekre oly
igen jellemző antimetropolizmust s nyugatellenességet is ott hordta magában:
a vidékeszményítést. Ez a sajátos, szemet befogó partikularizmus játszott szerepet két sokat bírált, történelmi döntésében: a háború alattiban s az 1956osban.
A háború alatt (mint legkiélezettebben az ún. „szárszói beszéd" tanúskodott róla) lehetőnek tartotta, hogy szélárnyékhelyzetben élje át a nemzet a
kitört világvészt. Lehetőnek vélte a meghúzódást a történelem mélyén. Igaz:
a német imperializmussal való szembeszegülés, nemzeti önőrzés egyik leghatározottabb, legkövetkezetesebb szószólója volt, joggal tarthatta magát
„egynek a négy-öt ember közül, aki az ifjúság s a jogos elégedetlenség átállását a német oldalra megakadályozta". Ugyanakkor azonban igaz a kérdés másik oldala is: nem az aktív, a passzív ellenállást — az átvészeltető „tartsd
magad" gondolatát szuggerálta csupán. Mint Csoóri Sándor írta: „nem a küzdelemre, az ellenállásra, hanem a várakozás taktikájára alapozott". Felmentette a tett-elmaradást, a magyar nem-cselekvést. Igazolta a „bujkáló országot". Nem széles távlatból, a világhelyzet felől, de a nemzeti öncélúság jegyében, önmagunkba zártan nézte a fejlődést. Azzal a hittel élt (többször vallott erről), hogy „akár a német, akár az angol vagy az orosz koncepció győz,
én azt másnak, mint a magyarság súlyos megpróbáltatásának elképzelni nem
tudom". Nem vette számba a választást parancsoló lényegi kérdést: azt, hogy
az összemberi fejlődés szempontjából a német fasizmus volt ekkor az elsődleges s mindenáron leküzdendő veszély. Fogta látókörét az elabszolutizált nemzeti öncélúság: a partikularizmus.
S innen érthető 1956-os magatartása is. Mint a szocialista fejlődés híve,
de a népi megmozdulást igazoló, jogossá tevő, zsarnoki politika üldözöttje
s egyben ellenfele, megkérdőjelezője, szinte az egyetlen volt, aki 1956 októberében emberi hitellel ki mert és ki tudott állni az elmúlt tíz esztendő szociaUt,

lizmus felé mutató vívmányai mellett, világosan látva ugyanakkor a legfőbb
elkövetett hibát: a személyi méltóság és a nemzetméltóság semmibevételét,
így gondolkodva, a társadalmi mozgást s a politikai mozgást egymástól következetesen elválasztva, s a politikai részt bírálva, elutasítva is: védeni tudta
a társadalmi mozgást — a szocialista fejlődés eredményeit. Mégis: az események során tisztánlátása megzavarodott. A szovjet beavatkozás veszélyét látva,
a józan, reális észt elnyomta benne a nemzeti fájdalom. A romok alá temetkezés pátoszával szólt. Holott megfelelő politikai vezetés híján egyértelműen
önmaga ellentétébe, ellenforradalomba fordult ekkor már a népi felkelés,
s érintett így egy a világfejlődés egésze s azon belül is a volt gyarmati népek
önállósodási törekvései szempontjából nagyon is fontos nemzetközi kérdést:
a nagyhatalmi erőegyensúlyt. A nemzetbe záró, lefogó érzelem hatása alatt
elveszett azonban az erre figyelni tudó, globális látókör.
(Az antiimperialista patriotizmus ellentmondásai: 2. xenofobia és nativizmus) Éppúgy mint a partikularizmus, a nemzetbe zárkózó, megmaradásos
nemzettudat következménye volt a legtöbbet bírált Németh László-i gyengeség:
az eltorzult, felduzzadt nemzetféltéssel együttjáró nativizmus és xenofobia is.
Általában megjelenik ez az antiimperialista népiség kísérő érzéseként. Az elmaradottság kiváltotta dac s kisebbségi érzés az idegenben, a nem bennszülöttben a gyarmatosító készséges eszközét, fölényességének, lenézésének hordozóját, közvetítőjét látja csupán; így válnak gyanússá előtte mind az „idegenek" : Kelet-Afrikában az indiaiak, Délkelet-Ázsiában a kínaiak, KeletEurópában pedig a zsidók. S nem tudta maradéktalanul függetleníteni magát
Németh László sem az antiimperialista indulatokkal élő népeknek ettől a pszichológiai torzulásától. Részben ennek következtében, részben a kor divatszavaként, részben pedig épp az egyszerit, a különöst — az individuálist, a
másiktól elütőt — hangsúlyozni akaró eltökéltség okán bekerült gondolatai
közé a faji eszmekör.
Ennek a kérdésnek megítélése kapcsán esik leginkább végletekbe a Németh-irodalom. Vagy a teljes elutasítás, megbélyegzés jellemző reá, vagy épp
ellenkezőleg az apologetika. Igaz: menti némileg ezt az utóbbit a másik irányú polarizáció, az újra meg újra feléledő, tudománytalan vád, mely egyenlőségjelet tesz a Németh László írásaiban fellelhető faji gondolat és a fasizmusé
közé. Holott az életmű még oly felszínes ismerete nyomán is szembeötlők itt
az ellentétek. Imperialista és antiimperialista faji gondolat nem mosódhat
egybe. Más típus a kettő.
Németh László — ahogy ő írta: már pusztán „egyéniség- és szellemtisztelő
elfogultsága" következtében is — csökönyösen igyekezett távoltartani magát
a fasizmusra oty igen jellemző biológiai fajértelmezéstől. Mindig hangsúlyozta:
„Magyarországon a fajtisztaság német ideáljának nincs helye." „A magyarság
hivatása a nemzetiségek fölött volt és lesz, nem csinálhat árja vagy turáni,
vagy nem tudom milyen más fajtisztasági törvényt." A faj számára erkölcsikulturális kategória volt, s nem biológiai; a szellemé, a vállalásé és nem a
születés véletlenjéé. Világosan látta, hogy a német imperializmus harci eszköze a fasiszta faji gondolat, mellyel az „vitássá vált előjogait sáncolja mesterségesen körül". A felsőbbrendűségi elmélettel szemben a kevésbé fejlettek,
a sikertelenek oldalán állott. Ilyen vonatkozásban, éppúgy mint Adynál, demokratikus szimbólum volt számára a faj, s nem antidemokratikus: a szegényekkel, a lent maradtakkal, a kivetettekkel azonosult a fogalom révén, s nem
a fentlévőkkel, a felsőbbrendűségre s az uralkodásra igényt formálókkal.
Ulr

Ahogy egyik 1936-os cikkében megfogalmazta: „A hagyományt nem mint vért
védtem, hanem mint szellemet, s e legmagasabb szellemmel faji válogatás
nélkül akartam a szocializmus új tömegeit felemelni: végleg eldobva e terület
hitvány nemességét."
A legkiélezettebb problémáról, az ún. „zsidókérdésről" is szögesen másként gondolkodott, mint a fasizmus avagy a magyar ellenforradalmi konzervativizmus. Világosan látta a zsidóságban rejlő, nagy értékeket. Oly regényfigura, mint az Emberi színjáték Bálint doktora vagy az Utolsó kísérlet két
Lőwi-testvére tanúskodott erről. Látta a zsidóasszimilációnak a huszadik századi magyar fejlődésben betöltött szerepét; azt, hogy „a magyar szellem egyedül rajtuk át tudott felhajtani". Mindig differenciált egyénileg a zsidóságon
belül: „A zsidó egyént sohasem mint zsidót bíráltam, mindig csak mint
egyént" — írta. S differenciált osztályszerűen is: elválasztotta egymástól a
zsidó proletárt és a zsidó tőkést. Feladatnak látta, hogy „zsidó és magyar ne
egymással harcoljanak, hanem mindegyik a maga tőkéseivel; a magyar nép
a földesúrral, a zsidó nép a nagykapitalistával".
Tovább lehetne sorolni az adalékokat, melyek mind a fasizmus vádjának
tarthatatlanságára, torz, hamis voltára mutatnak. De ugyanakkor nem kétséges az sem, hogy a faji gondolat mégis jelen volt 45 előtt az írásaiban. S bármennyire hangsúlyozta is, hogy a faj nem vérség, de szellem, vállalás: a biológiai és a kulturális-történelmi értelmezés (már pusztán a fogalom természeténél fogva is) elkerülhetetlenül átjátszott egymásba, ha esetlegesen is, de
volt áteresztés. „A vér szellem is és a szellem vér" — írta például. S megmutatkozott ez az ellentmondás az asszimiláció kérdésének megítélésében is.
Pap Károly tipológiáját alapul véve, megkülönböztetett a zsidóságon belül
három fő típust: egyrészt az asszimilációt vállalókat, másrészt a nemzeti kisebbségi tudattal élőket, harmadrészt pedig a nacionalistákat; s mind a három döntést lehetőnek és jogosnak ítélte, nem korlátozott. Az asszimiláció
megakadályozását „barbárságnak" vélte. Mindig hangsúlyozta: „Egy jó sebész, aki asszimilans, mindig többet fog érni, mint egy fajmagyar zugorvos."
Ugyanakkor azonban Ady Korrobori című cikkét, a benne kifejtett maradéktalan egybeolvadás teóriáját mégis tévesztettnek vélte, s „félasszimilációt",
„higmagyarságot" emlegetve nem egy esetben irraconálisan s önkényesen
ítélt. S az asszimiláció kérdésében kísértő bizonytalanságot mutatva jelen volt
írásaiban az elrasszizálás is: faji kérdésként kezelt olykor társadalmiakat.
Nemcsak a tőke kérdését fordította le úgy nemegyszer mint zsidóproblémát,
ezzé vált néha szemléletében az új városi kultúra, a boulevard-kultúra felszínessége, könnyűsége is, avagy a baloldali mozgalmakra jellemző absztrakt*
dogmatikus nemzetköziség. Ilyen és ehhez hasonló állásfoglalásokat nem kerülhet meg a felelős kritika. Nem elhallgatás: értelmezés és értékelés lehet
csak feladata.
Az értelmezőnek persze történelmileg kell néznie a kérdést. Számba kell
vennie az adott akusztikát: az akkori és mai másfajta konnotációt. Nem feledhető, hogy oly kiválóságok is megengedték akkor még maguknak a fajban
gondolkodást, mint Wagner, Dosztojevszkij, Virginia Woolf, T. S. Eliot avagy
Heidegger. Ahogy azt Jaspers vagy Hobsbawm egyaránt hangoztatta: más törvények érvényesültek ennek a kérdésnek megítélésében a holocaust borzalmainak ismerete után, mint annak előtte. A faji eszmekör, ami ma már az
intellektuális tisztesség előtt megengedhetetlen, egyértelmű bűn, lelki ferdültUt,

ség; akkor (legalábbis a közvélemény jelentős részében) még csupán torz, de
vitatható politikai doktrína volt.
Az értékelés azonban ezt tudva is csak határozott lehet. Történeti megértés és etikai ítélet nem keveredhet, a kettő külön dolog. Az előbbit az egykorú normarend határozza meg, az utóbbit az a fejlődésfok, ahova elért keserű, nevelő, történelmi tapasztalatok nyomán az összemberi erkölcsi tudat.
S innen szemlélve, nyilvánvaló már, bármennyire más típusú is volt Németh
írásaiban a faji gondolat, mint a fasizmusé, s így bármennyire másként kezelendő is történelmileg: a történeti árnyalás nem jelent felmentést: egyértelműen súlyos és fájdalmas tévedésként könyvelendő el az. Az etikai állásfoglalás visszafele is csak bíráló s elítélő lehet.
Nem véletlen, hogy erős, belső büszkesége ellenére ő maga is elvégezte
ennek kapcsán az önszembesülést. Végleg eltűnt írásaiból 45 után ez a fajta
látás. „Sok tekintetben hibás", „zavaros" írta például a Kisebbségbenről, erről
a téves nézetektől leginkább áthatott tanulmányáról. Megrótta „sietős fogalmazását", „sokat markoló fogalomalkotását", „kíméletlenségét". A történelmi
helyzetet hozta fel mentségként; a pillanat lázát, a német imperializmus
riasztó nyomását, a magyarságot fenyegető veszélyt. S ezt a szempontot ma
sem mellőzheti a történetírás. Nem azért, hogy hatálytalanítsa vagy oldja a
kritikát, hanem pusztán azért, hogy valóságos kontextusba kerüljön a kérdés,
s ne homályosodjék el a tévedés mögött az írói szándék. Annak a tudata, hogy
nem imperialista, de antiimperialista gondolatkörbe volt a fajiság fogalma
Némethnél beszőve. S a lényeget ez jelentette, ez az irányultság. A téves részleteket elvetve is, nem veszhet az érték: az imperializmussal szembeforduló
nemzetszeretet; magyarságféltés.
(Az antiimperialista patriotizmus lényegi tartalma: 1. identitásőrzés) Nemcsak helyi fájdalmakban bentragasztó, félrevezető — partikularizmust és xenofóbiát szülő — érzés volt Némethnél a magyar életféltés, de pozitív irányú
feladatjelölés. A tragédiaérzet visszájaként, ellenérzéseként (miképp annyiszor
a századok során) feltűnt egy sajátos, erkölcsi tartalmakkal — egy kis népért
érzett felelősséggel — telített vitalitás, etikai vitalitás, „csakazértis"-t mondó
dac, életakarat: a magyar mégis-morál. S vitathatatlan volt ennek üzenete.
A személyiség, a rész (legyen az egy egyén avagy egy nemzet) lét jogára kérdezett rá a kor. Az volt a probléma: létezhet-e egy elmaradott, kis nép, mint
saját törvényű, önálló entitás, a nagy szervezetek — a globalizmus — modern
századában. Ennek lehetőségéért pörölt Németh László egész életén át.
„Agonizáló irodalomnak" nevezte többször az általa örökségként vállalt,
folytatni kívánt magyar irodalmat, de „agónián nem haldoklást értve, hanem
a veszélytől sarkallt létküzdelmet". Mint „élettani imperativusz" élt benne,
hogy a népnek, amelyhez tartozik, fent kell maradnia. Hiszen — mint írta —
„a fennmaradás..., a léthez ragaszkodás nemcsak minden nép, de minden élőlény legelemibb joga". Jellemző volt életművére a megmaradásos nemzettudat
huszadik századi változatának — az antiimperialista nemzettudatnak — két
jellegzetes ismertető jegye: egyfelől az identitásőrzés, másfelől pedig a küldetéskeresés — az ő Adytól vett terminológiájában —, a „templomépítés".
Az identitásőrzést konkretizálón széchenyis pátosz élt mindvégig benne:
„egy nemzetet megmenteni az emberiségnek" — volt számára cél. Egyik legfőbb kötelességének tartotta „népünk egyéniségének oltalmazását". Hisz ami
az egyénnek az autonómia, azt jelentette egy nemzet számára az identitása:
Ut,

saját természete törvényeihez, történelmileg kialakult jellegéhez való ragaszkodás. Tudta Németh, amit mindig is tudnak elmaradottabb népek gondolkodói, hogy a világban jelenlevő kulturális imperializmus következtében a jellegelvesztés lehetősége a kevésbé fejlett, főleg pedig az ily típusú kisnépek számára a legakutabb veszély. A gazdagabbak, szerencsésebbek anyagi-szellemi
fölényének következményeképp szükségszerűen megjelenik nálunk a lelki behódolás, a kétely saját értékükkel szemben: a kisebbrendűség szorító érzése.
„A nyugati művelődés kioltással fenyegeti az ősi civilizációkat..., a hinduk
megtanulnak angol módra öltözni és telefonálni, de elvesztik lelküket" — írta,
nem pusztán a hindukra, de minden elmaradott népre gondolva. A sajátjára
is. Központi feladat lett számára — az identitásőrzést összetevőire, részeire
bontva — egyfelől az önmagunkhoz való hűség, másfelől pedig az önbizalomadás. „Ragasztó anyagot" akart folyatni „a nemzeti szétesésbe".
A Kisebbségben dacoló pátoszát nem a faji eszmekör, de ez a szenvedélye
hívta életre: a hűség érzete. Minden ellentmondás ellenére s ha a passzív rezisztencia formájában is, de a magyar szellemi ellenállásnak volt ez a műve.
„Egy nép szerencsétlensége" elé íródott; „az összepréselés óráira". Egy volt a
célja: egy kiélezett, történelmi pillanatban, a német veszély árnyékában „a
tisztább életnek s a magyar ellenállásnak nevelni rostokat és idegeket". Fel
akarta készíteni nemzetét a jelleg, a lélek őrzésére. Az oly igen szükséges
„szigetek" számára toborzott híveket. Mert meggyőződése volt: „Az egész
nemzet olyan idők előtt áll, amikor ez a szigetes szerkezet lehet legnagyobb
ereje..., nagy szüksége lesz valami szervezetlen védelemre: láthatatlan viszszanyomásra a látható nyomás ellen. De mi lehet ez más: mint a szétszórtságban megfoghatatlan nemzeti energia makacs megőrzése és magakifejtés e . . . , amely mint egy-egy kis magára hagyott Magyarország, akkor is az egészet védi s az egészet igyekszik kiteljesíteni, ha fölötte nincs, ami összekösse."
őrizni akarta azt, ami „szívós és elpusztíthatatlan", a basic personality-t, a
nemzeti jelleget.
Még torzulásait is — az írásaiba belopakodó xenofóbiát, faji gondolatot — nem utolsósorban ez magyarázza: a védekezés fordult elzárkózásba.
Az önmaga vesztébe rohanó, a német sikereknek ujjongó, jobbra tolódó nemzeti közvéleményt maga körül látva az elsüllyedt, a sikertelen, a tragikus lett
eszmény számára, az lett a „mélymagyar"; az, ami nem hangzott egybe a
világgal, a külső valósággal, ami különbözött, ami épp ezért „kisebbségben" maradt, ami elbukott. SOS-kiáltás volt így az a röpirat, SOS-kiáltás egy identitását, öntudatát vesztő, fenyegetett népért. Szervező elvét ez jelentette: a hűség pátosza, a reménytelenben is makacs ragaszkodás egy külön törvényű nemzeti sorshoz.
A hűség mellett az önbizalomadás volt az identitásőrzés másik lényegi öszszetevője. Az elsők közt határozta meg Németh a nyugat-európaitól oly erősen
elütő, sajátos, huszadik századi, kelet-európai nemzettudat — az antiimperialista nemzeti tudat — egyik legfőbb sajátosságát: a „kulturális csökkentértékűség" leküzdésének, az egyenértékűségnek feszítő vágyát, a „nem vagyunk alábbvalók másoknál" ösztönző dacát. „A nyugati civilizáció bástyái alatt kínlódó
népekben", „a visszaesett országokban", „a lépcső legalján állókban", „a lemaradtakban" élt szerinte ez a sajátos, erősen érzelmi jellegű, etikai tartalmakkal
telített hazaszeretet, megkötöttségérzet; „Oroszországban, a Balkán népei" közt
s azon túl „Kelet, Ázsia s Afrika mélyéig"; mindenütt, ahol „fokozni kellett a
bennszülött öntudatot". „Tán nem is volt más — határozta meg ennek a patrioUt,

tizmusnak legbensőbb tartalmát —, mint a népek lelkének, önérzetének birkózása az idegen vívmányokkal járó idegen élettel s még inkább tekintéllyel."
Ezt az idegen fölényérzetekkel szembeforduló önbizalomadást érezte feladatnak magyar vonatkozásban is. Vitázni kívánt minden olyan nézettel, amely
(ahogy azt például szerinte Szekfű Magyar Szemlébe tette) minduntalan azt bizonygatta, hogy „a magyar csak átvett, csak befogadott, csak a helyi viszonyokhoz adaptált", kultúrája a maga egészében „Nyugat ajándéka". „Tolmácsolni
vagy közbeszólni" — határozta meg saját problémáját. Ö nem másolni, „tolmácsolni", de újat adni — közbeszólni akart, „Európába fúrni be a magyart". Az
volt számára cél, hogy nemzete Európának ne gyarmata, de műhelye legyen.
Szervesen, a maga belső szükségleteiből indíttatva vegyen át külső hatásokat,
azokat a maga törvényei szerint tovább fejlesztve „a magyar életet a történelem
kényszereibe, mint módosító, magyarrá színező erőtényezőt vegyítse". Hallatni
akarta az emberiséggé válás folyamatában nemzete szavát. Mint 56 októberi
cikkei mutatták: a szocializmus ötvenes évekbeli változatában is nem utolsósorban az taszította, hogy nem vette számba ott a politika a nemzet saját arcát,
másoló népnek nézte a magyart.
Az identitásvédésnek ez az akarata — a hűség igénye s az önbizalomadás —
formálta Németh történelemszemléletét és népiségeszméjét. Azt akarta, hogy
múlthoz és néphez érjen le a szellem gyökérzete. Ezért foglalkoztatta a történelem, a múlt; törekedett annak — ahogyan írta — a visszaperlésére. A Nyugat-másolást programmá tevő, Habsburg- és német orientációt hirdető, uralkodó
történelmi gondolkodással (ennek volt szerinte Szekfű mintegy szimbóluma),
éppúgy mint Ady, egy más törvényűt állított szembe: az önállóan, alkotó módon
való fejlődés magyar történelmét. A Mohács előtti színes, gazdag, európai magyar világ, a XVI. századi protestantizmus s mindenekelőtt a XVII. századi Erdély „a magyarságnak ez a legnagyobb műalkotása" volt eszmény számára. Az
iránymutatót ez jelentete: az autonóm fejlődés.
A népiség gondolata pedig a nemzet alatti nagy tömegekkel, a valós magyarsággal, a magyar szegénységgel kötött be a mélybe. „A magyar író tartson,
s ha lehet éljen a szegényekkel" — hangzott hitvallása. S a nemzet alatti milliókon át még mélyebbre nyúlt le társkeresése: a történelem alatt s a történelem
szélén élő népekhez. Kezdeti Közép-Európa koncepciója így alakult át előbb
közép-kelet-, majd kelet-európai koncepcióvá. „Egy zaklatott búcsúírásfélével
fordultam akkor azokhoz — írta a Kisebbségben időszakára visszaemlékezve —,
akiket úgy éreztem, szellemi fegyverekkel kell ellátnunk az elnyomatás éveire.
Az addigi felfogással ellentétben arra figyelmeztettem őket, hogy mi kelet-európai nép vagyunk, sorsunk ezután még szorosabban fűződik Kelet-Európa népeibe
és ha nagy megpróbáltatásainkhoz nagy lelket akarunk szívni, azt ne a Nyugat
lassan alexandrinussá váló irodalmában keressük, hanem az antikon kívül Kelet népművészetében és irodalmában, és azok közt is elsősorban az oroszban."
Szerves része lett népiségének a kelet-európaiság. S élete második felében — a
„bartóki szintézis" gondolatában — még tovább tágult ez a gondolat. A történelem alatt élő népek — volt gyarmati népek — egészével való együttgondolkodás lett feladat számára. A világcivilizáció nyugati koncepciójával' szemben
— nemzetének öntudatot adó feladatért küzdve — az elmaradottabbak értékeit
is magában foglaló, valóságos világcivilizáció lett eszmény számára.
(Az antiimperialista patriotizmus tartalma: 2. „templomépítés") Elválaszthatatlan volt egymástól Némethnél az identitásőrzés és a „templomépítés" gonUt,

dolata. A volt gyarmati népek nemzeti érzéséről szólva legnagyobb értéküknek
vélte, hogy „nacionalizmusuk önnön vaksága helyett az emberiség közös, nagy
érdekei felé fordítja őket". S magyar viszonylatban is feladatnak látta ezt.
Igaz: a nemzeti megmaradás vágya — egy külön szín őrzése az emberiség
számára — érték volt szerinte egymagában is. Ugyanakkor azonban meggyőződése volt, hogy miképp az egyén, a nemzet számára is csak az igazolja teljesen
a létet, ha képes önmagán túlnyúló — összemberi — feladatok vállalására, ha
nemzeti önmegvalósítása egyben a nembeli önmegvalósításnak is szerves tartozéka. „A helyes személyes, sőt ma már nemzeti licitnek is épp az az ismertetőjele, hogy egybeesik az emberiségével" — írta. Vagy ahogy másutt megfogalmazta: „Egy nép úgy szedi rendbe a maga szénáját, hogy az emberéletre is csinál egy megoldást." Ily értelemben igyekezett folyvást műhellyé tenni a magyar
életet, összekapcsolni a nemzeti öncélúságot, önmagaőrzést s az emberiség számára való gondolkodást, nem ellentétben látni, de eggyéforrasztani a megmaradásos s az értékközpontú nemzettudatot. Választ akart adni Ady A szétszóródás
előtt című versének a zsidó történelmet idéző sorára: „És a templomot sem építettük fel": a „templomépítés" lett a cél számára.
„Az én pályámnak volt egy közvetlen és távolabbi célja — vallotta egyik
kései számvetésében — a dementiás magyar nép fölött a tudatot újraszőni, s e
tudat újraszövésében az európai gondolkodásnak, öntudatnak is helyet adni."
Hiszen ilyen világba kapcsolódó tudat nélkül nem élhet egy egyén, nem élhet
egy nemzet. Irányt s teendőt kell találnia: „létezése tényén túl értelmet a létezéshez". Ahogy írta: „Sokfelől ostromolt kisnépeket kétségkívül csak bizonyos
büszkeség tarthat össze; az a hit, hogy érdemes ahhoz a nemzethez tartozni."
S meggyőződése volt: ilyen büszkeséget nem adhat más, csak valamilyen az emberiségre néző feladat. Pályakezdésekor feléledt már benne ennek az igénye.
Babitsnak a magyar irodalom világirodalmi lehetőségéről szóló, szinte gyermekfővel olvasott írását ezért tekintette mindvégig olyannak, mint amely élete
„munkahipotézisét" adta. Azzal a hitel élt, hogy az „orosz, skandináv irodalmak
után a magyart is föl kell, föl lehet szorítani oda..., ahol az egész emberiségnek szól". Szerette volna, ha „az emberi művelődés nagy szivárványában a
Föld felé írt, szebb jövőt ígérő ívben a magyar színnek is van helye, s népünk
nem mint tíz egynehány millió magyarul beszélő tömeg, hanem mint felemelt
fejű nemzet mehet át alatta".
Nemcsak irodalmi programot jelentett ez a magyar lehetőségekből táplálkozó s ugyanakkor az emberiségre néző tudatkeresés, de társadalmit és politikait is. Szerette volna, ha a világ jövő alakulásába a maga példájával közbeszól
nemzete. Számtalan álma — elitről, új nemességről, a minőség forradalmáról,
bartóki szintézisről stb. — mind ezt is célozta. Küldetést akart kicsikarni a
puszta létezésből nemzete számára; külön „magyar műhelyt", „amelyben a
nemzeti feladatok az egyetemes algebra szerint az egész világ használatára oldódnak meg". „Kovásznéppé" akarta tenni nemzetét. Ott élt benne a remény,
hogy „tán sikerül bajt látott nemzetünkből is egy érdeklődéssel összetartott, a
szép s jó tiszteletére hangolt közösséget, mintaosztályt csinálni"; „mintaosztályt"
az emberi egész számára.
A szocializmust is ebből a szempontból nézte, értékelte. Nemcsak pályája
első felében, a „minőségszocializmus" gondolatát a valóság fölé álomként terítve,
hanem később is, a létező szocialista társadalmat maga körül látva. Tudta ugyan
már ekkor, hogy a kereteket mindig az emberiség adja, de meggyőződése volt:
az egyéntől és a nemzettől függ miképp rendezkedik be ezeken belül. „A szoUt,

cializmus csak lehetőség — írta —, ahogy a kapitalizmus s feudalizmus is az
volt, a nemzeten múlik, mit szed ki magának belőle." Azért emelt szót egész
életműve, hogy a változatok — az egyéniségek és a nemzetek — „ebben az új,
kezdetben kényelmetlenül mechanikus szervezetben egy kis kényelmet, otthonosságot fészkeljenek". Mégpedig „nem az elkülönülés, jellegerőltetés nacionalista, külön módszerével, hanem azon az észrevétlenebb... módon, amelyen . . . a nagy, közös emberi feladatok megoldásában érvényesíti a maga külön, előnyös sajátságait a munkából részt csikaró nemzet és egyén". Szerette
volna, ha a maga külön, egyéni színével mások számára is tanulságot adón van
jelen nemzete a szocialista világfejlődésben. A „templomépítés" útjait kereste.
Megkésett nacionalizmus volt ez? „kultúrnacionalizmus?" — ahogy az őt
nem szívlelő kritika vélte vagy ahogy a kétely olykor őt is emésztette. A régi
balkáni, közép-európai szerep utáni nosztalgia hatott ott benne, a hajdani, tévesztett „kultúrfölény"-eszme? Semmi esetre sem. Hiszen csak a személyiséget
semmibe vevő vulgarizálás tekinti bűnnek — az egyén vonatkozásában individualizmusnak, a nemzetében pedig nacionalizmusnak — a kiválni akarást. Mindig a cél minősít, s nem maga a vágy, az önkiteljesítés természetes emberi akarata. S Némethnél ez a minősítő tartalom előremutatott. Hiszen a lényeget nézve
egy a huszadik századi emberiség előtt álló feladat megoldására való törekvés
feszengett ott benne. Ahogy egyik fiatalkori cikkében megfogalmazta: „a kis
nemzetekre óriási feladat vár, nekik kell az emberiességet a nagy nemzetekre
ráparancsolni". „A világcivilizáció abroncsait képző, politikai egységért" folyó
harc idején, a globalizálódás, a tömbösödések, a nagy nemzetek korában élve
őrizni akarta az „emberiességet", azaz: az európai szellem egyik legnagyobb
vívmányát, a külön entitások (legyenek azok egyéniségek avagy nemzetek) létezési jogát. A sokszínűséget. Ezt kívánta eggyéolvasztani egy közösségi elvi
alapokon megszervezni kívánt eljövő világgal. Az életművét átható feladatkeresés, „templomépítés" alapgondolatát — alapképletét — mindvégig ez jelentette:
a szintézisteremtés; közösségi elv és személyiségelv egyberendelése.
AZ ANTROPOLÓGIAI SZINTÉZIS
(Utópia és antropologikum) A közösségi-nembeli önmegvalósításból maguknak részt kiszakítani vágyó individualitások — egyének és nemzetek — problémája izgatta Némethet, közösségelvű és személyiségelvű társadalom és gondolkodásmód termékeny egysége. Ahogy már egyik 1934-es tanulmányában megfogalmazta: „individualizmus és kollektivizmus, provincializmus és egyetemesség" összehangolása volt számára a cél. Sokat emlegetett utópiáiban — a lényeget nézve — ez a törekvés fejeződött ki. Ez keresett formát a Kert-Magyarország, a családias falanszter, a minőség-szocializmus gondolatában éppúgy mint
a nagy családéban, a bizománybirtokéban avagy az értelmiségi társadalom s a
tájhazák tervében.
Sok volt ezekben az elképzelésekben az utópikus elem, a valóságra nem
néző, szubjektív akarat, a voluntarizmus. A gyakorlati politika nem utolsósorban
éppen emiatt nagyonis gyakran vitázott vele. Mindig van ugyanis annak egyfajta praktikus, pragmatikus racionalitása. Oly problémákat tűz csak napirendre, melyek megoldására megért az idő. Az egyéb kérdéseket, mint később
megválaszolandókat, mint egyelőre puszta mellékhatásokat zárójelbe rakja,
ö t a siker igazolja, arra kell törnie. Németh viszont író s nem politikus volt.
Nem a lehetséges, de a lehetetlen foglalkoztatta. Az életet úgy ahogy van nem
Ut,

fogadva el, nem politikai programot, de egy életálmot szegezett szembe vele.
Oly problémákat is felvetett ilyképp, melyek megválaszolására hiányzott még a
konkrét lehetőség. A jövendőt a vágy előlegezte, mellékessé vált a megvalósítás
útja, mikéntje. A meghirdetett célok, mint elvont posztulátumok — puszta
legyenként — lebegtek csupán a mindennapok fölött: mint távoli, messzi álom
az életről. A történelem immanens menetébe még nem forrtak bele.
Nem tudott eligazodni így ez az író nagyonis gyakran a napi politika történései közt. Tévedezett köztük. De mint „platóni politikus" — történeti-ontológiai síkon nézve, értékelve gondolatait — mégis a jövő számára hozott erjesztő
eszméket. Ösztönzést adott holnapi, holnaputáni kérdések tisztább látására.
Igazolódott az ő esetében is Leninnek az utópista szocialistákról Engels nyomán
kifejtett tétele: „ami közgazdasági szempontból formailag helytelen, világtörténelmi szempontból még helyes lehet". Napi-politikai síkon szemlélve a tévedések tűntek szembe inkább, történetin-ontológiaian viszont az igazságai.
Mint annyiszor a történelemben a jövő előképe volt az utópia Németh
Lászlónál is, a dolgokban rejlő lehetőséget ébresztette. S minél messzebbre megyünk előre az időben, annál nyilvánvalóbb lesz ez. Nem véletlen (csak egyetlen, de a legfontosabb kérdést kiragadva itt), hogy az őt foglalkoztató legfőbb
problémára — közösségi elv és személyiségelv egybeötvözésének lehetőségére —
keres ma választ számos formában és számos változatban az emberfejlődés. Az
ún. hippimozgalomban, a power-flower kívánalmában, a különféle kommunakísérletekben, a 68-as diáklázadásban éppúgy az övéhez hasonló törekvések
élnek, mint például a brandt-i életminőség-gondolatban avagy az alternatívok
s a zöldek programjában, a small is beautiful schuhmacheri kívánalmában.
Stb., stb. S nem utolsósorban ezzel a kérdéssel — a személyiségelvnek egy közösségi elvi alapokon felépülő társadalomban való fokozottabb érvényesítési
lehetőségével — birkózik, erre keres választ a létező szocializmus mai reformmozgása, köztük a magyar is. A maguk utópisztikus jellege ellenére is a jövő
felé mutatnak így a Németh László-i kérdésfelvetések. S kiváltképp így van ez
az emberi-erkölcsi tartalmakat nézve. Mert ami gazdaságban és társadalomban
harmadikutas illúzióként, utópiaként létezhetett csupán, oly problémaként,
melynek megvalósítására még nem ért meg az idő, s amiből éppen ezért nem
születhetett más, mint politikai tévedés, fiaskó: megfogalmazódhatott mint „új
ember"-igény. Létezhetett (a maga tágabb értelmében véve ezt a fogalmat) úgy,
mint etikum, mint emberségprogram, mint antropológikum.
Hiszen az erkölcs, az emberiségigény mindig utópia, nyugtalanító, békét
nem hagyó, hívó üzenet, egy Sollen, egy Legyen az embertermészet kölönceitől
lefelé húzott, gúzsbakötő valóság fölött. A bennünk lévő biológiai ént maradéktalanul nem gyűrhetjük le, a természeti ember meghatároz és köt, de mégis
kell az igény, mi vonjon felfelé, a feltételezett emberi tökéletesség, teljesség
felé. A realizálódás elmaradása vagy lehetetlensége egy etikai igényt, egy emberségképet nem tesz semmivé.
A Németh László-i gondolatrendszert, a Kert-Magyarországhoz hasonló
utópiákat cáfolta az idő. Nagyon sok vonatkozásban mint naivitásokat leplezte
le őket. Nem cáfolta azonban a műveiben élő emberségeszményt. S minden
ellentmondáson, tévedésen túl ez élteti írásait mindenekelőtt. Egy mához szóló
magatartásforma sugárzik át művein keresztül. Elsődlegesen nem a rendszer
hat, nem a benne fellelhető politikai-társadalmi program, elképzelés, de. az
emberi atmoszféra, az életviteleszmény. Hat egy emberkép, melyben megvalósul
közösségi elv és személyiségelv egybefonódása, melyben (csak két lényegi összeUt,

tevőt kiemelve itt) a személyiségelvet konkrétizálón adott a minőség, a közösségit pedig a belátás parancsa, s a kettő (mint a szó tágabb értelmében vett
erkölcs, mint emberi magatartás, mint antropológikum) együtt, egyszerre, egymás mellett él.
(A személyiség elv antropológiai-etikai vetülete: a minőség erkölcs) A Németh
László-i életmű kulcsszava mintegy a minőség. Ahogyan írta: „A Minőség-gondolata valóban vízjele l e h e t . . . életművem minden egyes oldalának." Valószínűleg Ortega nyomán a nivellálódás, a tömeg ellenszavaként jelent meg ez nála:
az elit, az új nemesség igényével együtt, azoknak mintegy a szinonimájaként.
A kiválás szava volt, ellenfreudizmus; a vágyódás arra, hogy az ösztönök világával, a freudi Id-del szemben az oromtermészet, az Überich legyen az énben
meghatározó, hogy a legtöbbet s a legnagyobbat próbálja meg kilicitálni magából az én. A minél teljesebb önmegvalósítás vágya fejeződött ki rajta keresztül:
a személyiségigény.
Különféle variációkban a feljebb volt egyberendelve vele értelmező szóként.
Minőségről szólva Németh mindig magasba törésről, ellengravitációról, ormokra
vitt zászlókról, éterlángszerű lobogásról, felfelé törő lépcsőkről, a teljesség, az
abszolút, az örök szomjáról, a nagyság, a szárnyalás szenvedélyéről, magaslatról
beszélt. „Az embert nem igazolja semmi, csak az, ami följebb hajtotta" — fogalmazta meg számos változatban az „ünnepi magas lebegést", a minőségigényt.
Ily értelműen — a felfelé parancsát közvetítő metaforaként — kísértett nála az
Isten képzete is. „Isten: ragaszkodás lelkünk magaslataihoz" — sűrítette össze
a maga ateista, huszadik századi „vallásosságának" legbensőbb lényegét. A felfelé, a maiora canamus, a Holdnak, mint minden jó vitéz gondolatát — a minőség parancsát — magában hordva vallástalanul is vallásos lehetett az én.
Tartalmilag konkrétizálva: az értékek jegyében megvalósuló lét jelentette
a gondolat lényegét. S az alapértékeknek megfelelően a jó, a szép s az igaz volt
benne meghatározó. A pálya különböző szakaszain hol az egyik, hol a másik
értékminőség kapott különösebb hangsúlyt. De az eltérő, belső vegyülések ellenére is állandóan együtt fénylettek ezek. A minőség szavába összefogva mind
egyszerre élt. Csak az analízis választhatja el őket egymástól.
Mindenekelőtt s mindvégig a jó játszott ebben a magatartáseszményben
lényegi szerepet: a szűkebb értelemben vett etikai igény. „Erkölcsi szembenúszók", modern aszkéták voltak elsősorban a minőség hősei; az uralkodó érdeketikával szemben a kanti nemességetika megszállottjai. Olyan emberek, akik
„egy erkölcsileg túlságosan is emancipálódott világban egyre idejét múltabb
gúzsokba kötve jelennek meg, érdekükkel, hajlamukkal szembenálló terheket
vállalnak magukra", s „példájukkal, tanácsaikkal egy magasabb életre emlékeztetik az embereket". Oly magasba vetették fel magukat, „ahol az ösztön gravitációja nem kötött többet". Legyőzték bennük az „állati múltat" „az új, lelki
aspirációk".
De ez az aszkéta-lét nem volt rideg, embertelen, bántó, mert hozzátársult
már a kezdet kezdetén egy másik igény is: az „álom az élet ellen" — a szép
jegyében a lét. „Színes aszkéta" volt a Németh László-i minőség embere. Internacionalizálódott mintegy benne „a nyugati civilizációt letakaró és éltető ragyogás", az a játékos, könnyed, életigenlő, rugalmas merészség, éterlángszerű
nyugtalan lobogás, mely megadja mindig a szépség varázsát. S végigkísérte
életművét ez az esztéta meghatározottság. Ez terült szét a kései műveken a
mozarti csillogás, karcsú fényesedés, tündéri lágyság igenléseként.
Ut,

Végül, de nem utolsósorban — az értékek jegyében való létet kiteljesítve —
a jó s a szép mellett az igaz tartozott hozzá a minőségi ember ismérveihez. Ez
lett mindinkább a fő meghatározó. Olyan embereket idézett a minőségi lét,
akik „a maguk fejében kialakult eretnek igazsághoz ragaszkodva" éltek s biztosítani tudták az ész uralmát a dolgok s az indulatok fölött. Igazságszerelmük
mint módszert, mint magatartás-szabályozót á kísérletezést és az elemzést hozta
magával. Ez lett Némethnél a minőség jegyében formált életnek egyik legfőbb
belső parancsává. Az, hogy ne hunyjon ki soha az elemző, kísérletező kedv, az
olthatatlan kíváncsiság, a talányfejtő öröm. Működjék mindig a kereső, fürkésző, alkotó, nyugtalan ész. Hiszen ez az, „ami mindig kívülemelhet azon, amiben benne vagyunk", s elíziumi szigetet teremthet még a pokolban is. Példává,
„esetté" válhat ennek segítségével a még olyan fojtó egyéni szenvedés. Felfedezheti az én, hogy minden munkának van költészete is. Laboratóriummá
alakítható még a gályapad is. S ami a legfőbb: minden körülmények közt meg
tudja őrizni ilyképp méltóságát a magára adó, büszke egyéniség. Hisz érzi az
ész működő erejét. Biztosítja ez autonómiáját, belső szabadságát, függetlenségét. Szuverenitását a saját sorsa fölött.
(A közösségi elv antroplógiai-etikai vetülete: a belátás-erkölcs) A minőség
az értékek jegyében megformált életet konkrétizálta. A személyiségeszményt.
Kárász Nelli-féle kiválást jelentett ez, kiválást a minőség nélküli, értékek nélküli, nivelláló létből, az „emberszennyből", a „világpiszokból". Ez jelentette a
személyiségelv etikai ekvivalensét. A Németh László-i embermodell másik lényegi meghatározója, a belátás pedig — épp ellenkezőleg — a világkép másik
összetevője: a közösségi gondolat kapcsán töltötte be ezt a szerepet, azt fordította le jellemigénnyé. Ha a minőség kiemelt, ez bent marasztott az emberek
között. Az individuum — a belülről vezérelt autonóm emberség — öntudatával,
büszkeségével, gőgjével szemben ebben a világba simuló emberszeretet szólt,
a különbözés helyett az azonosulás; a regénycímek nyelvén: a Kárász Nelli-féle
iszonnyal szemben a Kertész Ágnes-féle irgalom: a közösségi erkölcs. Ellentmondva egymásnak a kettő állt elő a Németh László-i embermodell; az a fajta
tartás, melyben a személyiség méltóságérzete s a közösségi alázat, az önmegvalósítás-etika és a szolgálat-etika — minőség s belátás — együtt, egyszerre,
egymás mellett élt. Együtt jelent meg úgy, mint egyéniségalkotó, termékeny
feszültség.
Gandhi, Tolsztoj, főleg pedig a modern élet szentjeit kereső, Aljosa Karamazov s Miskin herceg alakját megformáló Dosztojevszkij nyomán jelen volt
a belátás-etika már a fiatal Némethnél. Ha a Gyász hősnőjét a minőség-etika
jegyében formálta, első regénye hősének, Boda Zoltánnak krisztusi attitűdjében ez a más erkölcs élt. S ez fogalmazódott meg Frobenius hamita-semita
ellentétpárját sajátjává élve az állaterkölccsel szemben úgy mint növényerkölcs.
„Ily növény-erkölcs kellene — Belénk is ember-állatokba — Vértelen vetélkedés" — írta egyik korai versében. Papucshős című vígjátékában, ha még kétkedőn, iróniával megformáltan is, de ez az embereszmény öltött már testet;
a hős, kinél önérvényesítés helyett szolgálat a cél. S főleg felerősítette benne
ezt az emberképet a második világháború. Hogy a kisnépek az egy-emberiség,
az egységes világ megteremtésében, új világmodellek létrehozásában nem játszhatnak lényegi szerepet, ekkor értette meg. Az ő feladatuk más: az egységes
emberiséghez hozzárendelt embert kell megkísérelni létrehozniok. „A lelkek
hatalmát" kell megszervezniük az erőszak ellen, „a világ növényi alapterméUt,

szetét" kell helyreállítaniok. A belátás-etika előzője, a növény etika kisnépi hivatássá nőtt.
Igazi jelentőségét azonban csak az 1945-ös történelmi megrázkódtatás
nyomán kapta meg ez az etikai igény. Szerepe volt ebben a hódmezővásárhelyi évek filozófiai tanulmányainak, az újkori szellem — főleg Spinoza, Schopenhauer valamint a távol-keleti bölcselet — behatóbban ekkor megismert
gondolatainak. Az alapvető tudatosító azonban mégsem eszmei hatás, de történelmi sokk, valóságélmény volt. Az átélt, megszenvedett események váltak
benne világnézetté. Ami a növényerkölcs metaforikus elvontságában, mint
csíra, adva volt a háború átélt borzalmai, valamint a korábbi életterveket bíráló, történeti változások nyomán kiteljesedett: megfogalmazódott belátásmorálként.
Nem véletlen, hogy a társadalmi fordulat hozta élményeket átgondoló,
azokat feldolgozó regényében, az Égető Eszterben ez a gondolat játszotta már
a központi szerepet. Amit korábban az 1942-ben megkezdett Iszony 1945 utáni
átdolgozása — a kezdeti, tervezett, központi érzésnek, az iszonynak már itt
irgalomba történő átfordulása — jelzett, ebben az elmúlt fél évszázadot áttekintő s egyben az önszembesülést is elvégző művében kiteljesedett: elszakadt Németh a hagyományos európai embereszménytől, a fausti modelltől, „a
férfi rögeszmék belátástalanságától".
Legbelül — ontológiai síkon nézve — akarat és belátás párbaja volt ez a
regény. Megütközött rejtetten, s mélyben a férfi és női elv, a nyugati és keleti
gondolkodásmód. Égető Eszter alakja mellett a esomorkányi — hódmezővásárhelyi — artézi kutak halk csobogása volt az egyik jellegzetes kísérő motívum:
a történelem alatti rejtett emberség tört fel rajta keresztül. Üzent a mélység.
Az egyik oldalon ott állt így az „őrület": „a ráció túlzott és veszélyes önbizalma", a mindent egy cél megvalósításához eszköznek tekintő, folyvást rohanó, messzibe törő, teljesítményelvű, célracionális, emberi attitűd, a belátással nem mérsékelt akarat: „a vak akarat, mely annyira lát, mint a kő után
elnyargaló vizsla: célt keres magának, s a cél után vágó szenvedély lobogását
élvezi". A másik oldalon az ilyen esetleg „ragyogó lelkekkel" szemben az
„érett lélek" tűnt fel, az édenalapító, a közösségteremtő, az Égető Eszter-i növénytermészet, kire jellemző a tapintat, az apró dolgok iránti érzék, a határait
ismerő ráció. „Nem osztozik a kor tett misztikájában", tudja, hogy „a legnagyobb tett lenni s nem szorulni tettre"; hogy a világ folyásával, a mély törvényeivel egybeeső észrevétlen, csöndes cselekvés a legnagyobb érték. A Gandhitól reprezentált emberideál öltött testet az így megrajzolt Égető Eszterben.
Nem véletlen, hogy az ő halála volt a hősnő számára az egyik legmegrázóbb
élmény.
Igaz: hogy mégse kapjon a személyiségelvet megalkotó európai kultúrával
szemben teljesen más jelleget ez az embereszmény, éreztetni akarva, hogy noha
a schopenhaueri „vak akarat teszi az embert boldogtalanná", de ugyanakkor
„ez a sok össze-vissza, egymást keresztező akarat... ez adja mégis az emberi
élet feszültségét, amelynek túlságos rendezése a halált jelentené": a saját belső
ellentmondását — személyiségelv-közösségi elv, illetve minőségetika-belátásetika feleselését — oldani akarva, nem Gandhi lett végül is ennek a magatartásnak névadója Németh műveiben, hanem Galilei. Megszületett a faustival
szemben a Galilei-eszmény.
Faust a Németh László-i értelmezésben a romantikus titanizmusnak s egyben az utilitarisztikus racionalizmusnak volt reprezentánsa; olyasvalaki, aki
Ut,

„átgázol az embereken". „Mint reneszánsz tudós egy bűvös formulát keres,
kulcsnak az egész mindenséghez". A természet „megerőszakolója" ő: „az aránytalanra vállalkozók tragikuma veszi körűi". Galilei ezzel szemben „szerényebb,
előkelőbb, korlátozni tudja érdeklődése körét, határt szab magának, de azon
belül alapos, s épp ezáltal találja meg a kulcsot a természethez". Bölcs, elnéző
tanító, a mérséklet, a józan ész hőse, ki Fausttal ellentétben hagyja élni és
választani az embereket. Faust „a gazdagabb, teljesebb ember, az őrültségével gazdagabb", de épp ezért Galilei „az ősibb, játékosabb", a mélyen emberibb. Az eszmeemberrel szemben a bon sens embere ő, a belső derűé. Németh
szavával: őrület-belátás, mai terminológiával mondva: a célracionálisan gondolkodó instrumentális ész és a dialógusmorál szellemében élni akaró kommunikatív ész embere ütközött meg rajtuk keresztül.
Az elsők közt dolgozta fel Németh az így megalkotott embermodellben a
huszadik század nagy tanulságait. A huszadik század végén — egy esetleges
nukleáris háború okozta mérhetetlen pusztításlehetőséget és a környezetszenynyeződést tudva és látva — nyilvánvaló már, hogy át kell értékelni az európai
kultúra számos áthagyományozott, eddigi értékét. Egy még le nem zárult,
s így maradéktalanul fel nem mérhető, nagy értékföldrengésnek, értékátrendeződésnek vagyunk tanúi. Megkérdőjelezte például a század az európai kultúrának olyan nagy értékét, mint a harc gondolata volt.
Nyilvánvaló lett ugyanis, hogy a békének nem lehet többé alternatívája a
meg nem alkuvó, végigvitt küzdelem. Meg kell hogy tanuljon a türelem jegyében egymás részigazságaira odafigyelve — békében élni az emberiség, ily
módon megoldani a konfliktusait: nem harc, de dialógus révén, nem a konfrontáció, de a békés egymás melett élés, nem alá- de mellérendelések körülményei közt. S nyilvánvaló az is, hogy a „harc a természettel" sem lehet többé
jelszó: a természet visszavág, békés egymás mellett élés szükséges ott is. Mind
a társadalom, mind a természet viszonylatában elkerülhetetlen így egy újfajta
morál: a harc morálja helyett a dialógusé. S Németh László a maga belátásmoráljával — őrület s belátás szembeállításával — ebbe az irányba volt mintegy úttörő. Nagyon jól tudta már a század közepén, hogy „az egész embervilágot egybeölelő harmónia s mellette mindjárt minden élőlény pusztulása
mint belátást sugalló s tébolytól szított lehetőség sosem volt úgy jelen minden
gondolkodó lény tudatában.. . minden jövőért felelős akarat tövén".
Újfajta ismeretelméletet vont maga után az így kiküzdött dialóguserkölcs,
egy miniciózus, árnyalni tudó, a társadalom és a természet tényeivel állandó
párbeszédben álló, a mellékhatásokra figyelni tudó valóságlátás foglalta el az
instrumentális ész „tettmániájától" diktált, csak a fővonalakra néző, célracionális megközelítés helyét. Méhes és Égető Eszter eltérő gondolkodásában jelenítette meg Németh a kétfajta megismerésmód közti különbséget. Méhes agya
— mint Égető Eszter felfigyelt reá — „olyan tökéletesen metsz, mégis igazságtalanság van benne". Ez a tapintatos ember például, „ha a gondolkodás elkapta, olyanokat mondott a barátairól, amik miatt magára maradva el kell
pirulnia". Kiszakított ez a fajta gondolkodás valamit mindig az összefüggésből.
Nem tudta követni a világba zárt lehetőségek halk törvényeit. Vitte a bizonyítani kívánt teória, az előtte álló cél.
Az így értelmezett ész és a dolgok valódi természete szükségszerűen eltért. Hiszen — mint Németh megjegyezte — „valóságérzéke annak van, aki a
maga esze természetét vissza tudja tartani, ha a dolgoké jelentkezik". Kedves
képe volt: „az ész mindig érintő irányába vágódik ki, a valóságérzék rászorítja,
Ut,

hogy kövesse a dolgok görbülését". A fausti típusú gondolkodó erre nem volt
képes: hiányzott belőle a kellő alázat. Mert nem utolsósorban alázat kérdése
volt ez. Nem véletlen, hogy férfielv s női elv szembeállításán át fogalmazta
meg Németh a legpregnánsabban a kétfajta megismerés közti különbséget.
A nők — írta „más dolgokat tudnak az életről, mint a férfiak. Szervesebben,
aprólékosabban ismerik. A férfit jobban betöltik saját céljai, a n ő . . . finomabban érzékeli a környező világot", otthonosabb „az élet mikroszkópiájában".
Ez a miniciózus, „mikroszkopikus" „női" megismerés „nem szalad el a gondolható érintőjén, hanem hüvelykujjában hordja a világ görbületét".
Más ismeretelméletet követelt a belátásmorálja, s ennek megfelelően máso fajta emberi magatartást. Olyat, amelynek szerves tartozéka volt mind természeti, mind társadalmi vonatkozásban a kommunikatív viszony a: léthez, a békés egymás mellett élés. Természeti vonatkozásban különös erővel jelent meg
Némethnél a környezettisztelet iránti igény. Viszonylag korán, az elsők közt
vette észre ennek ellentétét: a nem pótolható javak esztelen pusztítását, a
környezetszennyezést. „Az emberi ész és a természet között az utóbbi századokban hallatlan párbaj alakult ki" — írta. S ebben a párbajban pyrrhusi
győzelem lett az emberé. Hiszen „a túlhajszolt termelés nemcsak a föld raktárait éli fel — elhasználja a földet, bepiszkítja a levegőt, megbontja az élő világ, az emberi szervezet egyensúlyát". Meggyőződése lett, hogy „a vívmányaiban vakon bízó ráció úgy elpuskázhatja a leigázott természetet, hogy az emberiség csak éhen halhat, elnyomorulhat rajta". Hirdette: „meg kell változtatnunk azt a gonosz viszonyt, amelybe az ember a természettel került". Éppen
ezért vonzották az európai emberével, a fausti emberével ellentétes, másfajta
természetlátások. „Nagy együttérzéssel olvastam Gandhit — vallotta például
egyik 1962-es cikkében —, amikor a hinduk tehéntiszteletét az embernek az
emberalatti lét tiszteletével magyarázta (s valóban nem az-e az ember rendeltetése a természetben, mellyel pusztításait jóváteheti, hogy az ember és ember
közti gyilkolást kiküszöbölve, humanizmusát, amennyire lehet a nem humán
létre is kiterjeszti?)." Az emberjövőt jelzőn: a humanizmus a naturizmus irányába tágult.
Társadalmi vonatkozásban is szabály volt számára a harc tagadása: a békés egymás mellett élés. Az, hogy ne tépje szét állandóan a lehetséges emberi
harmóniát a belátáshiány, az agyvelők összeférhetetlensége, az esztelenség. így
kapott hangsúlyt gondolatai közt — a belátásetikát konkretizálón — az oly
igen nehéz és oly igen szükséges kommunikációt, egymást megértést elősegítő
két lényegi magatartásjegy: az empátia és a tolerancia.
Az emberi boldogtalanság egyik lényegi okának tartotta Németh — főleg
pályája 45 utáni szakaszán — az empátiahiányt, a kommunikációs képtelenséget; azt, hogy „még akik egymásnak valók, azoknak is másképpen jár az órájuk". Erkölcsi szabállyá igyekezett tenni a megértésigényt. Az volt szerinte az
igazi műveltség egyik legfontosabb jegye, mikor „az ember ott hordja magában annak az ösztön- és szellembeli érveit, akivel vitázik". A szellem legszebb
tornájának tekintette, ha az egyén „minél többször és minél nyomósabban foglalja össze a másik fél mellett szóló érveket". A kommunikatív ész, a dialóguserkölcs mindenekelőtt olyan magatartást kívánt szerinte, melyben „mindkét
fél a másik legnemesebben fogalmazott s általa is igaznak érzett érveit mondja,
fölöttük lebegtetve persze a döntő érv árnyékát". Ez a fajta attitűd volt szerinte az igazán közösségteremtő erő: „Egymás életének a csendes helyeslése",
az empátia adta egymásmegértés.
Ut,

A művészi formálást is mindjobban meghatározta ez a törekvése. Az empátiaigényt jelzőn polifonná vált az ábrázolás. Belülről megértve jelenítette
meg regényei s drámái hőseit. Ahogyan írta: „színpadomon mindenki úgy érzi,
hogy neki igaza van". S így volt ez a regényeiben is. Még Takaró Sándor
alakját is átírta például 45 után az Iszony korábban közölt fejezeteiben. Belülről megértett lett még az ő lelki kényelmessége, konformitása is. „Irgalommá"
alakult az „iszony".
Az empátiával, a beleérzéssel együtt szükségszerűen megjelent gondolatai
közt a tolerancia is. Akit belülről ért az egyes, abban többé már nem ellenséget vagy ellenfelet lát, szeretettel tud nézni reá. Magatartásába bekerül „a
szeretet és a belátás mosolya", „a méltányosság mindannyiunkat összeölelő
rezignáció ja": a tolerancia. Az az emberség jelentette számára az eszményt,
amely „az értelem, az analízis gyakorlatával védte magát egy életen át indulatai jellemrontó erejével szemben", s azzal a meggyőződéssel élt, hogy „az emberek valódi érdekei összeférnek egymással". Ez jelentette szerinte az emberszeretet legbensőbb lényegét. Amit „irgalomnak" nevezett, valójában ennek
az érzésnek kiélezett, szélsőséges megjelenési formája volt. Hibáival, sántaságával tudta szeretni az Irgalom hősnője a maga embereit, a világnyi elfekvő
beutaltjait. Adott volt benne az emberszeretet: az indulatoktól nem bénított
türelem; a toleráns emberség.
Miniciózus valóságfigyelés, békés egymás mellett élés, empátia és tolerancia — mindenekelőtt ezek a vonások adták a Némethtől igenelt belátásetika
— dialóguserkölcs — belső szerkezetét. Otthonteremtő, közösségelvű magatartás volt ez: jellembe, egyéniségbe írt szocializmus. Ahogy a belátás hősnője,
Égető Eszter kapcsán fejtegette Németh: „Eszter belátásában... öntudatlanul
is szinte a szocializmus gyógyszere érik, ezért érti meg minden elméleti előkészítés nélkül, a legjobb szemináriumi vezetőnél jobban, ami lényeges benne".
Hiszen az volt ennek az emberi „őrületekkel" szembehelyezett, belátásmorállal megformált hősnőnek legfontosabb célja, ami a szocializmusnak: „hogy az
élet törvényeit követő szép, kis közösséget alakítson ki", „hogy üljünk egy
asztal köré, legyünk egy család, éljünk úgy, mintha zenét hallgatnánk".
„Bartóki szintézisről" beszélve ezt a keleti kultúrák s a női elv sajátjának
vélt ösztönös, közösségteremtő szellemet kívánta összekapcsolni Németh a
fausti kultúra alaptörvényének tekintett személyiségtisztelettel, méltóságtudattal; a minőségelvvel. Ez jelentette az általa vallott minőségszocializmus legbensőbb lényegét. Nemcsak korábbi kultúrák kiküzdött értékeit magában
hordó, egységes emberiség álmát közvetíti így a sokat emlegetett „magyar
műhelytől" kihordatni vágyott „bartóki szintézis", de egy a közösségelvet és
a személyiségelvet egységbe hozó, eszményi társadalomnak jellem vetületét is.
Etikummá, emberi atmoszférává, léleksugárzássá vált egy társadalmi program:
a minőségszocializmusé. S ez a léleksugárzás az, ami élővé teszi ennek az
írónak még mellékesebb, még tévesztett gondolatokat magában hordó írásait is.
A történelemtől meghaladott, bírált nézeteket kiszűri, megrostálja kritikailag
a felnőtt, nagykorú olvasó, de a mindenütt jelenlevő léleksugárzást, emberformáló erőt nem nélkülözheti a reformok útját kereső mai magyar szocializ:mus. Mert nem lehet feledni Gandhi szavait: nincs olyan tökéletes rendszer,
amely „annyira tökéletes, hogy senkinek sem kell többé jónak lennie". Az „új
gondolkodáshoz" nemcsak új gazdaságpolitika, megváltozott intézményrendszer kell, de újfajta emberség. S ennek formálásában nem mellőzhető a Németh László-i örökség, az ő életművéből sugárzó fény, lelki energia; az ott
sejlő emberkép.
Ut,

Tiszatáj-galéria

Óvatos kopogtatás Schéner Mihály ajtaján
Schéner Mihály valódi reneszánsz egyéniség. Nem választható szét művészi
alkatában a festő, a szobrász, a gondolkodó. Ahogy ő maga személyében együtt
él költőkkel, filmesekkel, írókkal, úgy saját művészetében is a különböző megnyilvánulási formák egymást váltják, kisegítik, továbbgondolják. így lehet az,
hogy grafikai sorozatai mellett ott találjuk saját értelmezéseit (Ördögök, Diabolikon). Persze ezek az „értelmezések" nem magamagyarázó bizonygatások,
hanem másik műfajban való folytatásai a rajzban elkezdett gondolkodásnak.
Hasonlóképpen versillusztrációi szinte a közös alkotó munka termékei. Ágh István vagy Gyurkovics Tibor szinte Schéner megrendelésére készítik verseiket:
mégis önálló alkotásokat. Mint ahogy most is az István király sorozat darabjaihoz íróbarátai készítenek vallomást, esszét, gondolatforgácsot. Mindenki a
maga világát adja bele ebbe a közös vállalkozásba. Mert a lényeg ez: minden
műfaj teljesítse ki a maga sajátos törvényei szerint önmagát.
Legújabban pedig eddigi gyakorlatán is változtat Schéner. Most már nem
rajzokban fejezi ki önmagát, hanem aforizmákban. Schéner az alkotó művész
alakzatokban fogja föl, érzékeli és érzékíti meg a világot. Látszatra mesés, kisvárosiasan népies formavilágban közelíti meg a létezés különböző jeleneteit.
Archetípusokban gondolkozik, amelyek köré ebből a mesevilágból sző mítoszi
történeteket. A szépség veszélyeztetettségét formálva bukkanhatott rá a szépség
önmaga számára körüljárható problematikájára. Aforizmái, mint rajzciklusai:
csobognak, forrnak, váltakozva egymást kiegészítik. A látszólag ötletszerű buzgás régi, hosszú töprengések eredményeként egy részletes elemzéssel rendszerré
összeállítható gondolati világot teremt.
De hát próbáljunk a részletek mögé figyelni, s sokarcú művész egységes
belső világába igyekezzünk belépni.
Schéner Mihály a végletekben él. De mégsem szakad részeire. Modern ember, és annak mégis ellentettje. Ritka kivételként neki sikerül a csoda: egységes egész — minden gesztusában és minden művében. Űgy tud gondolkodó fő
lenni, hogy közben átéli az emberlét legösztönösebb ősi jellemzőit. Nem véletlen,
hogy Juhász Ferenc a személyes tájékozódás, életreményrelobbanás nagy époszának, a Halott feketerigónak indításaként éppen őrá hivatkozik, őt idézi. Lehet, hogy ő a példázat: az ember mégsem veszendő?
Schéner valóságelvű művész. Leírom ezt, még akkor is, ha mainapság sértésként hangzik. Schéner igenis abból a világból indul el, ami körülvesz bennünket, ami kívülről határozza meg az embert. De nem azért teszi, hogy valamilyen emlékeztető vagy dekoratív feladat betöltésére használja műveit maga
körül az ember. Nem a külvilágot akarja a négy fal közé szorult ember köré
varázsolni. Nem illúziókat teremt.
Akkor mit is akar?
Az ember és a külvilág kapcsolatát átgondolni és átélni. Mint a barlangUlr

rajzok varázslóihletésű készítői és mint Paul Klee, aki a ketrecbe záródó ember
világában is éreztetni tudja a távlatot, a bezártságban a nyitottság reményét és
lehetőségét.
Schéner abban a történelmi pillanatban indul, amikor az ember elveszíti
a mítoszokba vetett hitét: a mítoszok nem felszabadítják, de megkötik, nem
a szabadság, de a parancsuralom szuggerálói, a végtelennel való találkozás
élménye helyett a romlásban való részvételre késztetnek. Az élet helyett a
halálösztön kiélésének motivációivá válnak. Schéner már nem gyönyörködhet
a mítoszokban — a romokat veheti számba. Indulásának pillanatát irodalomtörténeti párhuzammal jelölve: az Orpheus-iűzetek számvetésének, no meg Határ Győző Heliánéjának, az ironikus szembefordulásnak az ideje ez. De ahogy
az Orpheust alkotó Szentkuthy sem tudott mit kezdeni a pesszimista-ironikus
nézőponttal, az akkor ifjú képzőművész Schéner is valamilyen kézzelfogható
bizonyítékát keresi annak, hogy az ember el tud helyezkedni külvilágában. Hogy
ősibb törvény a harmónia, mint a diszharmónia. A mítosz mögé tekint: ősképeket keres. A legmodernebb jelenségekben meglátni véli a legállandóbb meghatározottságot. Mítosz helyett a mese világába lép. Nem a meglevő meséket
teremti újra (mert ez a mítoszok világába térítené), hanem a meseteremtés gesztusát tanulja el. Benne teremnek szemünk láttára a mesék. Az archetípus testté
lőn, mint mondjuk a Tücsökzene Az Árny keze című darabjában vagy Kodolányi pusztulás és életre támadás végletei között lebegő kései regényeiben.
Ezért lehetséges az, hogy Schéner világa egyszerre szólhat a gyermek lelkéhez és a legmodernebb képzőművészeti trükköket is ismerő felnőtthöz. Szemlélete kiválaszttatja vele azt a formálási módot, amelyet a gyermek is magáénak
érezhet, ugyanakkor a műértő is megcsodál. Megszünteti a szakadékot a „modern művész" és a laikus közönség között. Azt vállalja, amit a gyermek még lát.
És hozzásegíti, hogy ezután már ne veszítse el ezt a látási készséget. Mennyi
devianciának válik kiváltójává, hogy a gyermeket csak az élet normáinak betartására neveljük. És nem hagyjuk, hogy visszaemlékezését a benne és általa
újjászülető „aranykorra" rögzíthesse, elhelyezhesse felnövő lényében. József
Attila „játszani is engedd!" jaja ezt a velünk születő és — reménykedjünk!
talán — megmenthető aranykort sírja vissza. Végül is életünknek archetipikus
meghatározottságát.
Persze ez a harmónia nem könnyű játszadozás, nem a dekora ti vitás zsongító bűvölete. Hogy is mondja Szabó Lőrinc? „Az idill szörnyekkel van tele."
Mint ahogy a Lóci-versek is magukban rejtik a legdrámaibb Szabó Lőrinc-kérdéseket. Schéner egyik újabb rajzciklusának „ördögei" valójában ránk szabadítják a poklot is. Pontosabban: kiszabadítják belőlünk a poklot. „Kibeszélik"
a világba kötő pokoli meghatározottságunkat. A szabad akarat lehetősége által
bennünk élő perverziót. István király sorozata pedig a hatálom emberét beszélteti millió oldalról. Nincs az az automata fényképezőgép, amely rögzíteni tudná
ilyen pontosan egy mai politikus életútját, arcának színeváltozásait. (Ezért is
képes annyiféle írói választ is kiprovokálni rajzaival!) Erre keres választ: milyen az ember, ha tenni kényszerül. És ha mindehhez még „szent" is akar lenni.
Nem a „vezérek" történelmi karrierje érdekli, azt megfogyva bár, törve is túléltük. ö valami másra kíváncsi. A hatalom ördögi diadala helyett emberi fájdalma rajzolódik ki ebben a sorozatban. Hiszen mondom: világában a mese
születik.
A szabad akarat hogyan válhat valóra abban a században, amikor az emberek a „parancsra tettem" nagyon is bizonytalan védettséget biztosító önvédelUt,

mére rendezkedtek be? Schéner ezt gondolja végig. És úgy érzi — mint Kodály
—, hogy a kezdeteknél kell kezdeni. A gyermeki világban kell megteremteni az
egészséges játék lehetőségét. A játékét, amely választásra késztet. Minden pillanatban. És ezzel készít elő a szabad felnőtt életre. Amely szabad életbe éppúgy
beleszámíthatjuk az „okos fejével biccent, nem remél" esélyt, mint a „szép a forrás — fürödni abban" a „szellem és a szerelem" gyönyörét igénylő reményét.
Valóságelvű művész Schéner? Kétségtelen. Csakhogy éppen arra akar felkészíteni, hogy ezzel a rajtunk kívül lévő valóságot képesek legyünk a magunk
boldogítására felhasználni. Hogy ne féljünk a tényektől és a tárgyaktól. Ne azt
várjuk, hogy visszaharapnak. Ne magunkat hozzájuk, azokat szelídítsük magunkhoz. Ha lehet. Ha nem, tudjunk úgy élni, hogy mi mégis szelídek maradjunk. Nem megalázkodók: de szelídek. Közelítsünk szeretettel a külvilághoz.
A szeretetnek is van ereje, vonzása. Tartása: „A Kreatúra, Az Ami könyörög,
mutatja magát." Ennek a Kreatúrának pedig a találkozása a külső világgal: ha
megért, és vállalja a kapcsolódást, ahogy Pilinszky fogalmazza a halálos pillanatban a Szent Lator szituációját: „barát, barátság mindörökre".
KABDEBÓ

Ut .

LÖRÁNT

Szegedi évadmérleg
PRÓZÁBAN: CSAK A VÁLASZTÉK
Kifogástalan évadot ígért előzetesen a színház: három ősbemutatót (Ionesco: Rinocérosz, Ivo Bresán: Díszvacsora...,
Ben Túrán: Melina), egy mai magyar komédiát (Görgey: Komámasszony, hol a stukker?), klasszikus ifjúsági
regényadaptációt (M. Twain: Koldus és királyfi) és ezen felül Shakespeare
Hamletjét. A műfaji összeállítás is minden igényt kielégíthet: tragédia, abszurd, szatíra, zenés vígjáték (Irma, te édes) és musical (Jézus Krisztus szupersztár).
A tavalyihoz képest megfogyatkoztak ugyan a vendégjátékok, helyettük
hangversenyek, néptánc-bemutatók kerültek műsorra, s az idei évadban debütált az újonnan alakult balett-tagozat. Az operával együtt ismét gazdag
„étlapról" válogathatott a szegedi közönség. (Kifogásolható-e, hogy sokszor
zárva maradtak a színházak kapui — a nagyszínházé havonta tízszer, a kisszínházé 12-14 estén, a klubé legalább 25 napon át —; hiszen tudvalevő, hogy
minden megtartott előadás jóval többe kerül, mint amennyit a színházjegy ellenében kifizetünk érte.)
Az évadösszegzésben mégis annak kell utánajárnom, hogy a kitűnő műsorösszeállítás, a sokszínű választék ellenére miért zárom mélységes hiányérzettel a mérleget. Nyilván az előadások részletes elemzése adná meg a választ, a
terjedelem azonban gátat szab effajta hajlandóságomnak. Ezért csak a szándék
és megvalósulás egybeesésének vagy distanciájának föltárására vállálkozhatom.
Ha egy évadban két abszurddal rukkol elő a színház, kínálkozik az összevetés. Igaz, Ionesco mindig tiltakozott az abszurd kategóriája ellen; a Görgeydarabról pedig színpadi pályafutása során kiderült, csupán ősbemutatójakor
(1968) aggatták rá ezt a minősítést, később lekopott róla, szerzője eredetileg
is komédiának jegyezte. Ionesco többször kifejtette, hogy „ellenszínházat" és
„ellenszínművet" akar alkotni. Ennek lényege: a komédia egyszersmind tragédia, a tragédia pedig komédia, mivel a tragikum és a komikum egyazon
valóság két oldala. El kell hát vetni az összes addigi színházi konvenciót,
mert kizárólag a hagyományos eszközök szélsőséges eltorzításával vagy teljes
felborításával lehet megmutatni a köznapiban a rendkívülit, az elképesztőben a
valóságot.
Bizonyára az utóbbival magyarázható (nem különben a kultúrpolitika
vaskalaposságával!), hogy nálunk jó ideig csak az amatőr színpadok nyúltak
az abszurdhoz, nem kötvén őket a tardíciók, beidegződések. A színházi
publikum azután edződött Beckett Godot-ján, Jarry Übüjén és főleg Örkény
Tótékján. Mostanára akár időszerűnek is tekinthetnénk a Rinocérosz bemutatását, ha a szegedi társulat megérett volna arra, hogy a megszokottól eltérő
„ellenszínházi" stílusban és hangnemben szólaljon meg. Bodolay Géza korábbi rendezései ugyan eredetien groteszk látásmódról tanúskodtak, de itt a
néhány szcenikai és egyéb ötlet kevésnek bizonyult a ionescói világkép abszurditásának felidézésére. Ráadásul a Rinocérosz a „társalgási dráma" elemeire épül: cselekmény ok-okozati kapcsolatokkal, szabályos hős és ellenfelek konfliktussal, megtetézve egy szokványos szerelmi történettel. Ám az
a normálisnak ismert társadalmi berendezkedés, amit Ionesco az egyik olUt,

dalon megmutat, éppoly taszító, mint a másik oldal, a rinocéroszok kaotikus
világa. De fordítva is igaz! A rinocéroszok tulajdonképpen kedvesek és szeretetre méltóak, csakúgy, mint az emberek. Ezért nincs helye sehol Berangérnak, a humánus értékek igazi hordozójának. Az előadásból az abszurd kegyetlen logikája, a komédia és a tragédia ambivalenciájának következetes megjelenítése hiányzott. A kissé különc, egyébként rokonszenves párizsi kispolgárokat ijesztgető dübörgés, porfelhő, a háttérre veített, táncoló rinocéroszfejek, a felbukkanó állati kobakok inkább egy farsangi mulatság kellékeinek tűntek, semmint — Ionesco szavával — a „rinoceritisz" félelmetes szimbólumának. A hétköznapiság kereteit sem feszítették szét a rendezői lelemények: a fűszeresné jelmezébe bújtatott férfi vagy az idős házaspár helyett
megjelenő homoszexuális párocska. Ebben a leegyszerűsített közegben értelmetlenné vált a főhős vergődése. Pedig Kőszegi Akos szépen építette fel szerepének ívét a csetlő-botló jó fiútól a fegyvert ragadó magányos lázadóig.
Egyéb természetű kételyeimet sem oszlatta el az ősbemutató Ionesco híreshírhedt darabját illetően. A feszültségtől mentes színpadi játék, az elnyúló
történet közben eltűnődhettünk a dráma kissé szájbarágós filozófiáján, s
azon, hogy a Rinocérosz talán nem is tartozik az örökérvényű alkotások
közé.
Görgey Gábor komédiája, a Komámasszony, hol a stukker? formailag
eleget tesz az abszurd klasszikus ismérveinek: archetipikus társadalmi viszonyt modellál — a hatalom birtoklása és a kiszolgáltatottság —, archetipikus figurákkal. A „zárt tér" ismert dramaturgiája szerint a szereplőknek
szükségszerűen összeütközésbe kell kerülniök egymással, erre „rásegít" a pisztoly, ami egyiküket élet-halál urává teszi a többivel szemben. Ebben az alaphelyzetben válhatnak „élessé" a mondatok és a mozdulatok a színpadon. Tehát először is azt a konszenzust kell létrehozni a szereplők és a nézők között,
amiben az utóbbiak felismerik és elfogadják az alaphelyzetet.
Az író — és jelen esetben egyben a rendező — intenciója szerint hosszan
elnyújtott állóképpel kezdődik az előadás: egy alvilági alak fenyegetően szegzi
revolverét a vele szemben ülő négy emberre. Van időnk alaposan szemügyre
venni a szereplőket: Cukit, Molnár Ferenc álom-vurstlijának hintáslegényét;
K. Müllert, az ötvenes évek kabarétréfáinak céltábláját, a kispolgárt; Kist, a
Sarkadi-drámák ideges intellektuelljét és Mártont, a népszínművek kackiás
műparasztját. Ilyen elképesztően művi helyzetben lehetetlen komolyan venni
a lövésre tartott pisztolyt, vagyis nem születhet meg az alaphelyzet elfogadásához szükséges színházi közmegegyezés.
Görgey komédiájában — s főként rendezésében — nem társadalmi, hanem közismert színpadi figurák jelennek meg, akiket konkrét helyzetben konkrét támadás fenyeget. A komédia születése idején nagyjából még léteztek
azok a társadalmi rétegek, amelyeket a darab szereplői képviseltek. A társadalmi mozgásfolyamatok révén napjainkra ezek a szférák teljesen átalakultak
vagy eltűntek. Átélhető háttér híján a mű szatirikus éle is kicsorbul, a szellemes dialógusok nyílvesszői a semmibe hullanak. Maradt volna a helyzetés jellemkomikumra épülő vígjáték, sziporkázó kabinetalakítások lehetőségével. A színészek azonban — a kispolgárt játszó Kovács Zsolt kivételével —
csupán a szerepformálás sémáira hagyatkoztak.
Ben Túrán Róbert Melinája a szó szoros értelmében kulcsdráma; főhőse
a görög kulturális miniszterasszony, Melina Mercouri; a dráma cselekménye
az emigrációban élő művésznőnek azt a napját eleveníti meg, amikor hazatért
Ulr

édesanyja temetésére. Az élet valóságos drámai szituációt kínál, de a szerző
nem vállalta ezt a kihívást. Helyette konstruált egy felszínes, ámbár igen
fondorlatos krimit. A drámai téma feladásának elsőrendű következménye,
hogy a hősnő alakja és cselekedetei teljesen irreálissá válnak. Melina például
— miközben anyját gyászolja, és öccse életét próbálja menteni — gondtalanul
elévődik hajdani barátjával, Alekosszal. Majd lángra gyúl, találkozván első
szerelmével, Oresztisszel, közben konspirál is az illegális mozgalom küldöttével. Mindezt elhihetnénk egy olyan nagy formátumú egyéniségről, mint a
filmsztárból lett miniszterasszony, ha az egész kavalkád nem arra hegyeződne ki, hogy Alekosz és Oresztisz a titkosszolgálat emberei, őket „állították rá"
Melinára — valószínűleg azért, hogy eltegyék láb alól. így azok a drámai motivációk, amelyeknek a kulcsfigura reakcióit kellene előkészíteni, vonásainak
bonyolult összefügését kibontani, csupán egy banális krimi szálainak összefonására szolgálnak. Ennek következtében a főhősnő története mozaikokra, egyénisége szerepekre esik szét. A róla alkotható kép azért sem állhat össze, mert
hiányzik a drámának a magja, a cselekedetek, történések rendező elve, amit
nevezhetünk üzenetnek, költői gondolatnak, etosznak, de mindenképpen a szerző célját, állásfoglalását, netán filozófiáját kellene kifejeznie. A drámaírónak
azonban — a legközhelyesebb sablonokon túl — semmiféle sajátos közlendője
nincs hősnőjéről, a görög juntáról vagy bármiről. Melina személye nem célja
és mozgatója a drámai eseményeknek, csupán eszköze és áldozata egy kommersz színpadi játéknak.
A darab színrevitelében a mű eredeti „értékei" is visszájára fordultak.
Ben Túrán függönyös színpadra képzelte drámáját, s ahogy a szerzői utasításban hangsúlyozta: „meg kell emelni egy régióval ahhoz, hogy hasson". Bizonyára számolt azzal, hogy az ismert személyiséget és történetét csakis úgy
lehet áttenni a műalkotás struktúrájába és hitelesíteni a színpadon, ha formálisan eltávolítják a nézőtől. Sándor János rendező ezzel szemben a klubszínház lélekzetnyi közelségébe helyezte a Melinát, aminek következtében a néző
szüntelenül azzal küszködött, hogy elfeledje erről a kivételes asszonyról alkotott képét, és „beavatottsága" révén létezőnek fogadja el az illuzórikus látványt. Ez a helyzet jószerivel megoldhatatlan feladatot rótt a főszerepet játszó
Fehér Ildikóra, mert egyszerre kellett volna az élő képet megsemmisítenie és
a drámai alakot megelevenítenie a — nem létező — színpadon. A klubszínházba illő egyetlen lehetséges utat választotta: természetes oldottsággal saját
egyéniségének színeit villantotta fel.
Régóta érlelődik bennem a gyanú: a Hamlet-előadások történetében tetten érhető az a pillanat, amikor a tragédia univerzuma fordul egyet tengelye
körül, s egyszer csak addig ismeretlen világrészét tárja elénk. A régebbi produkciók Hamlet-lényének, lényegének titkát fürkészték. Kosztolányi szavaival:
„Halvány-e vagy piros? Az arcán harag vagy inkább bánat? Fájdalmas remegéssel kérdezősködünk róla..." A dráma középpontjában mindig a tépelődő, a magányos, az enervált vagy energikus individuum állott.
A pálfordulás a színházművészeti szövetség 1951-es konferenciájához kötődik. Az elnöklő Révai, hallgatván a Hamlet pozitív vagy negatív értelmezéséről szóló vitát, így foglalja össze véleményét: „Hamlet nem pozitív hős abban az értelemben, ahogyan erről ma beszélünk. A pozitív hős Hamletban az,
aki Claudius és Hamlet fölé emelkedik, egy mellékfigura, aki végszóra jön be,
Fortinbras." Ezután magasodik föl a drámának az az alakja, akire korábban
ügyet sem vetettek, jeleneteit sokszor elhagyták; s ezzel együtt újrafogalmaUt,

zódott a Hamlet-kérdés: miféle hatalmak között vívódik és bukik el a dán királyfi?
Révai „tervutasításos határozatát" nem szabad csupán a dogmatizmus
szellemi szűklátókörűségének betudni. Történelmi sorsfordulónk új konfliktusokkal telítette a „szivacstermészetű" tragédiát, ahogyan 1952-ben, a felszabadulás utáni első bemutatóról írott kritikából is érzékelhetjük: „A puszta lélektani probléma ingoványáról sziklára állítja magát Hamletet, társadalmat
tesz alája..." (Mátrai Betegh Béla.)
A dráma vezéralakjainak arculata, helyzete azóta is változik. Fortinbras
például volt már fasisztoid hadvezér, nyegle bürokrata vagy szadista bandita.
Számtalan oldalról közelíthető meg ismét Hamlet korunkat faggató alapkérdése, amit — némileg leegyszerűsítve — az egyén és a hatalom viszonyában
körvonalazhatnánk.
Bodolay Géza rendező autentikusan teszi fel a kérdést: mi a művészet,
ezen belül a színház s a művészek szerepe, helye, feladata, lehetősége itt és
most Magyarországon? A téma helyhez és időhöz kötöttsége elsőrendűen a
szcenikában és a következetes dramaturgiában nyilvánult meg. A színpadnyílást hófehér függöny fedte, fölötte a piros drapéria csíkja, alatta a rivaldán
végighúzódó élénkzöld gyep eléggé didaktikusán véste belénk a koncepció
nemzeti jellegét. Trikolórunk színei a jelmezekben térnek vissza: a helsingőriek pirosban, Horátio zöldben, köztük Ophélia ruhája és Hamlet inge világít
fehéren. Tematikusan nyilván ide tartozik a színészkirály — eléggé meglepő
— Petőfi imágója. A rendezői koncepció másik gondolatkörét a színpadtér és
a komédiásoknak a szokásostól eltérő megjelenései fejezték ki. Az előfüggöny
fellebbenése után a maguk pőreségében tárulnak föl a díszletelemek, mintha
egy próbafolyamat kezdeti stádiumába pillanthatnánk be. A helsingőri vár vagy
bármilyen színtér helyett a színészek valódi „életterét" látjuk, róluk szól hát
a shakesperae-i mese.
Hamlet szövetségesei a komédiások. A színészkirály szavalata oly komoran
hangzik, mint Hamlet monológja. Színjátékuk direkt politikai reminiszcenciákat kelt: a Petőfi-Színészkirályt elegáns öltönybe bújtatott gengszter gyilkolja meg. A befejező képben a Fortinbras katonáiként visszatérő Rosenkrantz
és Guildenstern sorra kivégzi a színésztrupp tagjait. Az árulás és az erőszak
végzett Hamlettal és a művészekkel.
Volt a színpadon még egy hangsúlyos szimbólum — a kockakövekből
emelt barikád —, de lényegesebb jelentéskört nem kapott az előadásban. A feszesre húzott történet (leginkább a lírai kitérőket, költői képeket irtotta ki a
rendező ceruzája) hatalmas tempóval sodródott a végkifejlet felé. Nincs idő a
töprengésre, a lázasan cselekvő ifjú hős két nagymonológjában vallhat csupán éretten és bensőségesen arról, milyen kétségekkel tekint a jövőbe. Az országot fenyegető hadsereg (természetesen modern katonaruhában) már egyszer elvonult hátul, Ophéliát is ők kergették halálba; Hamlet végszavai után
Fortinbrasnak, a nyápic és ideges generálisnak vezényszavára gyorsan birtokukba veszik az egész színpadot. Hamletet a végtisztességtől, a nézőt a megrendüléstől fosztja meg a rendező.
A katartikus fölmagasztosulás hiányát semmiképpen sem rónánk fel, ha
az egész előadás feszültségét nem oltotta volna ki a túlpörgetett tempó és a
színészek többségének lélektelen modorossága vagy színtelen és súlytalan jelenléte. Kivéve a Hamletet alakitó Kőszegi Ákost, aki gazdag intellektusával
Ut,

emelkedett partnerei fölé, és az Ophéliát játszó Janisch Évát, aki árnyaltan
és finoman oldotta meg rövidre húzott szerepét.
Kosztolányi imígyen rendelkezik: „Hamlet szent mű. Nevezzék kiemelkedő magaslatnak a drámák lapályából." Minden nemzedéknek találkoznia kell
vele. Bár utoljára negyedszázaddal ezelőtt jelent meg a szegedi színházban; a
mostani bemutató oly kevés nyomot hagyott bennünk, hogy inkább várni kellett volna a dán királyfi feltámasztásával.
A Paraszt Hamlet óta őrizzük jó emlékezetünkben Ivo Bresán jugoszláviai író nevét. Ősbemutatóként színre tűzött Díszvacsora a temetkezési vállalatnál című szatírája a nálunk is elevenbe vágó társadalmi visszásságokat
pellengérezi ki. Árkosi Árpád rendező a tőle megszokott mívességgel állította
színpadra a játékot, megtoldva egy „hátborzongató" jelenettel. (Csupán itt láthattuk egy nyúlfarknyi szerepben a társulat kiváló színészegyéniségét, Kovács
Lajost.) De az alakításokban a szatirikus túlrajzoltság erősen keveredett a
bohózati attitűddel. A játékstílus egyenetlensége, valamint a darab epikus jellege miatt ezt a bemutatót legfeljebb a kellemesebb színházi esték közé sorolhatjuk.
Nem hiszem, hogy kötelező penzumként teljesítette volna a színház a legtöbb bérletszünetes és telt házas előadását, a Koldus és királyfit. Ha már —
örvendetes módon — ilyen nagyfokú érdeklődés mutatkozik az ifjúsági produkció iránt, akkor „ízlésnevelés céljából" miért helyettesítik a klasszikus regény kitűnő dramatizált változatát sematikus tanmesével, zenei kvalitásában
pedig „Csipkés kombiné" szintű musicallel?
Sándor János legújabb produkcióját, a Jézus Krisztus szupersztárt a színpadkép nagyvonalú elegánciája, gazdagsága és a rendezői koncepció — háborúellenesség — határozott demonstrálása (háttérre vetített kép) jellemezte.
A szólószámok és a karjelenetek laza egymásutániságából nem keveredett ki
valamiféle elementáris összhatás.
Végül is nagyjából kirajzolódott az az idea, ami egységbe fogná az előadásokat: a „politizáló színház" célja. A világot jelentő deszkákon azonban
közhelyes gondolatok születtek, s megfelelő művészi eszközök híján hatástalanok maradtak.
NÓVÁK MÁRIA
OPERÁBAN: STÍLUSVÁLTÁS
A Szeged művészeti életét gondosan nyomon követő olvasónak nem mondok újat, amikor kijelentem: az utóbbi három évadban országos összehasonlításban is igen előkelő helyet, rangot vívott ki magának a Szegedi Nemzeti
Színház operatársulata. Ennek nem is elsősorban előidézője, mint inkább utólagos igazolása, hivatalos regisztrálása volt a tavalyi operafesztivál díjakban
mérhető emlékezetes sikere, amely — a már korábban publikált kritikák
megállapításaival összecsengve — a magyar operajátszás széles körű figyelemre számot tartó műhelyének ismerte el a társulatot. Szegeden gyakran hallani
ma is a Vaszy Viktor nevével fémjelzett, az ő hallatlan odaadásán és szakértelmén alapuló, nagy eredményekben bővelkedő operai korszak nosztalgikus
felhangokkal kísért felemlegetését, ami érthető is: az idő múlásával a személyes konfliktusok, a megalázó pillanatok emléke eljelentéktelenedik — mert
hogy ilyenek bőven akadtak akkoriban (is), azt épeszű ember percig sem taUt,

gadja —, míg a lényeg: a nagy gonddal, közös vesződséggel létrehozott művészi produkciók emléke kikristályosodva, perbefoghatatlanul rakódik le egykori megvalósítóinak és befogadóinak tudatában. Biztos vagyok benne, hogy
fél vagy egy évtized távolából az utóbbi évek eseményei ugyanígy fel fognak
értékelődni, pontosabban elnyerik reális értéküket azok tudatában is, akiknek nincs birtokukban az a látásmód, melynek révén a jelen mérlegelésekor
túl tudnának lépni legszemélyesebb érdekeik, napi sikereik és kudarcaik abszolút mérceként való középpontba állításán.
Az időszaknak, melybe az 1987—88-as operaévad illeszkedik, egyértelműen Oberfrank Géza tevékenysége, irányító munkája a meghatározója, ö volt
az, aki 1984-ben új irányt szabott a társulat művészi munkájának, amidőn saját — elsősorban Felsensteinnél szerzett — tapasztalataira, elkötelezettségére
alapozván meghirdette a „zenéssszíriház" kiépítésének jelszavát. Az ellenállás,
mely ezeket az elképzeléseket fogadta a szegediek egy részéről, európai nézőpontból nehezen magyarázható, hiszen akkor már éppen hatvanesztendős, a
világ művészeti életében jelentős szerepet betöltő, integráns és életerős irányzatról lángoltak fel a viták; de nagyon is érthető, ha arra a feladattöbbletre és
növelt igényszintre gondolunk, melyet a zenés színház normarendszere a
hagyományos operajátszással szemben támaszt a közreműködők jelentős részénél, a magánénekesektől a kórus tagjain át egészen a színpadtechnika-kezelőiig.
Az azóta eltelt idő igazolta, hogy Oberfrank nagy vonalakban reálisan
mérte föl a szegedi lehetőségeket: itt operai világklasszisok rendszeres jelenlétére sem most, sem a jövőben nem lehet számítani (bár volt egy, egészen az idei év februárjáig..), viszont a társulatban igenis benne van a
részleteiben is kidolgozott, magas játékintelligenciát és -kultúrát feltételező,
nem egyszerűen zenei, hanem komplex színházi élményt adó előadások lehetősége. Nem éppen csekély iránymódosítást követelt a feladat a társulat tagjaitól; ők maguk sem igen gondolhatták, hogy sokuknak néhány produkció
múltán vérévé válik e stílus. A vállalkozást ellenszenvvel fogadók hangja
pedig már csak azért is elhalkult, mivel világszerte tanúi lehetünk a zenés
színházi stílustelemek visszaépülésének a tradicionális operai gyakorlatba. Nem
kell okvetlenül Harnoncourt-ra, Ponnelle-ve utalnom, elég a budapesti Operában tapasztalható folyamatokra gondolni!
A stílusváltás szakaszának természetes kérőjelensége az átmeneti beszűkülés: ha konstansnak tekintjük egy adott művészi közeg alkotóerőinek öszszességét, akkor be kell látnunk, hogy a munka intenzitása csak az extenzitás
rovására növelhető. Szegeden az ellenvetések általában két negatívumból
indultak ki. Az egyik, hogy a Vaszy-időkhöz képest lényegesen szűkebb a
repertoár (a kiváló Pál Tamást illetően kialakult konszenzus szerint az ő tevékenységének súlyponti része a koncertezés volt), a másik, hogy a rendezés
és a színpadi játék kérdései gyakran a zenei problémák fölébe kerekedtek.
A repertoárbővítés első jelét éppen az elmúlt évad hozta el, amikor is — elképesztően hosszú szünet után — ismét Wagner-mű került színre, majd az
orosz 19. század felé tett kitérő után a romantika operakedvelők számára
szinte nélkülözhetetlen remekével, Verdi Otellójával találkozhatott a közönség.
(Számomra persze akkor lenne megnyugtató a helyzet, ha Mozart remekei is
méltó helyet kapnának a műsortervben, tudatában vagyok Oberfrank számottevő affinitásának a Mozart-zene iránt!) A valódi repertoár-színházi működés
alapfeltételeként az énekesek hanganyagával, energiáival a lehető legökonomiUlr

kusabban kellene bánni: a meglevő személyi feltételek között 4-5 produkció
párhuzamos „futtatása" az egyéni teherbíróképességek állandó szem előtt tartásával is kockázatos vállalkozás! Ami pedig a zenei és egyéb tényezők fontossági arányait illeti: a nívós zenés színházi produkciók éppen ezek harmonikus egységéről, tökéletest közelítő illeszkedéséről ismerhetők fel. Éppen
ebben jelentett hatalmas előre lépést a Bolygó hollandi szegedi megvalósulása,
melynek egyik legfőbb erénye a letisztult és a drámai szituációkat pontosan
„kiszolgáló" zenélés. Ha ilyen szintű összehangoltságot sikerül a jövőben is
teremteni, senkinek nem kell aggódnia a zenéért. (Kár, hogy az Otelló e tekintetben határozott visszaesést hozott, legalábbis az általam látott bemutatón.) Oberfrank karmesteri tevékenysége mindenesetre a korábbi „Sturm und
Drang"-alaptónus felől határozottan halad a maga egyre tisztább és bölcsebb
irányába.
Ha felidézzük a szegedi operatársulat siker-sorozatának állomásait: Macbeth—Vérnász—Bolygó hollandi, végül (nem maradéktalan sikerként, de kimagaslóan értékes koncepcióként) az Otelló — látnunk kell, hogy Oberfrank
céljai eléréséhez olyan fegyvertársra talált, amilyenről a legtöbb operakarmester csak álmodik. A négy darab közül hármat Kerényi Miklós Gábor rendezett — vendégként —, magával hozva a kiváló díszlettervezői munkát végző
Makai Pétert is. Mindkettejük, stílusa ezer szálon képes kapcsolódni Oberfrank és a társulat elképzeléseihez, lehetőségeihez, eszköztárához, azazhogy
többről van szó : jelenlétük immár döntő és integráns tényezője a város „operai műhelyének". Bár biztosak lehetnénk e sorozat folytatódásában!
Az elmúlt évad két „nagy eseményének" öszevetéséből is kiviláglik az
együttműködést roppantul termékennyé tevő koncepció. Most, hosszú hónapokkal a bemutatók után nem tisztem a részletekbe menő, zenekritikai jellegű elemzés — ezt különben is megtettük többen a maga idejében. Csupán
néhány jelenségre reflektálok röviden, a Bolygó hollandi és az Otelló alapján.
(Az Igor herceg előadását nem valami szélsőséges szubjektivizmus folytán
mellőzöm, nem is azért, mert nem illeszkedik a társulat tevékenységének fővonalába; egyszerűen nem láttam, méghozzá a kezdés előtt hat órával nyilvánosságra hozott műsorváltozás következtében.)
Ami közös az elképzelésekben, az mindenekelőtt a művészi eszköztár minden elemének közös rendszerbe állítása; olyan szimbólumrendszer kiépítése,
amely minél gazdagabb, annál világosabb, érzékletesebb. A rendszerhez viszont kulcsot is kell adni a néző kezébe: ezzel az igénnyel állított Kerényi
mindkét alkalommal egyfajta élőképet, illetve pantomimet a művek élére.
Ezek olyasféle módon orientálják a befogadót vizuális kiindulópontból, mint
zenei oldalról az emlékeztető motívumok: minden esetben a konkrét szituációból az általánosabb érvényesség felé mutatnak. A konvencionális operajátszás kereteiben csupán megsejthetően lappangó, itt azonban explicitté váló
közlés mindig korok fölötti, mélyen és általánosan emberi. A Bolygó hollandi
a „másság", a megalkuvásmentes többet akarás, és az ebből eredő kirekesztettség, számkivetettség konfliktusai köré épül, így itt az otthon, a család és mindenfajta belterjes közösség, minden tradicionális viszonylat negatív előjellel
szerepel. A „másság" hordozóit — hangzik a valóságból leszűrt ítélet — az
intoleráns környezet a magányos hős szerepére kényszeríti; e szerepből feloldozást csak etikailag ugyancsak felsőbb rendű sorstársaktól remélhetnek. Az
Otelló bizonyos értelemben e konfliktus fordítottjára épül. Itt a félelmetes
éppen annak megvilágítása, hogy az emberi viszonylatok tradicionális védőUt,

bástyái (hit, erkölcs stb.) rendre leomlanak a kellően átgondolt ideológiai és
retorikai ráhatás eredményeképpen, azaz a színvonalasan végzett — bármilyen
aljas célú — manipulációval szemben mi, emberek, védtelenek vagyunk. Ezt
egyébként maga Verdi zenei eszközökkel világosan kifejezésre juttatja, amikor
a címszereplő és Jago embertelen-véres esküjéhez saját „risorgimento"-intonációját társítja.
A művészi kivitelezés színvonala a Wagner-mű esetében egyértelműen magas volt. A zenekarnak és kórusnak egyaránt módjában állt kielégíteni a reá
háruló igényeket: szép hangszeres tónusok, árnyalt muzsikálás, biztos intonáció
és megfelelő ütőerő jellemezte tevékenységüket. Illő itt megemlítenem Molnár
László karigazgató érdemeit.
Az Otelló bemutatóját kissé beárnyékolta a pontatlanságok, „gikszerek"
végigfutó láncolata, amit a közönség — igazságérzetem mondatja ezt velem —
talán túl élesen visszajelző reakciói egyre erősebben indukáltak is. Persze tény,
hogy az operatörténet egyik legigényesebb remekművéről van szó, amely —
túl azon, hogy szokványos értelemben nehéz —, egészen kifinomult, kamarazenei együttlélegzést igényel minden résztvevőtől. Ennek kialakulásához pedig,
mindenekelőtt a színpad—árok kapcsolat szálait szorosra fűzendő, rengeteg idő
és tapasztalat szükséges! A magánénekes-gárda ténykedéséről lényegesen több
jót, mint rosszat lehetne mondani. Ismét emlékeztetve arra, hogy az összefoglaló áttekintés nem azonos a zenekritikával, ezúttal az évad legemlékezetesebb
fegyvertényeire emlékeztetek. A „nagy kiugrás" Gurbán János Hollandija volt,
bár sokak szerint nem meglepetés, hogy első valóban nagy feladatát ilyen szuggesztíven és szimpatikusán oldotta meg. „Az évad remeklése" képzeletbeli pályázaton én a voksomat mindenképpen Németh József Jagójára adnám, amely
érettségével, árnyaltságával valóban az előadás centrális figurája volt. Misura
Zsuzsa régen magasra tette önnön mércéjét, s most öröm látni pályájának szép
ívelését. Juhász József mindkét darabban a vesztes szerepét formálta meg sok
pozitívumot felmutatva: Erikje érzésem szerint jóval közelebb állt a rendezői
koncepció visszaadásához, mint kissé keményen megmintázott Otellója. Vámossy
Éva Jagót kiválóan ellenpontozó Desdemonája énekes és szerep szerencsés egymásra találása volt. S nem hagyhatom említetlenül Kenesey Gábort sem, aki
Daland remekül megformált szerepében szerzett élvezetes perceket mindnyájunknak.
Amennyiben a társulat zavartalanul haladhat tovább az immár jól látható
ösvényen, s amennyiben a felkészülés alapossága, gondossága eléri a Wagnerbemutatón regisztrált szintet, minden okunk megvan további jelentős és élményt
adó produkciók létrejöttében bízni.
GÖNCZY LÁSZLÖ

100.

Az újra felfedezett Tornyai?
BODNÁR ÉVA MONOGRÁFIÁJA
Kivételes szívósság és ügyszeretet, mindezek mellett a sors különös kegye
szükséges ahhoz, hogy egy 40 év előtti tanulmány (1946) után valaki doktori
disszertációt ugyanabból a témából írjon (1956), ez meg is jelenjék könyvalakban, majd legalább 5-6 tárlatot rendezzen választott művésze oeuvrejéből, összeállítsa és megírja mindezek katalógusát. Az ismétlődő „felfedezéseknek" irányítója és részese legyen akár a legmagasabb fokon. De a váratlan szerencse, a „fátum kegye" csak .mindezek után következik: az 1984 novemberében egy műterem átalakítása során a falburkolat és a padló alól előkerült „hagyaték" (713 kép, 80 naplófüzet, levelek!) tárlatát is a Tornyaiéletmű hűséges krónikása és hitvallója rendezte meg. A számbavétel során
Bodnár Éva olvasta először a naplót és a leveleket, majd meg is írta az
„újrafelfedezés" történetét. Talán a hűség jutalma ez — mind a páratlan épségben maradt „hagyaték", mind pedig gondozója az istenek tenyerén.
Az új Tornyai-monográfia megjelenésének lehetőséget „az évszázad lelete"
nyújthatott, a „hagyaték", amelynek eltűnéséről és váratlan előkerüléséről az
új könyv első fejezetében részletesen olvashatunk. Korábban csupán a fürge
újságok, majd a folyóiratok lapjain — a „visszajussolt életművet" előbb a sajtó mutatta be. A „teljessé vált színes palettát", „Tornyai jussát", a „Tornyaisztorit" (és így tovább), de rövidesen a budapesti, majd a debreceni bemutatót
láthattuk, bár Bodnár Éva és Dömötör János alapos tanulmányaiból az egykori perlekedés, majd a hagyaték eltűnésének történetét ismerhettük, Dömötör
írásainak helyet több ízben a szegedi Móra Ferenc Múzeum Évkönyve adott.
Vásárhely és a várost gyűlölő Tornyainé (a második) pereire pontot ugyan az
asszony javára a különféle bíróságok tettek egykoron (köztük a szegedi, 1936—
1938), de csak 1984 novemberében lehetett lezárni véglegesen a peres doszsziét — amikor a „per tárgya" elfeledetten és váratlanul előkerült. A képek
oda, ahová Tornyai szánta őket: mindenki szeme elé.
Nagyszerűen kiválasztott anyag az eddig rejtőző, Tornyainé kitűnő érzékkel „mentette padló alá" az értékeket, bár az új kötet szerzője szerint a megtalált teljesség korántsem módosította az eddigi ítéletet. „ . . . Tornyairól eddig
is tudtuk, hogy a legnagyobb magyar festők közé tartozik, de ezúttal művészetének páratlan kiteljesedéséről, festői világának elevenségéről is meggyőződhetünk . . . " — írja Bodnár Éva a történet elején. Valódi szenzációt a megtalált
teljesség mellett szerinte csupán a dokumentumok és művészlevelek, a naplófüzetek jelentenek (közöttük még Tornyainé naplóinak 15 füzete), de mindezekből a monográfia fejezeteiben csak „mutatványokat" olvashatunk. Hasonlóképpen csak 11 művet a 713-ból a kötet 48 színes reprodukciója között.
És bár ezekkel a 30 év előtt megjelentnél valóban teljesebb lett a festő világa, árnyaltabb kissé, de a dokumentumok váratlanul előbukkant bősége a pályakép „újrafelfedezésében" csak kimérten mutatkozik. Igaz, a felbukkanás és
Ut,

a publikáció megjelenése között eltelt rövidke idő, no meg a Kiadó feltehetően
meggyorsult igénye valódi elmélyülésre lehetőséget keveset nyújthatott.
így aztán a könyv átolvasása során kíváncsiságunk kielégületlenül maradt:
boldogan látnánk egy fotótékát és adattárkötetet, benne a naplók és a Tornyaihoz írott levelek, az előkerült fényképek — a festő nagyszerű életműve, művészi hitele és emberi ereje méltán megérdemelné ezt. Hiszen Tornyai valóban a legnagyobb magyar festők közé tartozik, műve és szava, ugyanígy a
hozzá írtak minden figyelmet megérdemelnek. Hasonlóképpen a hányatott
Odüsszeia is: Hódmezővásárhely, Késmárk, Budapest, Bécs, Párizs, Mártély,
Budapest, Baja, Szentendre, majd ismételten és többször Vásárhely árnyékaiban és fényköreiben — korántsem nyugalmas életpálya ez, tekinthetjük akár
„regényesnek" is.
A vásárhelyi Kovács Mári tiszta kisboci (angyal?) képe mégiscsak ott lebeg Tornyai homloka és holdudvara körül, a „meghitt álom" egyik legszebb
hazai, egyben verlaine-i példázata. Vagy éppen Adyé — az ő sorsa és művészete állhat Tornyaiéhoz talán a legközelebb. Sorsuk és alakjuk olykor egybesimul, a legtisztább megjelenésekben még a „stílusuk" is. A születésük révén megtalált és megismert, gondolkodásukat meghatározó és tőlük eltéphetetlen alföldi vagy éppen partiumi kisvilág, utóbb a „hatások" — Tornyainál
Munkácsy és Puvis de Chavannes előbb, utóbb a hazai tájba oltott „impreszszív realitás". Egybehangoltan és áttételesen, akárha „szimbolikusan" — a
Költővel való teljes közösség ebben is kimutatható. A festő rajongásaiban
ugyanígy.
Gyönyörűek és a korábban ismerteknél még elvontabbnak tűnnek, erősebb
hatással inpresszívek az újonnan fellelt Tornyai-képek — Munkácsy és Párizs legtisztább és legmodernebb hagyománya (Eresz alatt, Kocsmában, Kukoricás, Poros út, Legelésző csorda stb.) legkivált az új felfedezésű képekben érvényesül. És bár a Juss legteljesebbnek vélt változataiban Tornyai a Plohnfényképekkel és az apró vázlatokkal szinte haláláig küzdelmeskedett — „Soha
nem lehet igazi juss, ha nem szakadozott, rongyos (vaksötét-világos)
kezeléssel,
mint a viharfelhő! Se pusztai betyárdráma (az üldözött). Az
ecsetkezelésen
fordul (most már) meg minden!, 1932. december 6. Tornyai" — írja a napló
kései lapjain —, de Az alföldi táj rózsaszín felhővel, a Tanya
gémeskúttal,
A tallón, a Sötét felhők és a hagyaték több más remekműve valóban „az alföldi festészet" legnemesebb hagyományait indíthatják, egyben a legmodernebb lehetőségnek adhatnak utat és biztatást. A hagyatékból itt közöltek alapján talán egy kissé módosítanunk kellene a berögzült „Tornyai image-on", így
inkább Turner és a legtisztább impresszionisták stílusa felé hajlik a kép: egy
modernebb és akár egy kortársibb Tornyai tűnhet a felleltekből elénk. Lehet,
hogy egy kissé éppen ezt a festőt takarta el a szemek elől Tornyainé. A valóban ismeretlent, aki ugyancsak megérdemelne egy valóságos újrafelfedezést.
Amikor változtatnunk kellene a korábbi beidegződéseken, jobban is talán,
mint a felfedezés örömének első eufóriáiban Bodnár Éva tette, az igazi elemzés csak ez után következik.
Tornyai — a naplókból és e könyvből tudható — jól ismerte és ugyancsak
biztosan értékelte a maga és mások művészetét. Hasonlóképpen és nyilván az
ő hatására az eltaszított, majd visszafogadott feleség, Proits Rózsi is. Pontosan
felmérte, mit szükséges eltüntetnie a frissebb szemek: és a nem szeretem város
perlése elől.
Az eddig elrejtett képek, a naplók és a dokumentumok birtokában (úgy
Ut,

tűnik) módosítanunk illenék az eddigi ítéleten — hozzánk valóban közelebb
így jut Tornyai. És nemcsak a szentendrei (1933—1934) képeken, de a korábbi
mártélyiakon vagy bajaiakon is, amelyek nemcsak parányiságukkal voltak elrejtve, de valóban lappangtak a teljesebb művet firtató szemek elől. Igaz az,
amit Bodnár Éva ír: „... A legkisebb vázlatában is benne az alföld ,tengersík'
jellege, a napszítta tarló, az érett kalászok sárgája vagy havas tájain a tél
mennyboltozattál egybeolvadó szürkésfehérje...",
de ítéletünk szerint ezek a
„legkisebb vázlatok", éppen e vázlatszerűség rejtik a legmélyebb lényeget: a
festő vizuális rajongását az alföldi világ iránt. Természetesen az élet és sors
tudatos és tudati vállalása az elsődleges, hiszen Tornyai az alföldi népben
ugyanazt láthatta, amit az éjszakai gőzösből szomorúan kitekintő Ady — a
képek figurációja hasonló melankóliával és esettséggel teli. De Tornyaira elsőképp mégiscsak a „szeme" hatott — fel-feltűnik a „májusi zápor után" felhősen lihegő vidéke is, hasonlóul mások és főként a pillanatokkal elkapott kisképeken. Felhőtanulmányaiban, az érett kalászok sárgáiban és a napszítta
tarló okkerében, akár az „őszikék" képciklusaiban.
A délibábok világa vagy éppen a keserű sorsok szimbolikája inkább a tudatában fellobbanó vagy éppen ellobbanó Tornyaié — művészi állandóság,
a valóságos „teljesség" legkivált a kisképek színes és elnagyolt világában lelhető.
A „felfedezés útja" aligha egyirányú, még kevésbé lezárt. Az az út tehát,
amelynek Lyka Károly, Galyasi Miklós, Kiss Lajos, Dömötör János és mások
mellett Bodnár Éva is állandó vándora lett — a kötet bibliográfiája külön elismerést érdemel.
Velük együtt mindannyiunknak tovább kell lépnünk az „újrafelfedezés" fokozataiban. Kérdőjellel kell felvetnünk minden berögzült ítéletet. Mindannyiunknak, akiknek Tornyai és a teljes alföldi festészet szívügye lett. „Ne lógjunk
tovább a mesék tején..." — mondhatnánk mi is, egy lehetséges és időszerű
jövő akár Tornyait, akár az alföldi festészetet illetően csak ebből a felismerésből remélhető. És ez a piktúra bizony megérdemelné végre ezt a felismerést.
Egy valóságos újrafelfedezéshez segíthet ez. (Gondolat, 1987.)
BODRI FERENC

A mai magyar folklórkutatásokról
„modern" tanulmányok kapcsán
A mai folklór, azon belül a mai magyar folklór témakörében még sok kérdés
vár tisztázásra. Elsősorban elméleti megalapozásnak vagyunk híján, de nem dicsekedhetünk nagyszabású gyűjtésekkel sem. Tény, hogy újságokban-folyóiratokban,
szakmai tanácskozásokon sokszor fölvetődik a kérdés: meddig beszélhetünk még
folklórról? Meddig van élő, recens kutatási tárgya a néprajztudománynak, a folklorisztikának? S mi lesz azután? A folklórkutatók egyébként már széz éve azon
keseregnek, hogy a népi kultúra a 12., sőt a 24. órában van, lassan vége szakad a
terepmunkának, a gyűjtéseknek, s a tudósok beköltözhetnek a skanzenekbe, múzeumokba. Egy tudomány persze attól még nem szűnik meg törvényszerűen, mert
kutatási tárgya kihal vagy megváltozik. Gondoljunk csak az ókortudományra vagy
a klasszika-filológiára...

Ut,

E kesergéseket manapság is hallani. Nyilvánvalóan van alapja a nekibúsulásnak, hiszen végérvényesen megváltozott a magyar falu, a gazdálkodás módszere,
mindenhová betört, eljutott a tömegkommunikáció, s az általa szállított tömegkultúra, megváltoztak az emberi kötelékek, kapcsolatok. S ez a hagyományos népi
kultúra végét jelenti. Más szempontból természetesen a falusi ember fölemelkedését, életmódjának demokratizálódását is látnunk kell ebben a folyamatban, s
ennek megakadályozására, letűnt korok kulturális értékeinek (színvonalának) restaurálására törekedni ostobaság lenne. Nincs tehát archaikus népköltészet, a népművészeti alkotások megszűntek vagy átalakultak. Ahol jelentősebb idegenforgalom van, ott jövedelemforrásként tovább él a „hagyományos", „echte" folklór. Nyilvánvalóan ez a hagyomány már nem az a hagyomány! Díszesebb, csicsásabb, színesebb a viselet, a hímzés — a népművészet kései vadhajtásai inkább ezek, kizárólagosan kereskedelmi termékek. Vasárnap fölöltik a népviseletet, a sokszoknyát
és a főkötőt, de csak akkor, ha turistabusz várható. Turistákra számít a fazekasmester, amikor a boltokban látott eszközöket mintázza. A szövetkezet maga adja
a mintát a hímzésekhez. Viszik is a „folklore souvenir"-t drága pénzen, mint a
cukrot.
A népköltészetet már nem olyan könnyű „lecserélni", mint például a viseletet
vagy a szobabútort. A különböző statisztikák egyébként is még mindig sokra teszik
Magyarországon az analfabéták vagy a fél-, illetve funkcionális analfabéták számát. Az ő számukra a szóbeliség a kizárólagos kommunikációs és esztétikai közeg.
De a folklorisztikát érdekli a paraszti, népi írásbeliség is. Mégsem csak ebben a két
közegben kereshetjük a folklór napjainkig való továbbélését. Közösségi alkotásokra,
szokásokra ugyanis minden közösségben, társadalmi osztályban, rétegben találni
példákat. Az ember ilyen irányú tevékenysége nem nagyon különbözik falun és
városon. Folklórnak, folklór jellegűnek kell értékelnünk a mai szóbeliség olyan
föltűnő jelenségeit, mint a rémhír, a mai hiedelemtörténet, vicc, születő szólások
stb. Ugyancsak ide sorolandók a „népies" írástermékek: emlékkönyv, napló, daloskönyv, firkálás, felirat. S természetesen nem felejthetők ki. a mai „népszokások":
a tanácsi esküvő „egyéni" mozzanatai, az „összevont" névnapozás, az ifjúsági szubkultúrák, csoportosulások akciói, a kriptatemetkezés stb. A „nép" kutatójának
mindezekről tudomást kell vennie.
Mai folklór, modern folklór? Voigt Vilmos új kötetének érdekes címe van:
Modern magyar folklorisztikai tanulmányok (Debrecen, 1987). A szerző a modern
szót eredeti, tudományos jelentésében érti: éppen szokásban levő, mai jelenségekkel kapcsolatos. Az angol területen a mai magyar nyelv terminusa is így hangzik: Modern Hungárián. Voigt Vilmos tanulmányai aktuális (éppen szokásban levő)
kérdésekkel foglalkoznak: a kötet elején a magyar folklorisztika felszabadulás
utáni négy évtizedének tömör összefoglalója és bibliográfiája kapott helyet. Majd
külön fejezet szól a jelenkutatásról, a városi néprajzról és a mai magyar népművészetről.
A néprajztudománytól sohasem volt idegen a jelenvizsgálat. A néprajzi tevékenység kibontakozásakor a korai népéletkutatók mindig az akkori jelent vizsgálták. így járt el Oláh Miklós, Apor Péter, Bél Mátyás, Csaplovics János, Orbán
Balázs. A jelenkutatás tovább élt a két világháború közötti korszakban a népi irodalom és a falukutató mozgalom ösztönzésére. Az 50-es években (külső kényszerre
és belső ösztönzésre) indított termelőszövetkezeti, valamint nagy-budapesti kutatás
ugyancsak jelenvizsgálatot folytatott. Kár, hogy egyik sem ért meg összefoglalást,
szintézist, az ötvenes évek végén a kutatók rögtön más témába fogtak, szétszóródtak. Jelenvizsgálatok különböző kutatási programok keretében a hetvenes években
is folytak. A Néprajzi Kutatócsoportban két észak-magyarországi falu mai állapotának monografikus földolgozását tűzték ki célul. A varsányi monográfiában tudós
szerzők szólnak a gazdaság, a háztartás, a népviselet, a hitélet stb. megváltozásáról, a 60-as—70-es évek családtípusáról (Bodrogi Tibor szerk.: Varsány.
Tanulmányok egy észak-magyarországi
falu társadalomnéprajzához.
Bp. 1978). A nógrád-

Ut,

sipeki kötet a mai folklór jelenségeket mutatja be: mai mese, dalkultúra, gyermekjátékok, archaikus szövegemlékek továbbélése, közmondások ismerete-használata,
mai hiedelmek, lakodalmi szokások. (Szemerkényi Ágnes szerk.: Nógrádsipek. Tanulmányok egy észak-magyarországi
falu mai folklórjáról. Bp. 1980.) Bár az utóbbi
évtizedben több tanácskozás, publikáció választotta témájául a mai folklórt, továbbra is inkább csak egyéni próbálkozásokról beszélhetünk. Voigt Vilmos tanulmányában három pontban foglalja össze a sürgető tennivalókat: 1. A hasonló nemzetközi kutatások megismerése, módszertani értékelése. Ezen az úton indultak el
bibliográfia-készítőink. Fejős Zoltán és Niedermüller Péter a városi néprajzról,
Katona Imre a magyar parasztság életének átalakulásáról, Nagy Dezső és Voigt
Vilmos a munkásfolklór-kutatásokról készített bibliográfiát. 2. A jelenkutatás (marxista) elméletének kidolgozása. E hiány ma még különböző tudományos tévhiteket
szül: „Amikor néhány évvel ezelőtt a mai társadalom kutatását egyesek a néprajz
h e l y e t t (a) szociológia alternatívájaként fogták fel, éppen az a felismerés hiányzott, hogy egy modernizálódott, kellőképpen társadalomtudományi ihletettségű néprajzi kutatás önmagában is képes kérdések felvetésére, sőt megválaszolására is."
(I. m. 87.) 3. A harmadik sürgős teendő a néprajzi „jelen" időhatárainak és tartalmának meghatározása.
A jelenlegi elméleti bizonytalanság okozza azt, hogy a Magyar Néprajzi Lexikon
tekintélyes öt kötetének nincsen jelenkutatás és mai néprajz szócikke, de megtalálható benne pl. a városi folklór címszó.
Budapest városi néprajzáról is írt egy áttekintő tanulmányt Voigt Vilmos.
A városi folklór gyökereit már a középkorban kereshetjük: „csábító az a lehetőség,
hogy a nagyvárosi budapesti folklór keretébe vonjuk mondjuk a pápát kiközösítő
budai polgárok (1303), vagy a királyok udvarában tevékenykedő többnemzetiségű
udvari bolondok, az 1484-es budai királyi farsang (amelyen 56-féle különböző itáliai álarcos jelmez vonult fel), netalán a török hódoltság alatti dervisünnepek, vagy
a visszafoglalás utáni tűzijátékok, a 19. századi ,állatseregletek', a ,hecc' eseményeit. Szerencsére mindezekről van tudományos feldolgozás, úgyhogy azokból megvizsgálható lenne, mi is öröklődött belőlük a későbbi városi folklórba." (I. m. 95.)
Budapest nagyváros néprajzának kialakulásában a századvég, a három város egyesülését követő évtizedek voltak jelentősek. 1872-ben Pest, Buda és Óbuda egyesítésekor egyfajta „budapesti tudat" kezd kialakulni. Az évszám egyébként kettős jelentőségű: ugyanebben az évben szűntek meg hivatalosan a céhek, a városi néprajz, a munkásfolklór kezdeményeinek színhelyei. A budapesti néprajz következő
nagy fejezetét az 1950-ben létrejött Nagy-Budapest jelentheti. Még ebben az évben
megalakult a budapesti egyetem Folklore Tanszékén a „Nagy-budapesti munkásfolklór munkaközösség", amely a címben jelzett kutatások mellett leginkább a
Budapesthez került igazán falusias, patriarkális területek hagyományos néprajzát
kutatta. (A Tanulmányok Budapest néprajzából sorozat első kötete 1958-ban Sinkovicsné Kalina Julianna Rákoskeresztúr című kötete volt. A Bibliotheka Kiadó gondozásában jelent meg.)
A nyugati országokban városantropológia (úrban anthropology,
Grosstadtvolkskunde) néven jegyzik a városi néprajzi kutatásokat. Magyarországon „gyermekcipőben" jár még ez az irányzat. Voigt Vilmos szerint a nagyvárosodásnak
nem is annyira néphagyománya, mint inkább folklorizmusa-tömegkultúrája van.
(Folklorizmuson a folklór továbbélését, más, megváltozott közegbe kerülését értjük.) A városi népélet három kutatandó területére hívja föl a figyelmet a tanulmányíró: 1. A termelés szférája, 2. Az igazgatás, az intézmények szférája (egylet,
művelődési kör, asztaltársaság stb.); 3. A kommunikáció szférája (a tömegkultúra
hatása, újfajta városi szóbeliség, írásbeli folklór, városi nyelv, a kommunikáció
színhelyei, a gyermekfolklór világa).
Voigt Vilmos áttekintése, helyzet jellemzése és feladatokat kijelölő törekvése
nyomán kirajzolódnak az elszórt, egyéni, támogatásra szoruló törekvések. Mert már
kétségtelenül vannak publikációk ebben a témakörben. Valószínűleg jelentősebb

Ut,

anyag rejlik íróasztalfiókokban. A következőkben olyan publikációkra utalok, amelyek a legutóbbi években jelentek meg, és a nagyközönséghez kívánnak szólni.
Dobos Ilona legutóbbi könyvének már a címe is tükrözi a változások iránti
figyelmét: Paraszti szájhagyomány, városi szóbeliség (Gondolat, 1986). A kötet kisebb része szól természetesen a városi szóbeliségről. „A városi hiedelemtörténeteket hitelesen senki sem jegyzi fel, nyomuk csupán egy-egy irodalmi alkotásban található meg" — írja a szerző. Ebben nagyon igazat kell adni neki. Tény, hogy soksok városi, mai néprajzi jelenséget, szöveget utódaink Esterházy Pétertől, Temesi
Ferenctől hamarabb tudnak majd idézni, mint a folkloristától! Dobos Ilona a városi szóbeliség néhány jellegzetes műfaját vizsgálja meg közelebbről. Ide tartoznak
például a városi hiedelemtörténetek. Érdekesség, hogy a tragikus csernobili atomerőmű-katasztrófa előtt lejegyeztek atommal kapcsolatos hiedelmeket: „Egy fiatalasszony három hónapos gyermekének nem mert paradicsomot adni, nem evett zöldséget, mert félt, hogy ,atomeső' öntözte." (I. m. 186.) A történelem csakhamar beváltotta a félelmeket. A hiedelemtörténetek mellett a legizgalmasabbak az ún.
„igaz" történetek. (Az idézőjel különösen fontos ebben az esetben, hiszen §ejtjük,
hogy ilyen „igaz" történetek a mesemondás törvényszerűségeinek megfelelően telítődnek „nem igaz" elemekkel.) Körükben találunk egyéni élménytörténeteket (pl. a
gyermekkor, a katonaság, a háborús események a legfőbb ihletői ezeknek), s vannak továbbmondott „,igaz" történetek (családi, erotikus, obszcén, nevezetes személyekhez fűződő elbeszélések). Mindennapi életünkben ezek az elbeszélések megadják elmondóiknak az alkotás örömét. Dobos Ilona szerint: „a történetek a népköltészeti alkotások, vagy akár az irodalmi művek létrehozásához hasonló lelki folyamatok termékei". (I. m. 210.)
Elkészült a magyar munkásfolklór első összefoglalója is. Nagy Dezső munkájában bő példaanyaggal veszi sorra az előzményeket: a hazai antifeudális mozgalmakat, a céhélet, a bányászat folklórját és a 20. századi kiteljesedését, nem feledkezve meg az amerikai magyarok munkásfolklórjáról vagy az emigrációs évek
ilyen jellegű megnyilvánulásairól sem. (Magyar munkásfolklór.
Gondolat, 1987.)
A kötet szépívű áttekintés, és a munkásfolklórnak számos alig ismert műfaját tárja
elénk. Ilyen például a munkás miatyánk, az eskü vagy a munkás
tízparancsolat.
A kötetben szó esik még az ötvenes évek csasztuskáiról is, ám a közölt anyag maisága mégis hagy némi kívánnivalót maga után. A kötetből teljességgel hiányzik a
jelen munkásfolklórja. Egy életízű regényből, önéletírásból, mai munkásszociográfiából többet megtudhatunk a mai munkásfolklórról, mint az említett kötetből.
Nem kétséges, hogy a vicc a legmaibb szóbeli kis műfajok közé tartozik.
Katona Imre szentelt ennek a témának egy rövidke összefoglalót (Mi a különbség?
Bp. 1980.) Ez a kötet csak a közéleti viccek első magyarországi elemzésére, megközelítésére tett kísérletet. Szerzője figyelemmel kísérte a viccmesélés környezetét,
a viccvariálódást is.
Mindennapi tárgyaink ugyancsak hordozhatnak esztétikai üzeneteket. Az egykori munkáslakásokban, valamint a parasztházakban gyakori dísz a falvédő. A falvédők Magyarországon a századfordulótól német mintára terjedtek el. Létezik hímzett és előnyomott változatuk, díszíteni pedig vonalas ábrákkal vagy feliratokkal
szokták őket. Kovács Ákos volt tudományos fölfedezője a falvédő-kultúrának. Először Hatvanban rendezett kiállítást e témakörben, később a vándorkiállítás számos
kiállítótermet megjárt. Most kötetben adta ki szöveges falvédőit (Feliratos falvédők.
Corvina, 1987). Azt is lehetne mondani, hogy a feliratos falvédők egy sajátos kommunikációs lehetőséget jelentettek (és sok helyen jelentenek ma is, tehát valójában
mai jelenségről van szó). A szövegek formulaszerűsége pedig műfajiságot jelez.
Tartalmuk viszonylag egységes életérzést, felfogást tükröz. Hankiss Elemér az összegyűjtött 1000 szöveges falvédő alapján egyenesen a polgárosodási szándék és a női
öntudatosodás egyik első, erőteljes megnyilvánulásaként értékeli a falvédőket:
„Többségük polgári, kis- vagy jómódú polgári, s néhány kifejezetten nagypolgári
környezetet ábrázol, vagyis inkább a vágyvilágot vetítik ki a konyhának és a szo106.

bának falára, mintsem a valóságot. Szó sincs itt ,a hagyományok őrzéséről' az ,ősi
háziasszonyi szerephez' való ragaszkodásról. Ellenkezőleg. Űj vágyak megfogalmazása, új szerepek próbálgatása, szimbolikus megélése folyik itt." (I. m. 71.) A szöveges falvédőket a gazdag népi felirathagyomány egyik fontos elemének kell tekintenünk. S mivel fal védőt még ma is szokás venni, s a folkloristák „sem most jöttek
le a falvédőről", akad még dokumentálandó anyag bőven ezen a területen is.
Talán sikerült néhány jellemző vonást bemutatni a mai magyar folklórból.
Természetesen e terület kutatása, teljes körképének fölvázolása még hagy kívánnivalót maga után. A kezdeti szárnypróbálgatásokon mindenesetre már túl vagyunk, ezek előrevetítik a tudomány, a szociografikus igényű irodalom és az amatőr gyűjtők sokoldalú együttműködésének lehetőségét. A tudományos módszer ebben az esetben aligha lehet más, mint interdiszciplináris. Mai magyar nyelv, irodalom és társadalomismeret találkozik itt egy ponton. Milyen jó lenne, ha megszülethetne valamiféle szintézis is (bár kezdetben ez aligha lehet fő cél). Mindenesetre
valami olyan összefogásra van szükség, e tudományközi és életközeli területen,
amilyen a népi irodalom felfutásának korszakában alakult ki tudósok, írók, művészek és lelkes, elkötelezett fiatalok között.

BALÁZS GÉZA

Fülöp László: Kaffka Margit
Bármi hihetetlenül és megdöbbentően hangzik is: több mint félszáz esztendeje nem jelent meg az életmű egészét átvilágító monográfia a Nyugat és — most
már bizton állíthatjuk — a XX. század legnagyobb magyar asszony írójáról. Dénes
Tibor, Ágoston Julián és Radnóti Miklós vállalkozása még a harmincas évek első
felében született, s közülök jószerével csak a költő munkája állta ki az idők próbáját, kínálva finom észrevételek garmadáját, ma is hasznosítható konzekvenciákat.
Figyelmet érdemlő kezdemények, résztanulmányok, elvétve szintézist ígérő és involváló kísérletek, persze, azóta is akadtak; a hírek és az előjelek szerint két kutatótól is várni lehetett (hosszabb ideje immár) a korszerű, komplett és komplex
Kaffka-monográfiát. Az ő erőfeszítésük — noha publikációikban mellőzhetetlenül
fontos eredményekre jutottak — eleddig még nem termette meg a maga gyümölcsét, az összefoglaló művet. Annál nagyobb hát az érdeme Fülöp Lászlónak, ki
tőlük nem függetlenül, okulva az ő inspirációjukból csakúgy, mint a másokéból,
elébük vágott, s két kitűnő — a Színek és évek emlékezéstechnikáját, valamint a
Kaffka Margit regényírói munkásságát taglaló — elemzés után kézbe adta az új,
a hőn áhított monográfiát. Ne késlekedjünk kimondani: sikeres és fölöttébb becses
szintézis ez, méltó ahhoz, akiről íródott, s újabb bizonysága a szerző régtől ismert
(és elismert) irodalomtörténészi képességeinek és készültségének. (S noha a véletlen műve, mégis elgondolkodtató: Fülöp László Kaffka-könyvét alig néhány héttel később a Földes Annáé követte. Nem tisztünk e két vállalkozást összemérni
— nyilvánvaló, hogy céljuk, karakterük s ekként színvonaluk is jócskán eltér —, csupán a tényt tartanok beszédesnek: oly nagy, már-már tűrhetetlen volt
a hiány, oly nyomasztó az adósság, hogy megszüntetését, illetőleg törlesztését egyszerre ketten is parancsoló szükségnek, kötelességnek érezték. Csakis örvendezhetünk, hogy így történt.)
Tünet értékű volt a megannyi, monográfiahiányos évtized. Tünete, jelzése, egyszersmind bizonyítéka annak, hogy Kaffka Margit életműve nincs a rangját, súlyát
megillető helyen irodalmi köztudatunkban. Mintha Radnóti ítéletét igazolta volna
az utóbbi félszázad is: „Kaffka Margit mindenestül és csak korának írója, s így
harca is a korral eltűnő. [...] nem olvassák, [...] életműve egészében [...] átesett
az idő rostáján; nem időszerű. [...] Kihullott, és hogy kihullott, nem vették észre,

Ut,

csak a rosta körül álldogálók." Könyörtelen szavak, de vajon fellebbezhetetlenek?
Valóban csak a maga korában volt — viszonylagos — érvénye Kaffka epikájának
és lírájának, a későbbiekben — ismét Radnótit citálva — „ . . . élete és élete műve
dokumentum, nem pedig forrás?" Ámbár irodalomtörténészeink nagyobbik része
sosem csatlakozott e verdikthez, a középfokú oktatásban s ekként az olvasóközönség számára rég hatályossá vált. Kaffka — értékpazarló módon — a gimnáziumi
magyartanítás perifériájára szorult (a ma használatos tankönyv alig néhány sort
szentel neki), magánszorgalmú fölfedezőinek száma egyre fogy, s roppant jellemző,
hogy újra készülő fiatal epikusaink, a mohó elődkeresők, a Krúdyra, Csáthra,
Kosztolányira oly szívesen esküvők és hivatkozók le nem írnák, szájukra nem vennék a nevét. Móricz Zsigmondot legalább ócsárolják, tőle legalább expressis verbis
elhatárolódnak. Kaffka Margit sorsa rosszabb: ő egyszerűen nem létezik, munkássága süket csöndbe zárult. Immanens, az életmű lényegét érintő okokkal, értékhiánnyal, avultsággal aligha magyarázhatnék e fátumot. Kaffka epikai hagyatékának legjava máig friss, élvezetes, tanulságos olvasmány, az oly sokszor kárhoztatott, irodalmunk rákfenéjének tekintett anekdotizmushoz nincs köze, a Színek és
években a legrigorózusasbb elemző sem lelhet makulát, s e kikezdhetetlenül tökéletes remekmű fikciója és időszerkezete nem csupán a maga korában volt merész
és nagyszerű lelemény, töltötte be tudva-tudatlanul — Fülöp László szavával — az
„ütemelőző" szerepét, hanem napjainkban is termékenyítő, inspiratív példa lehet(ne). Ráadásként ez a köztudatból kihullasztott asszonyíró nem akárminő adottság birtokosa volt. Ha lírája nem ért is föl a nemzedéktársak (és tulajdon epikája)
színvonalához, egyszerre működött benne a metaforikus és a metonimikus alkotóerő.
Márpedig — századunk német költészetének büszkesége, Gottfried Benn vélte
így — „ . . . a legutóbbi száz év nagy regényírói közül senki nem akadt, aki egyúttal
lírikus is lett volna". Ügy tetszik, Kaffka (Kosztolányival egyetemben) kivétel:
benne a kétféle valóságtükrözés és -teremtés nem zárta ki egymást. A regény anyanyelve volt csakúgy, mint a vers avagy a novella. Számunkra e tény is (akár a
fentebb említettek) Kaffka Margit alkotói nagyságának bizonysága, s arra indít,
hogy életműve perifériára szorultságának okait ne az oeuvre-ön belül, hanem rajta
kívül keressük. (A kritika kereteit szétfeszítő fejtegetések helyett csupán jelezhetjük: ha Radnóti végállomásnak, „Betetőzés"-nek s ekként időszerűtlennek tekintette Kaffkát, szerintünk épp ennyire a kezdeményezők végzete jutott neki. Az általa képviselt problematika, ember- és világlátás más dimenziókba került át, merőben új alakokat öltött, s a felületes olvasó csak az idegenséget érzi, nem a rokonságot, a különbözést véli dominánsnak, nem a mélyben rejtező hasonlóságot. „Magukra adó" ínyencek körében pedig filozofikumtól mentes antropológiájának s eredendő realizmusának nincs keletje mostanában.)
Illúzióink nemigen lehetnek: Kaffka Margitot és művét Fülöp László igen színvonalas monográfiája sem szabadítja ki abból a mély hallgatásból és érdektelenségből, amelybe már a húszas évek során vettetett. Könyve — csak példányszáma
okán is — sokkal inkább szakmai belügy, mintsem a nagyközönség értékítéletét átformáló vállalkozás. Ámde így is tett, így is alkalom az örömre. Megszüntet egy
fájó hiátust, erudíció és elokvencia társul benne egy jó, bár eleve vesztett ügy
érdekében.
Korántsem rosszalló, pusztán tényrögzítő hangsúllyal mondjuk: ízig-vérig hagyományos monográfia a Fülöp Lászlóé, tartja magát e modell rég kialakult kánonjaihoz. Kronológiaelvű, életrajzban és alkotói korszakokban gondolkodik, igen jó
belső arányaival, fejezeteinek, elemzéseinek terjedelmével is jelzi a vizsgált biográfiai elem, periódus, műnem, műfaj avagy egyes mű jelentőségét ügyesen váltogatja, illetőleg forrasztja egybe az informatív-leíró és az analitikus szakaszokat. Magától értetődik, hogy fölényesen ismeri és birtokolja Kaffka Margit teljes életművét, munkájába építi és reflektálja a szegényesnek nem minősíthető szakirodalom
legfontosabb tanulságait; összegez, folytat, mégis a maga koncepcióját bontja elénk.
Fitogtatás, hivalkodó utalások híján is kitetszik a szerző megalapozott és korszerű

Ut,

— ám a pillanatnyi divatok követésétől tartózkodó — elméleti-poétikai készültsége, finom észrevételek sokasága árulkodik ízléséről, érzékenységéről, fogékonyságáról, s tükre ez utóbbiaknak a könyv stílusa is: a tudományos hitelt nem a személyesség kiszűrésével, száraz szakszerűséggel véli megteremthetni. Elegáns, eleven,
árnyalatos, lélegző magyar nyelv a Fülöp Lászlóé, szókészletének gazdagsága, mondatfűzésének hajlékonysága példa lehetne sokaknak.
A kötet fölrajzolta, élet- és pályakép pregnáns jellemzését adja Kaffka Margit
emberi-írói útjának és alkatának. Autentikus képet kapunk egy nehéz sorsú, lényének ellentmondásaival sokat küszködő, diszharmonikus személyiségről, ki későn
nyerte el derűjét és nyugalmát, s fiatalon, tragikus sietséggel távozott az élők
sorából. Avatott tollal, jó pszichológiai érzékkel és készültséggel mutatja be Fülöp
László a vergődő, súlypontját és békéjét hosszú ideig hasztalanul kereső embert,
érdeke azonban első renden az íróé. A könyv — bár takarékosan bánik az efféle
utalásokkal — pontosan, túl- -s alábecsülés nélkül láttatja Kaffka Margit helyét,
jelentőségét irodalmunk történetében, megmutatván benne a klasszikus realizmus
folytatóját és újítóját, ki főként az asszonyi sorsok ábrázolójaként a modern, lélektani epika úttörője volt, s szakítani tudott a literatúránkban oly nagy hagyományú
anekdota- és történetelvű alkotói módszerekkel. „Törekvései őt is az irodalmi forradalom áramlataihoz kapcsolják" — összegez a monográfus, hozzáfűzvén: „Nagyságára vall, hogy a korjellemző, általános érvényű eszmei és kulturális folyamatokba bekapcsolódva is el tudott különülni. Amit az irodalmi megújulás részeként
megalkotott, abból nem hiányzik az erős egyediség, az önállóságot jelző másféleség." S mily találó képét nyújtja Fülöp László az eredendően szenzualista, kitűnő
megfigyelő, ám a felülemelkedés, a távlatos látás, a gondolkodás-reflektálás adományával szintúgy rendelkező Kaffka Margitnak a Zárszó egyik futamában!
A könyv egésze igazolja, hogy a szerző az analízis és a szintézis műveleteiben,
egyes művek elmélyült és sokszempontú elemzésében, valamint az elvonatkoztatás,
az összefoglalás munkájában egyaránt otthonos.
A monográfia — érthetően, helyesen — a regényepikus Kaffkát emeli a legmagasabbra, tárgyalja a legtüzetesebben, ámde jut a figyelemből a lírára s a növel lisztikára nemkülönben, s igazságot szolgáltat a kritikusnak és a publicistának is.
Fülöp László minőségérzéke mindvégig hibátlanul működik. Kivált elemében van
a szerző, amidőn az írónő regényeinek elemzésébe fog. A róluk szóló fejtegetések
a kötet kiemelkedő értékei; ihlet, invenció és alaposság karol ősze bennük, s csak
fájlalhatjuk, hogy a novellisztika vizsgálatára lényegesen kevesebb tér, kedv és
lelemény jutott, főleg poétikai vonatkozásban. Ám ha homályosabb, elmosódóbb,
érdektelenebb is Kaffka kisepikájának arculata a szerző tartotta tükörben, annál
karakterisztikusabb a regényeké. Külön is kiemelnők a Színek és évek rendkívül
gazdag, stilárisan is átszellemült, valóban mintaszerű analízisét. E fejezet a könyv
imaginárius centruma, benne fénylenek föl a legszebben Fülöp László irodalomtörténészi erényei. Elsősorban a regény poétikai-emlékezéstechnikai újdonságairól
mond sok izgalmasat a monográfus, de — a műre maradéktalanul ráhangolódván,
az imponderábiliákra fogékonyan — ugyancsak nagyszerűen szemlélteti a Színek és
évek különnemű elemekből káprázatos harmóniává szőtt világát. Nincs e könyvnek
részlete, összefüggése, mit körébe ne vonna a vizsgálódó figyelem, s az egyenletesen magas színvonalú okfejtésben itt-ott bravúros észrevételek is akadnak (lásd pl.
az emlékezetműködés kettős jellegéről mondottakat). Említhetnők még a Hangyaboly
igen találó analízisét (főként a formanyelvi egyszerűsödés konzekvenciáinak taglalását érezzük újszerűnek), ügyes és összefogott a Mária éueznek elemzése, s —szemben egyes korábbi vélekedésekkel — Fülöp László nézetéhez csatlakozunk: nem
szimplán és egyértelműen „győztes asszony" az Állomások Rosztoky Évája. (S itt
kell megjegyeznünk: kifejezetten örvendetesnek találjuk, hogy nem a mostanában
sokaktól preferált leíró, hanem a gyakorta elmarasztalt normatív esztétika képviselője a szerző. Kivéve a Színek és éveket, Fülöp László sorra-rendre rámutat a
Kaffka nagy epikáját erőtlenítő felemás, balszerencsés, ellentmondásos megoldások-

Ut,

ra, hibákat is talál, nem csupán érdemeket. Tudja, hogy az író választotta regénymodell, elbeszélői fikció stb. lehetőség és kötelezés egyszersmind. S ha a struktúra
nem használja ki önnön lehetőségeit, ha nem vállalja [vagy csak részben] a kötelezéseket, zavar keletkezik, óhatatlanul. Kevesebbét, gyarlóbbat nyújt a mű annál,
ami a megvalósítani kívánt epikai alakzatban potenciálisan benne rejlett. Ezt kimondani, ezt tudatosítani nem pusztán joga — kötelessége is a történésznek. Máskülönben nincs magyarázata arra, miért tökéletes az egyik regény, miért esendőbb
a másik, s miért szánalmasan gyönge a harmadik.)
Nem hallgattuk el eddig sem: hézagtöltő, magas színvonalú munkának tartjuk
Fülöp László Kaffka-monográfiáját. Hasznát, értékét csak növeli a szerencsés kézzel
válogatott képanyag. Épp mert nagyra becsüljük a szerzőt, néhány kifogásról, ellenvetésről is szólanunk illik. Noha jók a könyv belső arányai, a lírát vizsgáló fejezetek egy kissé soványnak tetszenek. Ezt érzékelve, máris megjegyeznők: vajon föltétlenül tördelve, több futamodásban kellett-e bemutatni a versíró, a novellista és
a kritikus-publicista Kaffkát? A kronológiakövető megoldás kétségtelenül ezt sugalmazta, egyéb indokot viszont nem találunk. Jobb lett volna tán az összevonó,
tömbösítő kivitelezés e túlságosan „aprózó", szétszakító eljárás helyett. A magunk
részéről szívesen olvastunk volna néhány bekezdést Kaffka világának eszmetörténeti hátteréről és ihletőiről. A Színek és évek Telekdy Pétere Schopenhauerre,
Nietzschére (és másokra) hivatkozik, Pórtelky Magda lányai gyaníthatóan Freudot
emlegetik. Ugyan mit kapott a felsoroltaktól az írónő, beépültek-e (és hogyan) a
gondolkodásába? Fontos kérdés ez, akár a nemzedéktársak esetében. Továbbra sem
vagyunk egyek Fülöp Lászlóval a szecesszió megítélésében (sem az irányzat jelentőségét, sem a Kaffkára gyakorolt hatását illetően), s nem teljesen osztjuk a szerző
véleményét, amely szerint a Mária éveiben a címszereplőn kívül csupán „alárendelt jelentőségű, függvényszerű figurák" akadnak. Taubler Vicára és Seregélyre
aligha illik e minősítés! ö k ketten epikai értelemben is bírnak valaminő — legalább relatív — önállósággal. S ha már a Mária éveit említettük: e könyv igazolja, hogy Kaffka nem előzménytelenül, hirtelen ötlettel fordult a kulcsregény műfajához az Állomásokban. Óvatos kísérlet, afféle „előtanulmány" volt erre Laszlovszky Mária története is, hiszen modellről készült a legtöbb szereplője (Seregély
pl. Herczeg Ferencről mintázódott...). Egyáltalán: Kaffka örömest stilizálta regényvagy novellahőssé a számára valamiért fontos embereket, barátokat, ellenségeket,
ismerősöket, illetőleg fikcionálta regénytérré az életében megjárt színhelyeket. Ügy
találnók: Fülöp László a kelleténél kevesebbszer mutat rá e jellemző és sajátos eljárásra, túl ritkán és némileg következetlenül nevezi néven a mintaadókat. „Leleplezi" pl. a Polixéna tant c. novella címszereplőjének modelljét, de nem közli,
hogy a Reggeli kávé c. történet hőse nem más, mint a Sümegre száműzött Szabó
Dezső. Miért e kettősség? Az elsodort falu írója különben az Állomások lapjain is
felbukkan, s kivált e regény elemzése közben hiányoljuk néhány kulcsfigura (Ady,
Lesznai Anna stb.) „azonosítását". Ámde tartózkodik a monográfus attól is, hogy az
Apám c. vers hősében a Színek és évek Vodicska Jenőjének, a mostoha, Almássy
Ignác alakjában pedig ugyané regény Horváth Dénesének előképére ismerjen (16.,
19.). Valóban fölösleges, sőt, botor dolog volna tápot adni a nagyközönség köreiben
makacsul létező direkt életrajzi szemléletnek, a művet közvetlenül a biográfiával
szembesítő felfogásnak, csakhogy ezt a monográfiát — minek szépítsünk? — elsősorban a szakmabeliek forgatják.
Még egy-két apró észrevétel. Az évszámok némelykor ellentmondásosak: vajon
mikor is jelent meg a Levelek a zárdából c. prózakötet? 1904-ben (25., 231.) avagy
egy évvel utóbb (18.)? S melyik esztendőben ismerkedett meg Kaffka Bauer Ervinnel? 1913-ban (177.) vagy 1914-ben (230.)? Kicsiny, a lényeget nem érintő szépséghibák ezek, akár a 220. oldalon felbukkanó, s némileg pontatlan, illetve félrevezető „októberi forradalom" kifejezés. Csupán néhány mondattal utóbb derül ki,
hogy korántsem 1917 nagy eseményére, hanem a magyar őszirózsás forradalomra
utalt a szerző.

Ut,

Szépen, szervesen épül és gyarapodik Fülöp László irodalomtörténészi életműve.
Gyors egymásutánban, alig egy év leforgása alatt három könyve is napvilágot látott
(hogy a korábbi kettőről ne is szóljunk). Irigylésre és elismerésre méltó ez a termékenység, ez a munkakedv. Érdeklődve és türelmetlenül várjuk a szerző hatodik
kötetét, a Schöpflin Aladár-monográfiát. Az eddigiek alapján hiánypótló, adósságtörlesztő és magas színvonalú vállalkozás lesz az is. (Gondolat)

LÖRINCZY HUBA

Aránytudat és érzékenység
LÖRINCZY HUBA: FÉNYTÖRÉS
Recenziót írni recenziógyűjteményről? Nem kísérti-e a feladatot a másodlagosság veszélye, méghozzá immár másodfokon? Hiszen egyrészt már a rendszeres kritikaírást is szorítja a könyv-alkalom, az idő s a terjedelem hármas követelménye,
nem beszélve a publikáló folyóirat saját — végső soron olvasóközönségéhez igazodó
— igényeiről. S ha még másrészt e többszörösen is rendelt, megbízást teljesítő és
alkalomnak megfelelő írások szükségképpen vegyes együtteséről, összeállításáról
kell szólnunk, nem száműzettetünk-e végképp a teremtett és teremtő irodalom közegéből a művek nyilvános feldolgozásának mereven szabályozott szokásrendjébe?
Lőrinczy Huba könyvbírálatainak olvastán egy percre sem kellett e szellemi
elidegenedés ínségét éreznünk. Leírás és értelmezés, magyarázat és értékelés egymásba kapcsolódó, egymást föltételező mozzanatai nem csupán az egyes recenziók
tárgyához ízesülnek hibátlan illeszkedéssel; az írások egymást követve, meggyőzően együttműködve, a szerző (ezúttal már a kritikaszerző) ízlésének, felfogásának,
értékrendjének összképét is kirajzolják. Lőrinczy Huba három csoportba foglalta
kritikáit: az elsőbe irodalomtörténeti munkák, monográfiák, a másodikba gondolkodás- és művelődéstörténeti tanulmányok bírálatait sorolta; a harmadik ciklus darabjai javarészt szépírói művekről szólnak. Témáinak, a véleményközlés alkalmainak repertoárja tehát nem csak figyelemre méltóan gazdag, hanem összetett is:
primér és szekundér irodalom körei egyaránt beleférnek.
Mivel a kötet nagyobb hányada (negyvenkét írásból huszonhat) mégis csak
kritikai természetű, értekező munkákat tárgyal, érdemes lesz előbb erre a típusra
fordítani figyelmünket. Lőrinczy Huba nem ismeri irodalomtörténet-írás és kritikai
szemlézés dilemmáit, vagy legalábbis leküzdötte őket pályája során. Természetes,
hogy olyan szakmunkákról mond elsősorban véleményt, melyek saját irodalomtörténészi tárgykorszakára vonatkoznak: a századforduló, a századelő íróira és folyamataira. Ezeket az évtizedeket dolgozta föl, elsősorban a széppróza számbavételével s mindig határozottan egyéni hangsúlyokkal saját tanulmánykötete, a Szépségvágy és rezignáció is. Törés nélkül folytatja ezt a fő kutatási periódust az Ady és
Babits fölléptével, a Nyugat létrejöttével induló, ugyancsak behatóan ismert korszak, mely tömbszerűen immár le sem zárható. Az ív napjainkig ér: ki tudná pontosan kimérni, mennyi volt a kritikus, mennyi az irodalomhistorikus része a mai
szépirodalomról szóló ismertetőkben? Hogy milyen diszkréten alkalmazható az irodalomtörténészi (és elméleti) fölkészültség jelenbeli művek bírálatában, arra Rónay
György verseskötetének recenziójából idéznék: „A költemények láncszerűen teljesednek", mondja Lőrinczy, s e megfogalmazás József Attila verstípus-meghatározásából ered, melyre egy másik tanulmány, a Király István Ady-könyvéről szóló,
tételesen hivatkozik is. Lőrinczynek kiérlelt és alaposan dokumentált tudása, tapasztalata van tehát a megbírált művek vizsgálta alkotókról és problémákról; sa-

Ut,

ját felfogását, ítéletét mindenkor be is építi bírálataiba. Sosem teszi ezt azonban
számonkérő hangsúllyal: tárgya fölfejtéséhez az adott mű (tanulmány) logikáját,
módszerét, rendeltetését veszi alapul, s mindenekelőtt azt vizsgálja, hogy a szóban
forgó írás miképp tesz vagy éppen nem tesz eleget a saját maga támasztotta igényeknek. Népszerűsítő célzattal szerzett írói pályakép, nagyközönségnek szánt bédekker-irodalomtörténet éppúgy figyelemmel és megbecsüléssel tárgyaltatik, mint
tudományos közönséghez forduló filológiai föltárás vagy részletes monográfia. A művek specifikumát magas fokon fölismerő és elismerő kritikát művel Lőrinczy
Huba.
Bírálatainak maguknak is jól kidolgozott menetük, szerkezetük van. A tárgy és
módszer, a kommunikatív szándék megjelölése és az értékítélet előrebocsátása után
következik a tárgy mű gondolatmenetének ismertetése, majd az értékelés módszeresebb demonstrációja, végül a recenzió összefoglalása. Nem ezoterizálók, de nem is
pepecselők tehát a kritikagyűjtemény darabjai; megadják a szükséges információkat, de nem idézik agyon a megtárgyalt opuszt.
A Fénytörés szerzőjének fő érték jelölő fogalmai — tanulmányokról szólván —:
az arányosság, a pontosság, a következetesség. A részek és egységek elosztásának
proporcionális egyensúlya, az életrajzi és történeti tények és adatok precizitása, a
gondolatmenet célra tartó logikája. Szemlátomást vonzzák a nagy szintézisek, kivált a bölcseleti indíttatások vizsgálatát és a művek beható esztétikai, poétikai
elemzését párosító tanulmányok. Megkülönböztető elismeréssel taglalja e nemből
Király István, Rába György és Török Endre Ady-, Babits-, illetve Tolsztoj-könyveit, értékelve és kifejtve, hogy a monográfiaírásnak mindegyik más és más típusát valósítja meg.
Lőrinczy Hubától idegen mindenféle szakmai sovinizmus. Nem is irodalom és
tudomány elrekesztésén fáradozik, ellenkezőleg: különös érdeklődéssel fordul alkotó
írók értekező munkáihoz, méltatva bennük a saját műalkotások érzékenységet, megfigyelőkészséget tápláló hatását. Rába mellett elsősorban Rónay György munkásságát figyeli ilyen szemmel.
Olvasói ízlésének, tudósi érdeklődésének köreit nem szűkítik dogmává merevült történeti ítéletek. Kiss Endre, Nóvák Zoltán, Nyíri Kristóf eszmetörténeti áttekintéseiben ezért is üdvözli bizonyos, korábban egyöntetűen elítélt, irracionalistának bélyegzett gondolatrendszerek körültekintőbb értelmezését — például Nietzschéét. Lukács egyes ítészi balvéleményeit a kellő eréllyel minősíti, filozófiai és
esztétikai gondolataira viszont újra meg újra épít, hivatkozik. S hadd említsünk
még egy — szerintünk messzemenően jogosult — véleményt, melyet különböző írásokban is hangsúlyoz Lőrinczy Huba: a Nyugat íróinak, elsősorban Adynak és Babitsnak rangsort erőltető szembeállítását, Babits (és Kosztolányi) lefokozását határozottan opponálja, a különböző típusú értékek egyenlő tisztelete jegyében.
Lőrinczy Huba szókimondó kritikus. Az elkent, langyos ismertetésekhez szokott fület bizony akárhányszor megütik az élesen fogalmazott megítélések, érvénytelenítő summázatok. Egyetlenegyszer sem éreztünk ki azonban belőlük személyeskedést vagy klikk- és frontbeli ellenszenvet: végigérvelt, kifejtett minősítésekkel
találkozunk a könyvben. Meg kell becsülnünk, hogy Lőrinczy Huba kritikusi hullámhosszán tisztán vehető a hang, nem hallatszanak bele valamely — bármely
— csoport kórusban hangzó ítéletei.
Kritikáinak még egy felötlő sajátosságát említhetjük: nevezzük ezt kissé fellengzősen antiplatonista műszemléletnek. Lőrinczy nem hajlandó a nyelvi kidolgozásról megfeledkezve méltatni az írásmű „eszméjét" — a figyelemre méltó ebben
az, hogy az értekező művekét sem. Az „alakot" nem külső járuléknak tekinti, hanem a közlés belső, lényegi mozzanatának. Sőt, nem csupán a fogalmazás esetlenségeit tűzi tollhegyre: a nyomtatott szövegek máskor csak legyintéssel fogadott fogyatékosságaira sem sajnálja a figyelmet. A filológiai vétségeket, a toll- és sajtóhibákat még megbecsült művek tárgyalásakor sem hagyja szó nélkül, de ezek az
olykor feszengést keltő, olykor mosolyt fakasztó felsorolások nem tévednek fölös
112.

akadékoskodásba. Sokkal inkább az olvasó tisztelete mutatkozik bennük: az olvasóé, aki a könyvvel egy sokrétű szellemi és érzékleti egészt vesz kezébe, s bizony
nem mindig van kedve a mégoly felszíni gyarlóságok mögött is fürkészni a belső
érdemeket. Jótett helyébe azonban Lőrinczy Huba sem várhatott jót: tulajdon kötetébe is jó pár sajtóhiba csúszott.
A gyűjtemény szerzője persze maga is eleget tesz önnön kritikai igényeinek.
Nyelve ápolt, választékos, — némely fordulataiban egyenesen ódon zamatú, veretes. Fölhívnám a figyelmet a feltételes módú, többes szám első személyű igealak
hagyományőrző ragozására tárgyas esetben, valamint a határozói igenév rendszeres
használatára. Csak egyetlen modorosság nyomát vélem fölfedezni itt-ott a példaszerűen fogalmazott szövegekbén: a szótestbe ékelődő, zárójelbe tett, jelentésmódosító betű avagy betűk előfordúlását; pl. érint(h)ettük. Magam ilyenkor változott
írásképpel megismételném a szót. Talán csak azért szúrt szemet ez az apróság,
mert irodalmi hetilapunknak nemrégiben még szinte minden oldalára jutott egy
ebből az érdekességhajhász betűjátékból.
Kevesebb külön mondanivalónk maradt az utolsó ciklus szépirodalmi bírálatairól. A recenzált művek kiválasztása, felsorakoztatása itt árnyalatnyival esetlegesebbnek rémlik; itt valóban kísért az alkalmat adó művek megjelenésének véletlene egy kimért periódusban. Mindenesetre feltűnő és számomra rokonszenves,
hogy a szerzőt mélyen foglalkoztatja az ún. harmadik nemzedék teljesítménye: ez
az érdeklődés Rónayról és Jékelyről szóló írásaiból derül ki elsődlegesen. Az utánuk következők közül is a talányos, rejtőző, önelvűen zárt költői-epikusi világokhoz vonzódik (Rábához, Mándyhoz). De méltat, sőt „fölfedez" fiatalabbakat is (Tóth
Juditot, Bólya Pétert). Eddig is kiemeltük már arányosságigényét (mely végül is a
kompozíció igénye); itt egy másfajta érték járul az előbbihez, saját kedvelt szavával: az „imponderábiliák" iránti fogékonyság, amely a szavakba alig foglalható
hangulati, érzületi minőségekre, sugallatokra is rezonálni tud.
Kötete előhangjában Lőrinczy Huba Bajza, Gyulai, Péterfy, Ambrus, Komlós
Aladár és Rónay György munkásságát nevezi meg kritikusi eszményeiként. Magam
még melléjük, közéjük állítanám az értekező Aranyt, a részlettényeket fáradhatatlanul búvárló, de mindenkor határozott koncepciót, értékrendet érvényesítő „nagykritikust". Akárhogyan is: ihlető, ösztönző névsor. A Fénytörés pedig szerzőjének
rangot, magas irodalomtörténészi és kritikusi rangot adó gyűjtemény. (Magvető)

BÁRDOS LÁSZLÖ

,,Csukódva tágul, mint a szemhéj"
PÁRTI NAGY LAJOS KÖLTÉSZETÉRŐL
1
Az Angyalstop és a Csuklógyakorlat fogadtatása látszólag egységes volt: jellegzetes, kiforrott, sajátos, az eddigiektől elütő, egységes, „belső törvényszerűségeiben jól követhető", címkéket ragasztottak a Parti Nagy-opusokra. De a „belső"
elemzése mintha a formai jegyek rendszerbe helyezésére korlátozódott volna, a lelki
motivációk meghatározása nélkül. A pszichikus háttér előtt megmaradt a titkos
függöny. Pedig Parti Nagy világa sokkal több, mint irodalom. Sokkal másabb ő,
mint „mások" a fiatal költészetből. Valami gyökeresen megváltozott ő általa a magyar irodalomban. Rendhagyó módon, új éllel.

Ut,

10
Az autonóm ember megváltozik, ha a külvilág elemeit rendezi át. Nem puszta létével mozdítja el a „történetet", hanem tudatosan, cselekvően nyúl bele a mindaddig „nélküle" viselkedő világba. Amikor megérinti, majd mélyeibe ereszkedik,
maga is más lesz. Mielőtt tevőlegesen beavatkozna a dolgok folyásába, megfigyel,
kívülről él át bent levő cselekvéseket, (mások tébolyait), mások bevonulását a valóságba. Ez a tanulás. Megismerni a szerkezetet, mielőtt átalakítanánk. Aki nem autonóm, az türelmetlen. Tanulás, megfigyelés előtt (nélkül) beleártja magát, szinte
„belecsobban" a történés finoman áterezett, érzékeny anyagába. A dolgokról való
nemtudással nyúl bele a dolgokba. Nyilvánvaló, hogy ront, árt. De az autonóm
ember őt is megtanulja, fölméri, beépíti saját stratégiájába, hogy kikerülje vagy
megtanítsa. Attól függően, milyen.
„...keretben taps ropog" (garnidallam). A végtelen behatároltságban csak akkor
van esélyünk, ha látjuk a határok mögötti indítékokat. A behatároltságban is van
öröm. Ha igazán az, akkor nem eufórikus, hanem fájdalmas. Az érzések Parti Nagy
Lajos verseiben mindig összetettségükben jelentkeznek. Az autonóm egyén szenzualitása mindig a mássá levés vágyával egybenőve tűnik fel.
Parti Nagy Lajos nemcsak az új fogalmát változtatja meg, hanem a róla kialakult ítéleteinket is. Az igazi újdonság sohasem formai. (Nemcsak az). Nem a
külső jegyeknek az átvariálása. A régi mag legbelső rétegében állít át egy lüktetést, s egy eddig ismeretlen programot épít bele a Lényeg génjeibe. Parti Nagy
Lajos egy mindenre vonatkoztatható elemet emelt át a szemantika belsejéből a valóságba. Ezzel a sohase kifogyó elemmel működteti játékait. Ez már nem jellemezhető hagyományosan. Stílusok közötti, nem euklidészi beszédmód. Megújította a
költészet-képet bennünk. Az előző költészetek átderengenek a verseken, a hagyományok és az elődök benne vannak lényegeikkel a költészetben.
. Trouvaille-mentes, cizellált sorok. „ . . . néhány tartomány alapzaján / titokban
megtapadva" (fültérkép). Szőösszevonások, hangminták, kihagyások, gesztusok,
„mint hogyha nem csitítana / a gennyedő világ maga / mint hogyha túlbiztosított / zár kéne, nehogy a titok / / feltépje ezt a túlokolt / rendet, hogy elhihetnénk: / ki bűnözött az meglakolt / . . . " / (mint hogyha).
Ahogy Bódy Gábor írta a Psychotechnikumban: „Nem lehet eldönteni: valami
felépült pusztul itt le, vagy a lepusztultból nő ki az új. Talán mindkettő egyszerre."

3
Az autonóm személyiség önmaga útját járja, jó érzékkel kerülve ki a szeparációs csapdákat, s ezzel a függetlenségre törekvő viselkedésével vívja ki környezete
ellenszenvét. Nem besorolható. Kialakított magának egy saját hitet, egy sajátos
elkötelezettségekkel! átszőtt etikát, ami kizárólag az értékek felé nyílik, s aminek
a mércéi merőben mások, mint az eddig létezőek. A külvilág frakciókra szakadt,
formalitásokkal bélelt (s bevett) állásaiból nézve az autonóm nem tűnik normálisnak. Kérdéses az álláspontja, mert sohasem áll, hanem folyamatában tud, mindig
változik, jár. Szüntelenül tanulmányozza a többi autonómot és nem autonómot, ha
kell, újabb tudása birtokában megváltoztatja véleményét, világképét, autonómiája
minőségét. Ez a mentalitás érződik Parti Nagy Lajos verseiből, a terep, a környezet és önmaga ütődéseiből, kudarcaiból is töltekezni képes újjá-megváltódó attitűd,
„akiket nem vár öltöző / laknak becsúszó szerelésben" (tollhullatás).
Ez a függetlenség nem létezhet „abszurd" tisztaság = játékosság nélkül. Ez a
játékosság nem a Weöres-féle szerepalakítás, hanem egy sokkal törtebb, meggyötörtebb játszma. Itt „a margóig se bírja pírral" (papírdal).
114

10
„Szabadnak lenni végül önmagamtól, ez nem a nirvána szabadsága, hanem annak a belátása, hogy Egész összefüggések rész szerinti tapasztalása a dolgom, hogy
semmi nem függ tőlem, de ami tőlem telhető, azt mindenképpen meg kell tennem." (Balassa Péter: Meghívás közben).
Az az olvasói attitűd találta meg P. N. L.-ben a méltó anyagot, amely a bejáratott szemléletek mellett helyet hagyott a még nem levőknek is.
„ . . . lebegő trambulin a szájban, mosolyba szúrt napernyő" (Szabad vizek).
„ . . . az öntőformából haza / / jövője mint a porcukor / a múltja mint a rosta" (zsugor). „maga a fény- és lángképzés egyre biztonságosabb, / s míg régebben dédapa
zsebe többször kigyulladt / leugorva a lóról, így égett benn egy ízben / a lottó, a
hetibér, az orvosi papír,..." (doboz).
„nem közeledsz, nem távozol. / virágmagasban, földközel / rezegsz, verődsz, hát
higgyem el, J hogy azt a repülőteret / kitűzhetem, kitűzheted? / hogy ne csak ernyőn fogjalak, / hogy belül megtaláljalak, / hogy mint a vérem járjad át / az érnyalábnyi éjszakát." (földközel).
Nádas Péter szavaival: „ . . . tovább már nem fokozható etikai képlékenység állapotában érezzük ily hasonlónak magunkat egymáshoz", „a szájban elered a
tél / füstölő motorral szemek forognak / kiventilátorozzák a beszédet / a félrecsapott borozókból" (téli színkör). Néha úgy véljük P. N. L. verseit olvasva, hogy szavai között évek teltek el. Nem távolságot jelent ez az érzés, hanem egy történeti
tömörítettséget, amiben „egy" szóra korlátozódik egy-egy nagyobb életszakasz.
Egyetlen szóösszevonásban három-négy réteg, szervesen. „A századrammophontiszt
újrahúzza a virradatot" (Holnap indul a század csuklógyakorlatra).

5
Aki nem tud hosszasan, csöndben nézni a másikra, az elmulasztja a valódi
szavakat. A néző, fürkésző hallgatás, a csendből kinövő kis szófoszlány melegsége,
bátortalanul is rokonszenves hamvassága nyer meg ebben az aurában minket, olvasókat. Parti Nagy Lajos abból a metakommunikációs sávból hozott el nekünk valamit, ahonnan még talán senki más.
Parti Nagy Lajos már nem induló költő. Nem is indult soha, úton volt eleve.

KÁNTOR ZSOLT

115

Köszöntjük ú j laptársainkat. Juss
címmel társadalomismereti és kulturális szemle indult a hódmezővásárhelyi Petőfi Sándor Művelődési Központ kiadásában, felelős szerkesztője
Szoboszlai Zsolt, a szerkesztőbizottság elnöke Kőszegfalvi Ferenc. — A
Magyar Eszperantó Szövetség kiadásában látott napvilágot a
Tekintet
című kéthavonként megjelenő kulturális szemle, melyet Ördögh Szilveszter szerkeszt.

zsef Attila Körének tagjai és a Körrel szellemi közösséget vállalók alapítványt hoztak létre, melynek célja
az ú j a b b irodalmi generációk és jelenségek támogatása, a magyar művészeti élet sokszínűbbé tétele, az irodalmi
nyilvánosság további tágítása." Első
lépésként A LAP című folyóirat megjelentetésének létfeltételeit kívánják
megteremteni.

*

Szentkuthy
Miklós rajzaiból és más
dokumentumokból nyílt kiállítás a
Magyarországi Francia Intézet galériájában június 2-án, a Mester 80.
születésnapján.
A
tárlatot
Jack
Batho igazgató nyitotta meg.

Június 16-án sajtótájékoztatót tartott a Holnap Alapítvány kuratóriuma. „A Magyar Írók Szövetsége Jó-

Ára: 16 Ft

SZEGEDI SZABADTÉRI JÁTÉKOK

Szörényi
Levente

Bródy
János

FCHéR
ANNA

Drámai rockballada a homályos időkből

'88. aug. 25, 26, 27.

