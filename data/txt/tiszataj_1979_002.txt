tiszatáj
979. FEBR. • 33. ÉVF

llyés
Gyula,
Németh
László,
Csoóri Sándor esszéje; Baka István,
Orbán Ottó, Vas István versei;
Mocsár Gábor novellája;
jörömbei András, Vekerdi László
^^^^
^^^^
tanulmánya;

^^^^^B

^ H
^m
B

Németh
Józsefnél

tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

K i a d j a a Csongrád megyei Lapkiadó Vállalat. Felelős kiadó: Kovács László
79-7 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság ú t j a 10. — 6740. T á v i r a t c í m : Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a K H I 215-96162 pénzforgalmi jelzőszámra. Egyes szám á r a 10 forint. Előfizetési díj: negyedévre 30, fél évre 60, egy é v r e
120 forint. Kéziratot nem őrzünk meg és nem a d u n k vissza. I n d e x s z á m : 25 916.
ISSN 0133 1167

Tartalom
1979. FEBRUÁR
XXXIII. ÉVFOLYAM, 2. SZÁM

ILLYÉS GYULA: írói gondok (esszé)
3
NÉMETH LÁSZLÓ: Drága jó nyolcadik, A magyar író
helyzete (kiadatlan írások)
7
CSOÓRI SÁNDOR: Kórház után (esszé)
18
VAS ISTVÁN: A rakparton (vers)
28
TANDORI DEZSŐ versei: Van Gogh: Éjszakai kávéház,
Cézanne: A nagy fürdőzők
29
ORBÁN OTTÓ versei: Auden, A számítógép lelke
30
SZIKSZAI KÁROLY versei,: Kocái vers, Mindig
31
TÓTH ERZS/ÉBET Tversef: Távirat, Ünnepre gondolok,
és utazni kell
32
BAKA ISTVÁN: Töredékek egy drámából (vers)
35
MOCSÁR GÁBOR: Nádas, holdfényben (elbeszélés) ... 37
BEKE GYÖRGY: Lélekveiztőn (riport)
46

TANULMÁNY
VEKERDI LÁSZLÓ: Középkor és francia parasztság... 56
T. BÍRÓ ZOLTÁN: Vállalások és kételyek (Darvas J ó zsefről, publicisztikai írasai nyomán)
65
GÖRÖMBEI ANDRÁS: Káin és Ábel
68
\

KRITIKA
VASY GÉZA: Mit viszel, folyó (Szécsi Margit válogatott
versei)
76
TÜSKÉS TIBOR: Verskaleidoszkóp (Weöres Sándor:
Harmincöt vers)
80
KULCSÁR SZABÓ ERNŐ: Bereményi Géza: Legendárium
82
VEKERDI LÁSZLÓ: Molnár Gusztáv: Az elmélet k ü szöbén
85

#

1

MŰVÉSZET
GREZSA FERENC: Műteremlátogatás Németh Józsefnél 88
Színház
ABLONCZY LÁSZLÓ: Kristályfák áhítása
Ábel négy változatban)

(Káin

és

ILLUSZTRÁCIÓ
Németh József munkái a 17., 34., 55., 75. és a 92. oldalon,
valamint a műmelléklet I—II. oldalán (Égető János
reprodukciói)
Németh József arcképe a 88. oldalon (Dömötör Mihály
felvétele)

93

ILLYÉS

GYULA

írói gondok
Sötétben sokkal jobban mienk a testünk, mint világossal. A kezdő szerelmesek tán nem is szeméremből oltják el a lámpát, hanem azért, hogy többet
kaphassanak és adhassanak ujjuk egy kis érintésével is. Mint a vakok. Még
elménk világosságszomja is más, mint a szemé. Erős gondolkodás közben, vagy
ha valamit gyorsan eszünkbe akarunk idézni, lebocsátjuk a szemhéjunkat.
A fény föloldja figyelmünket; az éjszaka érezteti a határainkat s mégis benne
érezzük a határtalant, mondhatni fizikailag is. Csukott szemhéjam alatt szinte
ujjal tapintgatom a gondolataim tagmozdulatait, átmelegedését.
Kényszeredett mosoly, fanyargás közben a bor, amit épp nyelünk, csak
fele ízét adja át.
*

Olyan tömény, mérges hazugságot hallottam, ugyancsak ebéd közben, hogy
szájam egy álló percig nem hitte el — nem érzékelte — milyen jó ez a palacsinta.
*

Alkonyodik. Jólesik tudnom, hogy ez a rózsa egész éjszakán át rózsaszín
marad. Bár megesett már, hogy hazajövet a kis zseblámpámmal ellenőriztem.
Ez a vak a mosolyával kémleli, hogy mit akarok tőle. Igen, á lelkembe
lát. A vesémbe; akár a röntgen. Képességét a csönd támogatja; ahogy a röntgenét a sötét.
*

A még háborús — tehát már rokkantnak is öreg — vakot naponta kétszer
gondosan kiültetik a falusi (tihanyi) ház elé. „Szemben vagyok a Balatonnal?"
Megnyugtatják; megnyugszik; még igazítottak valamicskét is a székén.
*

Filmcsók. Oly tágra tátott szájjal kezdték s oly soká vonaglottak egymást
takarva, mígnem szétválásukkor azt vártam, hogy — miképp is kellene helyes
tüzetességgel és magyarsággal mondanom? — azt vártam tehát, hogy nyakig
nem ették-e le légyen egymást. Vagy „ették volt le?" Azért nem tudom jól a
magyar nyelvtant, mert nagyon jól meg akartam tanulni a franciát.

3

Rokonság van a növekvő csönd és a kádfürdő közt — a bőr és az idegzet
tanúsága szerint.
*

Félelem nélküli idegzettel érezzük csak, hogy sötétben a csönd anyás buzgalma milyen kellemesen oszlik szét testünk egész felületén. Rokonságban
azzal, hogy az az igazi csók, amidőn az egész test felületének érintkező vágya
tömörül a szájra.
*

Mit változtat egy rossz íráson, ha előkelő folyóiratban jelenik meg? Rendkívülit. Tündöklőre emelkedik a sznobok szemében, akik azon mérik nemcsak
mások rangját, de a maguk értékét is, hogy milyen „jobb" szalonban fordulhatnak meg. A tárgyilagos bíráló jó helyen nemcsak rosszabbnak látja a roszszat, hanem tüstént fölháborodik s azt érzi, ki kell tessékelnie onnan a nem
oda valót. Vigasztaló, hogy a szakértelem annyi helyen társul a becsületérzéssel. Hogy méltatlankodva a romlottat nemcsak a vendéglőben utasítják
vissza.
*

A hirtelen kitárt ablaküveg szinte robbanva, oly vadul veri vissza a napfényt, amit az égtől kapott, hogy nem állhatom meg a gondolatot: rajongásból
teszi-e, vagy gyűlöletből.
*

Az érlel igazán elhatározást, amin egész testemmel gondolkozhatom. A fekvő
helyzet erre is kedvezőbb.
*

Hogy egy korszakban hány a kitárulkozó költő és hány a rejtőzködő, a
szemérmes: azt az életkoron kívül a társadalom szabja meg. Horatius, Vergilius zárkózott, de a fiatal Catullus szinte exhibicionista. Racine korában nincs
is lírai költő, látszólag. A kitárulkozást a franciáknál Ruteboeuf kezdi, Villon
emeli csúcsra, aztán Verlaine-ig, Baudelaire-ig szinte semmi — látszólag.
Azért látszólag, mert nem bizonyos, hogy az első személyben beszélő költő
mondja magáról a többet. A magáról oly szűkszavú Berzsenyi vagy Arany
benső világát érzékeljük annyira, mint a már-már naplószerűen verselő Csokonaiét, Petőfiét.
Az önkitáró költészet mindig gyorsabb hatású: szépségigényünk mellett
már-már pletykaszomjunkat is megjátssza. De iszonyú ára lehet. A vallomásokat hitelesíteni kell: vállalni kell a futó szavakat is. Ez pedig menthetetlenül
szerepjátszáshoz vezet, pózba merevedéshez. Petőfi idejében eldobta Csokonai
csikóbőrös kulacsát: a maga módján lett közvetlen. A közvetlenség más, mint a
pongyolaság. Korunk nagy közvetlenjei a legszigorúbb formák mesteri kezelésével voltak azok, nálunk — Arany nyomán — Babits, Szabó Lőrinc, József
Attila. : Majdnem szabályként mondhatjuk,. amilyen mértékben „szabadon"
akarsz beszélni, olyan mértékben. tanácsos „formák"-hoz ragaszkodni. A lélek,
— a tartalom — kötetlensége ösztönösen szigorúbb költői kötöttséget kíván;
nyilván védekezésül. Kassák, Füst, Walt Whitman verseiből alig tudunk meg
valamit a „magántitkaikról. De így van ez a napi beszédben is. Aki mindent
rögtön kimond, tehát trágár szavakkal is, kevesebbet fejez ki, mint a virágnyelven valló szerelmes.'
*

Kassák. Műve Veres Péterével párban arról oklevél, hogy az autodidakta
sors nagyobb és főleg tartósabb műveltséget nyújthat, mint az egyetemi rang.
4

Mert a legtöbbre képes: szünetlenül nyitva tartani az elmét. Született művész
volt, született harcos. Mozgalmat is fontosat vezethetett volna. Sajnos, amilyen
kitűnő verbuváló volt, olyan rossz tábormegtartó. Hadnagyai — épp a legtehetségesebbek — sorra otthagyták. Vitaképtelen volt. Merev és humortalan.
Párizsból megjőve, azt a hírt hoztam, hogy Cocteau rímekben ír, szigorú alexandrinusokban, — rémhírterjesztőnek nézett. Hogy a költői kép függetlenülhet, nálunk ő fedezte föl. Ady szimbolizmusa után ösztönösen a legmerészebb
szinonimák — a metonímián és a szinekdochén át a maga sajátos szürrealizmusába. „A lelkem ódon babonás vár, mohos, gőgös és elhagyott" — Ady
soraitól azon át, hogy „24 fiatal lány meszeli bennem tisztára a falakat", Kassák a maga erejéből ért el ahhoz az acél cilinderhez, mely a domboldalon
André Breton idejét előre ketyegi.
A kovácsok izmos óriások — hazulról tudtam, gyermekszemem élménye
volt. A kalapácsos vörös ember — a fenyegetéssel határos plakát — a hordómellével, mi más lehetett a szememben, mint a robosztus kazánkovács.
Képzeletem ilyennek mutatta Kassákot, amikor először olvastam róla, hogy
inasnak Pestre kerülvén, a Váci úti gyárakban kazánkovácsnak tanult ki, annak
szabadult föl, munkakönyvében ez van beírva: kazánkovács. Így járta be —
kenyérkeresetként erre a mesterségre számítva — Európát. Olyan kovács tehát,
aki azzal a plakátra is fölkerült pöröllyel kazánokat, mozdonyokat kalapál
össze.
Csak később tudtam meg (éppen egy kovácstól), hogy: nem. A kovácsok,
sőt mindenfajta vasmunkások között a kazánkovácsok a legcingárabbak, legvékonyabb termetűek. A kazánt nem kívülről, hanem belülről kalapálják legtöbbet: a nagyobb kazánokba bele is kell bújniok. Apró munka az övék; a
szerkezet működését figyelik és javítják.
Ettől még jobban tiszteltem Kassák munkás voltát. Az iménti Herkulesnagy Vulcanus kétkezi fürge törpe lett, de ettől csak nőtt a szememben. Bíztam ösztönében. Az útkereső, mesteremberi mélységfúró daxliszimatában. Hisz
azokat a pályakezdő csupa mellkas, csupa izom verseket is belülről kalapálta
össze, emelte olyan szembetűnő magasra, eltanulva annyi szerszámkezelést a
különböző műhelyekben, amennyit az eleven agyú s erre szerfölött büszke vidéki fiú megcsodált és azonnyomban megpróbált.
De Pestről való eltávozása — elmenekülése — után Kassák alakját a diktatúra után a megszépítő távolság egy időre megint robusztussá tette. A kemény — a mindenkivel dacoló — forradalmár lett. Hatalmas himnuszt irt az
ifjúmunkások júniusi országos kongresszusára. A még szintén ifjú, de már idősebb testvér szavaival köszöntötte elsőül is a kétkezi proletariátus fiait. Harsány mondataiban a kalapácsos ember izmai feszültek. De szembeszállt magával Kun Bélával is, mint igazibb proletár.
Pesten maradt hívei ilyenféle forradalmiságot vártak az emigráns Kassáktól. Látatlanban is így tekintettük őt újítónak; Ady korszerűen újító folytatójának. Különösképpen, mondhatni, csak formát újított. Ady tartalomújító példájáról azt vélte, hogy azt Ady be is fejezte. Holott az csak most kívánt folytatást, a gazosuló ugaron. Kazánjával az a mozdony emiatt nem futott akkora
pályát, mint aminőre képesnek — és hivatottnak — hittük. Vezetője a modernség, a haladás valamiféle helytartójának vélte végül magát; az ilyesmi pedig
önmagában állapotállandósító sugallat.
*

Az irodalomtörténet korszakokra osztása, „periodizálása" más, mint a nemzedékekre osztása; a — nemzedékesítése? Van periódus — hanyatló — nemzedék nélkül; életrevaló nemzedék híján. De hisz ez össze is függ.
5

A szellemi élet mégis a nemzedékkel lép egyet-egyet, már ha lép. Mert
hisz botladozhat, sántíthat. Sőt — léphet félre is. Nem szólva, mikor meg sem
indul. Bénaság, árok; láblövés, ingovány.
A századfordulón vált vigasztaló-kihívó bölcs mondássá az irodalomban és
a szocializmusban egyaránt, hogy aki a jövőnek (s így mintegy a jövőben) él,
az örök fiatal marad; a forradalmi mozgalmakban tehát minden nemzedék
egyvonalban lépdel; generációs különbséget csak a társadalom ismer, az egyén
a maga tennivalójára nem. Gerontokrácia volt görög neve annak az országlási
formának, mely a vezetést teljesen a vének tanácsára hagyta. Persze, hogy
szklerózissal járt, kiváltképp a szellemi előrejutásban.
Alig van megmosolyogtatóbb, mint mikor egy irodalomban — gerontesek,
stallumos vének szánják ifjúi szökdelésre maguk. Ha valaki tanulmányozni
akarja, mi az üres (a másodlagos) formabontás, ezeket a mozdulatokat nézze.
A még megmosolyogtatóbb, mikor maguk az ifjak is, helyet nyerendő, ilyen —
immár kettősen álifjú — mozgásművészetre gyakorolnak.
Olyan föladatkörben, ahol épp a tartalom volna az újdonság; ahol a valóság kínál csábító talajt. S a kísérlet merészséget. A vállalkozásnak olyan kockázata, mely az ifjú vért még egészségesen-növelőn forralja, terpiékenységre, a
szív megszáirnyaltatja, tiszta régiókba.
Elgondolkodtató, hogy a Nyugat nemzedékét fölváltó (és sokban folytató)
nemzedék erre a formacserélő, friss tartalomkereső vállalkozásra mennyire
félrevonultan választott helyet, nem is egyet. Nem az a mózesi exodus volt ez,
melyet Karácsony Sándor (és Fülep Lajos) tanácsolt. Neim is az a szigetre
menekülés, amelyre Németh László (és Kerényi Károly) buzdította a jobbakat
(a barbárság váratlan özönvize elől). Egyfajta elegancia volt — választékosság,
már-már finnyásság —, hogy a szívünk és ízlésünk szerint való megtárgyalandóinkkal félrébb álljunk. Épp azért, mert egyénenként akkor már csaknem
minden kapu nyitva állt előttünk. „A siker kompromittál" — úgy villan,
mintha egy .debreceni megbeszélésen épp én foglaltam volna jelszóba az — útkeresést. Mert hisz a célt magunk sem láttuk világosan. Debrecenben, Pécsett,
Biharugrán, Zengővárkonyban, Vésztőn forrtak a tervek a teendőkről, azaz
végül: lapalapításról. így született meg a Válasz. Én magam azon voltam, hogy
a már-már illegális, de abban az időben aránylag óriási példányszámú paraszt hetilap a (hajdan Várkonyi—Mezőfi irányzatú) Szabad Szó legyen az a —
finnyásoknak is megfelelő hely, az a zártkörű, mely mégis nyíltan választékos;
de kisebbségben maradtam.
A princípiumok — az alapelvek és végokok — ugyanazok maradtak. A tülekvés, a fény- és haszonáhítás világában nemcsak ingyen írni, hanem polgári
pénzkeresetünkből fönntartani a lapot. Valamiféle erkölcsöt tehát. „Szolgálatot
tehát?" — merült föl a meghatározás. „Kötelezettség" — volt a helyesbítés.
A világban már terjedt a littérature engagée fogalma, az engagé-1 hol elkötelezettnek, hol pártosnak értelmezve. Ez az engagement jelent azonban szegődményt, tartozást is; és vállalást gázsi nélkül. A szó mögött ott lappang ez a
fogalom: tisztesség. A.zt,.hogy eleget teszek annak, amire kötelezve vagyok,
franciául így mondják: „fairé honneur á mes devoir".
'

6

NÉMETH

LÁSZLÖ

Drága jó nyolcadik
(Töredék)
AZ O S Z T Á L Y

Egy-két héttel a nyolcadikosok évzárója előtt kezdődött.
Kovács rosszkedvűen jött meg a városból. A reggeli, balul sikerült óra
egész délelőtt ott motozott benne. A fiatal igazgató, aki úgy bánt vele, mint
mesterével, megkérte, bejöhetne-e hozzá, most az ismétlések alatt, egy órára.
Ö meg szerette volna mutatni neki, hogy az a módszer, amelyről annyit beszéltek (A történelem és a magyar irodalom összeolvasztása, a magyar politika
és szellem történetének, mint a világtörténet helyi változatának a tanítása)
mennyi előnnyel jár. A lányok azonban cserben hagyták; az ellenkezőjét bizonyították, mint amit bizonyítani k í v á n t . . . Igaz, hogy talán túlságosan nagyot
is m a r k o l t . . . A tárgy: a 48-as mozgalmak utáni csalódás, a romantika bírálata
lett volna — Európában és idehaza. Ebben a tételben ő olyan távoleső jelenségeket fogott össze, mint a londoni világkiállítás, Flaubert regényei, Bismarck
politikája, az utópista szocializmus tudományossá válása, Kemény Zsigmond
röpiratai, a magyar kútfőkiadványok. A lányok nem nézték át a jegyzeteiket
s ímmel-ámmal kérődztek föl — s akkor is összekeverték a dolgokat. A nagyobb hibát persze ő követte el. Amikor látta, hogy nem remekelt velük, ingerült lett, s ahelyett, hogy a tudatlanságuk fölött átsiklott volna (az egyik lány,
Ica, a krími háború évét sem tudta), makacsul megállt fölötte s keserű tárgyilagossággal mind nagyobb tudatlanságkoloncokat húzott ki belőlük. A lányok
nem szokták meg, hogy megharagudjék rájuk, ez a tárgyilagossággal leplezett
ingerültség meg egyenesen vérfagylaló volt — úgyhogy már a legegyszerűbb
kérdésekre sem mertek jelentkezni, egymás háta mögé bújtak, végül is Tóth
Ételnek, az osztály agyának kellett nekicihelődnie, aki mint valami anyaagy
ült az utolsó padban, a többi csirkeagy közt s csak ha azok kifogytak a tudományból, akkor látta jónak két oldalt lógó lósörényét s nagy szemüvegét a
görnyedt némaságból felemelni; most azonban még ő is elvesztette lába alól a
talajt, s kettőjük párbeszédében — mert az óra azzá vált lassan —, az ő bedagadt torka s izgatottan remegő hangja, mint valami fizikai készülék jelezte
a drámai percek feszültségét.
Ez a kudarc (amelyet az igazgató iparkodott észre nem venni) a következő
óra alatt — a hetedikes magyaron — is tovább dolgozott benne. Pedig ennek
az órának az anyaga, a magyar felvilágosodás gyökerei különösen a szívéhez
nőtt, s otthon, míg az órára a vázlatát készítette, némi elégtétellel állapította
meg, hogy nincs az az egyetemi hallgató, akinek e tárgyról olyan tiszta képe
volna, mint az ő tanítványainak. De bár a tárgy is szép volt, a tavaszi naphoz
képest az osztály is iparkodott (sokkal több éles eszű lány volt itt, mint a nyolcadikban), az előző óra ingerültségébe mély csüggedés vegyült; érezte, hogy a
szája kérdéseket tesz fel — a füle valahol messze az agya előtt hallja a válaszokat —, de amíg Bod Péter Athénásából a megjelölt részt fölolvasta (a kollégium könyvtárában ez a ritka könyv is megvolt), szinte csodálkozott magán,
honnét veszi az értelemnek megfelelő hangsúlyokat, amikor nem is figyel arra,
amit olvas; csak azt a szégyenletes bizonyságot forgatja magában, hogy amit
ő itt csinál, az teljesen haszontalan. Nem szokta sajnálni magát. Sőt rendesen
a2t iparkodott bebizonyítani, hogy hiába kergették el őt az egyetemről, ő te-

hetséges, új, érdekes műhelyt tud csinálni. Ha szűkebb szakja, az újkori tudománytörténet helyett az egész világ- és magyar történetet kell tanítania, ő
ezzel a megnőtt anyaggal úgy foglalkozik, mint könyvtáros évei alatt a szakjával, s ha egyetemi hallgatók helyett tizenöt-tizennyolc éves lányokat kell
tanítania — ő ezekben ébreszti föl az érdeklődést, fogékonyságot, amely a helyét elfoglaló professzorok növendékeiben csak eltompulhat. Most azonban úgy
érezte, hogy mindez csak önáltatás. A diákban, főként a lánydiákban, persze
sok az alkalmazkodás, az érdeklődést, sőt az értést is meg tudják játszani, közben talán még imponálnak is maguknak —, azonban az ő világa s ezeknek a
derekuk nyújtogató, nyakuk illegető lánykáknak a kobakja közt áthághatatlan
űr van, amelyekbe hiába szórja napi három-négy órán át a s z a v a k a t . . .
Tizenegytől nem volt több órája, fölment a kollégium könyvtárába. Útközben, a mellékutcán többen is ráköszöntek: „Szervusz, Bandi b á c s i ! . . . "
ugrott neki az egyik kollégiumi tanár. „Tiszteletem, Bandi bácsi!" Ez egy vele
egykorú, ha nem idősebb ember volt; a mellékutca úttestén köszönt rá, ahogy
a háza előtt álldogálva meglátta. Ügy emlékezett, hogy valamelyik fiútanítványának az apja (amíg a leánygimnázium a kollégiumból ki nem vált, ott is
tanított), tán valami állatorvos. Máskor csendesen viszonozta ezeket a „bácsizó"
üdvözléseket. Úgy érezte, valami kényelmes s nem is ellenszenves álruha ez a
„bácsisága". Hisz itt a városban is bizonyára sokan voltak, főként a városháza
táján, akik csak azt tudták róla, hogy a forradalom alatt egyetemi tanárságot
vállalt s a fehér időkben nyugdíjazták. Ezek meg is rótták érte az egyházat,
hogy mint óraadót „az ifjúság megrontására" alkalmazta. Ez, hogy ma a félváros „bácsija" lett (amelyet az egyik fiúcsoport kezdett el, akiknek valahogy
enyhébben minősítette a bűnét), csökkentette az ártalmasságát —, ej, hisz csak
egy bácsi ez, belekeveredett, mint afféle világra vak tudós, de nem árt az senkinek. Most ez a lépten-nyomon, nagy jóakarattal képébe harsogott bácsisága
is bosszantotta. A maga gyávasága, sunyítása ingerelte benne. Hogy is engedhette meg, hogy negyvenöt éves korában a fél város bácsija legyen! Amikor
idekerült, az akkori nyolcadikban volt néhány kiváló diák, akikkel valami
szakkörfélét csinált, arra akarta rákapatni őket, hogy eredetiben olvassanak
történeti emlékeket. A körnek nem sok haszna eredt, ezen a bácsin kívül; ők
kaptak rá, mint a bizalmas viszonyukkal szerzett jogra, a bácsira. A bácsit
azután Tóth Etel, aki abba a körbe is bekéredzett, elterjesztette a nyolcadikban; onnét aztán tovább folyt, szigeteket hagyva (a hetedik tanár urazta) más
osztályokba, a fiatalabb tanárok közé, a szülőkön át a városba. Most itt megy
ebben az idegen városban, amelyhez azon kívül, hogy néhány olvasója van a
tanári karban, semmi köze s érzi, ahogy a mosolygó arc, a kelleténél jobban
megereszkedő csigolyás hát, még a fölhajtott gallérú tavaszi kabátja is, mint
szégyenletes lapítás, mind ehhez a kedélyes „Bandi bácsihoz" igyekszik idomulni.
A kollégiumban a könyvtár zárva volt; a könyvtáros nem hagyta ott, megbeszélés szerint a portán a kulcsot, meg kellett várnia, amíg lekerül az órájáról. Máskor mulattatta ennek az ős különc legénynek a féltékenysége, akinek
egész élete a tanári könyvtár volt, de nem az, hogy megfelelően kiegészítse,
minél több emberrel olvastassa, hanem hogy mint valami könyv-Harpagon az
olvasni akaróktól megőrizze s egy-két bizalmas diákjával újra és újrarendezgesse. Szinte szórakozott a fájdalmán, amivel egy-egy nyaláb könyvet kicsit
átengedett neki. Most azonban alig állta meg, hogy le ne torkollja a könyvek
átvételekor, amikor célozgatni kezdett rá, hogy a tanári könyvtár példányait
az ifjúságnak tovább adni nem szabad, ő egy gimnazista lánykánál is látott
idevaló könyvet, az illető azt mondta, Bandi bácsi adja ki nekik, hogy az órán
referáljanak belőle. „És ha véletlenül a háziasszonyom felemeli, amíg az iskolában vagyok?" vetette a szemét a lapokat szörnyű körülményességgel rendezgető tanárra. Még az új maszkjára sem tett megjegyzést, pedig az igazán rendkívüli volt. Torontáli kolléga, amikor ő idekerült, valami szakállbetegséget
8

szedett össze, s aszerint, hogy milyen gyógyelméletet állított föl magában, hol
hosszúra engedte a szakállt, hol félrövidre nyirkálta, vagy egészen leborotválta,
olykor fehér paszta volt az egész képén, majd csomós, sárga göbök, s mint egy
nő a kosztümjét, szinte elvárta, hogy az új kreációját észrevegyék és szóvá
tegyék. A mostani átalakulás igazán feltűnő volt, valami lila oldattal volt az
egész arca bekenve. Kovács azonban mintha észre sem vette volna, nem várta
be a visszaadott könyvek személyazonosságát, átment az olvasóterembe, s kivett egy Macaulay-kötetet, amelyből egy részletet akart lefordítani. Ha egyedül
volt, tett-vett a könyvtárban, mint a magáéban, ezt Torontáli is tudta, más
jelenlétében azonban meg szokta kímélni a szemét attól a mozdulattól, amelylyel egy idegen betolakodó az ő féltett polcai felé nyúl. Most azonban Torontáli növelte az elkeseredését. Micsoda emberek közt kell itt sínylődnie...
Ennek a Torontálinak, mondják, egy vitrinje van otthon, teli meztelen szobrokkal; s mindennek pontosan meg van karikázva az alaprajza.
A hatalmas könyvtárteremben, mint rendesen, most sem volt senki. A polcok előtt az „asztalon" a kérőívek nyalábja is ugyanúgy hevert, mint utoljára.
Amikor lekerült ide, meglepetés volt neki ez a könyvtár, ö legföljebb régi
Bibliákat, Hungaricákat várt itt — tekintve, hogy az iskola kétszáz esztendős
volt —, de úgy látszik, néhány szép, 18. századi könyvtár is ömlött belé, mert
épp a felvilágosodás kori anyag rendkívül gazdag volt; az előző könyvtáros a
század elejéig minden történeti kiadványt meghozatott, a külön kezelt Dányigyűjteményben (a város katonai, tiszti orvosa volt) a bonctani atlaszok, orvostörténeti művek mellett ott voltak Ibsenig és Tolsztojig a klasszikusok. Ez a
könyvtár tette lehetővé, hogy a történelmet (akár az ókorit osztották rá, akár
az újkorit, az ipari forradalomtól) mindig egykori szemelvényekkel oktassa.
S ezeknek a szemelvényeknek a gyűjteményéből, amelyeket maga fordított le,
alakult ki az a „történelmi olvasókönyv", amely két év után olyan stádiumban volt, hogy egy barátjával, aki hasonló okból, mint ő, egy kiadóhoz került
lektornak, már a megjelenéséről levelezgettek. Ez az olvasókönyv lett volna az
ő bombája, amit a kollégái közé vet, akik most az új restaurációs kor történetszemléletét fabrikálják friss katedráikon. Voltaképpen egy világtörténet: de
maguk a hősök mondják el, ők tiltakoznak új magyarországi tolmácsaik ellen,
ő egy-egy rövid arcképben — ahogyan az órákon megszokta —, mint rendező
a színre küldi őket. Ezt aratták azzal, hogy kirúgdosták őt a maguk szakemberi
„cirkulusából". Más belepusztult volna ebbe a vidéki középiskolai óraadásba;
ő azonban itt lett igazán világtörténésszé. Máskor a másnapi óra örömén túl a
megtorlásnak ez a halvány előérzete is ott bizsergett munkájában. Most ezt
a dacot, büszkeséget is nevetségesnek érezte. Csak áltatja magát az olvasókönyvével. Először is nem adják ki, de ha még ki is adják, mit jelent az?
Hogy beült a történelem népszerűsítőinek falkájába. Hogy megvetette nemrég
a legjobbakat is közülük. Az ellenzékisége? Történelmet fog szállítani bizonyos
világnézetű olvasóknak. De még ott sem veheti fel a versenyt a fürge kompilatorokkal, akik a legfrissebb külföldi munkákból szabják össze a magukét, ő t
megeszik ennek a kollégiumi könyvtárnak kapcsos énekeskönyvei. Ha soká itt
marad, olyan bogaras ember lesz, mint Torontáli. Hisz ő is Eötvös-kollégistaként tanult. A pesti könyvtár különszobája jelent meg előtte, a kékköpenyes,
őszhajú Sándor bácsi, aki több mint tíz éven át hordta elé — percek alatt —
a könyvstószokat. S amit megkívánt, csak be kellett írnia a kívánságkönyvbe.
Egyre türelmetlenebbül rakta át magyarba Teleki Józsefnek, Rousseau barátjának a francia mondatait, a körülötte tipegő könyvtárosra sandítva s amikor az
végre odajött hozzá s megkérdezte, hogy te még soká maradsz, kérlek, összecsapta a könyvet s azt mondta: „Nem, átmegyek az egyházi pénztárba, fölveszem az óraadói díjamat..."
A fizetés vagy inkább óraadói díj nevetségesen csekély volt; a pénzromlás
miatt a fizetések úgy is egyre jobban zsugorodtak s az egyházi pénztár a kis
9

reparációkat is, amit az állami óraadók kaptak, egy hónap késéssel vette tudomásul. Amikor eljött Pestről, a nyugdiját átengedte a családjának (három embernek persze az is semmi volt; a felesége némi szemrehányással adta tudomására, hogy vállalt alkalmi állást), ö az óraadói díjából jött ki, sőt eleinte,
amig több volt, abból is küldött haza. Ezt a nagy pénztelenséget nem érezte
megalázónak. Sőt, mintha most élhetett volna először a maga természete szerint. Az, hogy ki hogyan költ, biológiai sajátsága az embernek, mint a madaraknak, hogy hogyan tollasodnak, marakodnak. Néki a büszkeségéből következett, hogy a javakat, amiket keresett, átengedje másoknak. A családja közepette is, úgy érezte, szerzetesként él. Most erről a szerzetességről levedlett,
ami idegen volt tőle. Le az egész házassága, mert hiszen, ha törvényesen nem
is váltak még el, már több mint egy éve nem volt odahaza. Nem bírta ki a
viszonyuk az ő lebukását, elnyomorodását. Ezen a vidéki óraadóságon sem azért
kapott talán, mert. azt hitte, hogy pénzhez juthat, hanem, hogy abból a férji
megalázó helyzetéből kiszabaduljon végre. Múlt hónap elején még nevetett a
pénztárban kapott szánalmas összegen. A szállásért, hátul a Bercsényi utcai ház
végében, csak elég lesz! Kosztot meg kap az internátusban. Most azonban a
teste puszta fenntartása is nagyobb gondnak látszott; a szállásadónője többször
célzott rá, hogy a nővére, özvegy papné, akin valami furcsa idegbetegség jelentkezik, oda akar költözni hozzá. A családjának a sorsa meg egyenest szégyenként égette, ö itt passziózik, kis libákat töm, néhány garasért a bögyüket
megfelelő kukoricával s azalatt a feleségének valami devalvációs pénzbankban
kell a magas kamattal becsapott kisemberek betétkönyveit írni, hogy a fiát
meg a lányát el tudja tartani!
Amikor a nagykapuban a kulcsot megfordította s a téglajárdán, a telek
végében levő hátsó ház fele megindult, a szállásadónője kikukkantott az ajtón,
s a fejkendője csücske egy pillanatra ott volt a kis tornác oszlopa mellett. Már
vár! Biztos a lakásról akar beszélni megint. Tán levelet kapott a húgától, gondolta bosszúsan. S bár az öregasszony csakugyan ott téblábolt a kis előszobában, s a tartásán s futólag fölmért mosolyán a küzdelmet érezte, amely az
albérlő látását szokta megelőzni nála, sőt néhány lépést még utána jött, ő a
„kezitcsókolom" után elszántan tovább ment, át a háziasszony zsúfolt ebédlőjén a maga szobácskájába, legföljebb az ajtaját nem húzta egészen be, nehogy
ha tovább nyomul a nyomába, olyan színtje legyen, mintha becsapta volna az
orra előtt. Ahogy belépett, tisztaság fogadta, amelyet a kis szoba örök homályában inkább mint illatot s nem csillogást lehetett érzékelni (a háziasszonya
mániákusa volt a tisztaságnak s ő kis seprőt tartott a szekrényében, amivel a
morzsákat összegyűjtötte), de azon kívül más is; úgy hogy azonnal körüljártatta a szemét a két év óta kiismert tárgyakon, amelyek közt akár vakon is
el tudott volna igazodni. S csakugyan az ágy és a dívány közt az asztalkán,
ahol a vizes korsója szokott állni, most egy nagyobb, sötétebb, bizonytalanabb
folt foglalta el a levegőt; igen — virág, a háziasszony vázája, benne egy órjási
orgonacsokor. Hát ez mi? — lépett vissza az ajtóhoz, olyan meghökkenéssel a
hangjában, mintha idegen embert talált volna az odújában, mintha a beteg
papné a távollétében már be is költözött volna a szobájába.
Nem kellett messzire mennie, a háziasszony már ott állt az ajtó előtt, nyilván számított a meglepetésre s leste a vonását. Az a mosoly, amelyet az albérlője bejövőben nem akart sem tudomásul venni, sem elemezni, nyilván már
ennek a mostaninak volt az előlege, amelyben nyoma sem volt a kellemetlen
közlendő kínosságnak; a magános öregasszony mulatsága volt csak benne, akinek valami rég elszokott asszonyi csínytevésben szabad részt vennie. Az iskolából voltak itt, ők hozták — mondta finom bőrű ovális arcából a nagy fehér
fogát kivillantva. S hogy albérlője még mindig tanácstalanul, csaknem ijedten
nézett rá, részletesebben kezdte magyarázni: Három kislány volt. De nagyon
féltek. Elöl hallották meg csöngetésüket, mert a csöngőt alig merték meghúzni.
(A háziasszony egy kicsit nagyothallott.) Hogy én előre mentem, kettő még
10

akkor jött elő, amikor becsöngettek, a szomszéd kapualjba bújtak: csak aki a
csokrot tartotta, az maradt ott — épp azt tudakolta, hogy nem tudják, a tanár
úr itthon van-e. Azt mondták, nagyon tetszett haragudni rájuk, húzta szélesebbre a mosolyát, mint aki valami olyan új fényben látta meg az ő magános,
olvasó lakóját, amitől ez az ő szemében is érdekesebbé vált. — Ó, a zsiványok,
mondta Kovács, az egész délelőtti bosszúsága, meg a háziasszonya mosolyából
ránéző jelenet közt ingadozva. Azt hiszik, ezzel jóvátennék a haszontalanságukat. Be is jöttek? — kérdezte aztán még odavetőleg —, nyilván, hogy a szokatlan jelenetet tovább folytatni tudja. Még sohasem fordult elő, hogy őneki
valaki virágot mert volna hozni, az odújába tolakodni. Igen, aztán, hogy meghallották, hogy a tanár úr nincs itthon, egy kicsit nekibátorodtak. Hogy nem
láthatnák-e ők is, hová teszem a virágot, ö k kérték, hogy oda tegyem a kis
asztalra. S közben mindent kérdeztek a tanár úrról — tette hozzá, mint aki
cinkos a betolakodó merész nőkkel — de ha a lakója kérdez, kész ki is szolgáltatni. Az azonban csak nevetett, legyintett egyet a kezével és bement a
szobájába.
Egy pár percig tartotta a haragot a csokorral is. A tavaszi kabátját akasztotta föl, a frissen hozott könyveit a helyükre rakta. (A háziasszonyának a
rendje őrá is átragadt; a szekrényében vakon is megtalálta volna a gyógyszert, a stoppolófát... ez a rend, úgy érezte, illik a szerzetes életmódjához.)
Aztán az ablakhoz állt oda s a rügyező lugast nézte a csipkefüggöny mintáin
át, csak aztán ment vissza az orgonacsokorhoz. Szép, dupla orgona volt, csaknem bíborárnyalatú. Honnan tettek szert rá ilyen hamarjában? S hogy jöttek
el az iskolából? (Az ébresztő órára nézett az éjjeli szekrényen.) Hisz még egy
óra sincs! Biztos a Rózsa néni, az osztályfőnökük engedte el őket. Az büszke
rá, hogy ő barátnője a lányoknak. Benne van az efféle összeesküvésekben. Elképzelte, ahogy a tanári szoba ajtaján bekopognak. „Rózsa nénit kérjük! Jaj,
Rózsa néni kérem, de igazán ne tessék haragudni!" S ahogy elképzelte, kicsit
ellágyult az arca, s akaratlanul is felkapta s beengedett valamit magába a
megvesztegető csokorból. Ahogy fölé hajolt, akkor vette észre, hogy valami
írás is van a virággallyak közt. Egy kis névjegyboríték, benne egy irkalap.
„Ni, a kis ártatlanok! — még leveleznek is velem" — gondolta, s az ajtó felé
fülelve, hogy a háziasszonya nem érheti-e rajta, az ablakhoz lépett s kibontotta
az összehajtogatott irkalapot. „Drága jó Bandi bácsi! Ne tessék haragudni,
hogy nem tudtunk úgy, ahogy Bandi bácsi szerette volna. De nagyon megijedtünk, amikor láttuk, hogy Bandi bácsi haragszik ránk. Megszoktuk, hogy mindig mosolyogni tetszik s olyan elnéző a mi tudatlanságunk iránt. Mi tudjuk,
hogy buták vagyunk. De arra kérjük, hogy ne azt tessék nézni, hanem, hogy
nagyon szeretjük Bandi bácsit. Mert különben nagyon szomorúak leszünk.
A VIII. osztály."
Azonnal megismerte az írást, hisz két éve javította a dolgozataikat s összesen huszonketten voltak. Éva írása meg épp ott volt a szemében. Újvárosi
lány volt, ha nem is tartozott a legjobb diákok közé, dolgozataiban ott volt
valami abból a „bennszülött kedvességből", amit a belvárosi, betelepedett tisztviselőcsaládok éles eszű lányaiban hiába keresett. Ugyanezek a világos, nefelejcsszemű betűk írták az emlékezetes dolgozatot is, amelynek a felolvasása
után még negyedóra múlván is föl-fölhangzott egy-egy döcögő nevetés az osztály mélyeiből. A tárgy: egy fiatalember beszámoló levele az 1830-as országgyűlésről. S Éva olyan kedvesen számolt be a karzatról látott nagyemberekről,
Széchenyiről, Kölcseyről, Wesselényiről, hogy felolvasta az osztályban. „Kedves
Sándorom! — kezdte volna a felolvasást, de abban a pillanatban az egész
osztály kacagó száj lett, a szép, egészséges metszőfogak mind előjöttek a fényes
szájszélek mögül. Ő egy pillanatig meghökkenve nézett szét a kicsiny osztályban (az övék volt a legkisebb osztályterem). De aztán eszébe jutott: kivel látta
ő ezt az Évát a Népkert tájékán sétálni. O is tanította tavaly — egyike a legrosszabb tanulóknak, de nagy futballista. Az, hogy Csányi Éva írta a levelet,
11

enyhítette a megszólításban a bizalmaskodást. Már nemcsak Bandi bácsi, de
drága jó Bandi bácsi is. Ez a „drága jó" azonban nem arcátlanság volt, hanem
Csányi Éva stílusa, ott volt a kényelmes üléseiben, a barátságosan kiemelt kék
szemében, abban az ártatlan közelségben, amelyről a „bennszülötteket", még
ha nem is voltak afféle sötét szemű besenyő lányok, mint Tóth Etel vagy
Maros Juszti, rögtön megismerte. Elképzelte a jelenetet, ahogy az első pad
szélén az ablaknál négy-öten összebújnak, Éva ül s a többiek oldalról vagy a
hátsó padból hajolnak a kitépett irkalap fölé. Az, hogy „Mert különben nagyon
szomorúak leszünk" utólag volt betoldva. Hátulról kiálthatta valaki: — s egy
pillanatig a gömbölyű Meszlényi Ica nagy fényes szemét látta, amint odakiáltja.
A papírt odadobta az asztalra, magának is bizonyítani akarta, hogy el is
intézte, mint afféle diákcsacsiságot. Az előbbi bosszúságát kereste. „Igen, végül
is kénytelen lesz elfogadni az igazgatója meghívását, hogy költözzék oda az
üres szobájukba." De — hogy a szobában végigcsapó orgona szaga tette-e —
újra és újra felmerült benne a levelet fogalmazó kis csoport. Elve volt, hogy
órán kívül nem beszélt egyetlen diákjával sem. Nemcsak mert a politikai helyzete kényes volt, egy-egy kettesben tett megjegyzés jobban eltorzulhatott,
amíg az újságírók fülébe került, hanem mert elve volt, hogy csak az atmoszféra nevel igazán; a közvetlen nevelői beavatkozások inkább csak ártanak.
Ő az órákból igyekezett egy szép üvegharangot csinálni — az anyag tisztább,
sűrűbb levegőjében a tanítványaival együtt lélegzeni s nem a maga egyéniségét rájuk oktrojálni. Ahogy ő mondani szokta: didaktika és pedagógia közt
nem ismert különbséget. így arra sem adott alkalmat a diákjainak, hogy a
véleményüket róla — a szemük sugárzásán kívül mással is elmondják neki.
Tóth Etel, aki néhány beszélgetést kierőszakolt vele, megpróbált erről is beszélni, de ő lehurrogta. Azt tudta, hogy szeretik, a tanárok is mondták, de hogy
hogyan, azon nem gondolkozott. Megszoktuk, hogy mindig mosolyogni tetszik.
A nyolcadikosok levelében ez lepte meg legjobban. Hát ezek olyan mosolygós
bácsinak tartják őt? ö sosem vette észre, hogy óra közben mosolyog. Legföljebb, ha a tudatlanságukon csúfolódott. Néha egy kicsit utálatosnak is érezte
magát iróniája miatt. De hogy ő mindig mosolyogna . . . Vissza próbálta idézni
azt a mondatot, arckifejezést, amivel a beírás után a katedráról lelépett közébük. Igen, egy kicsit elernyedt tán az arca, most merülnek el az anyagba.
S hogy olyan elnéző a tudatlanságuk iránt. Hát igen, nem szólított a táblához,
nem rótt, nem buktatott. De ez gőg volt, mint ahogy nem is szólt rá senkire,
legföljebb ránézett, hogy az ő óráján így is csendesnek kell lenni. De voltaképp igen sokat követelt tőlük, nemigen tudnak másnál sem többet, mint nála
egy-egy tanuló. Néha szánta is őket, amint gyenge úszóként, a tempót kapkodva, az ő szembeömlő bőségében erőlködnek. Ezt a kicsit ironikus részvétet,
ami nem is annyira nekik szólt, mint az emberi elmének, ezt érzik ők elnézésnek?
Másnap, mielőtt az osztályba belépett, eszébe jutott az előző napi orgonacsokor s a levél. Ej, hiszen egy-két hét múlva kikerülnek innét, megtiszteltetés
lesz, ha elnyájaskodnak a kitanított, kopott tanárokkal. De azért „tanári" iróniájával akarta az ügyet lezárni. Az osztály mély csöndben várta, mielőtt benyitott, szinte gyanakodott, itt vannak-e a teremben. Várják a betyárok, hogy
mit szólok — gondolta, amíg az osztálykönyvvel a kezében, rájuk se pillantva,
fölment a katedrára. Ahogy letette a könyvet (az óra végén szokott beírni) s
végigpillantott rajtuk, a szorongás s a kitörni készülő mulatság pillantott
vissza rá. Az egyik szemben ez volt több, a másikban amaz. Pap Amál az első
padban csaknem komoran nézte őt, Ica éppen csak a szájával nem nevetett,
különben mindene sugárzott a kibuggyanni kész nevetéstől. Tóth Etel a kétoldalt lelógó sörénye körül zavarkásan szivárványló pápaszemmel hunyorított
föl rája. Fodor, a sápadt szeplős Fodor Juliska, aki az igénytelensége miatt
kicsit az osztály peremén élt, úgy nézte ezt is, mint a törzsökös tagok játékát,
12

de azért az 5 szomorú arcán is fancsalgott egy kis mulatság. Csányi Éva, a
szerző, lesütött fejjel ült, mint aki tudja, hogy főbűnös, de játszik is a bűntudatával s behúzta a vállát s elpirult, mintha Kovács csak őt nézte volna.
Ö, amíg az ismerős természeteken a különféleképp megtört érzéssel szinte az
osztály arcával farkasszemet nézett, nagyon nehezen tudta az eltökélt fölényét
megtartani. „Drága jó nyolcadik osztály ..:" kezdte, mert azt már a folyosón
eltökélte, hogy ilyesformán fogja őket a megszólítás illetlenségére figyelmeztetni. De abban a percben már látta is, hogy elvesztette a csatát. Az osztály
nem a neheztelést látta, hanem a csíny sikerét. S az arcokon megnőtt az arány
a készülő mulatság javára. Icából kicsordult a nevetés, Juszti profilján az a
különös mosoly omlott el, amelyet mintha valami csendes órán telepítettek
volna ide, Csányi Éva fölemelte pirulásból a fejét s cinkosán nézte őket a kék
szemével. S ő, néha már nemcsak a ránéző lányszemekből, a maga hangjából
is ezt a cinkosságot érezve, mondta volna szigorúan: „Én nem azért haragszom,
mert maguk nem tudtak úgy, ahogy szerettem volna, hanem mert bele sem
néztek a füzetjeikbe." De érezte, hogy a hangja, arckifejezése nem felel meg
ennek a szigornak. Olyan fancsalin mosolygó lett, mint szegény anyjáé volt, a
keserű, idegbeteg asszonyé, ha valaki a jókedvével, léhaságával leszedte őt a
lábáról.
Az óra ezután nagyon szép hangulatban folyt le. A lányok becsületkérdést
csináltak belőle, hogy elkészüljenek; csupa jelentkező kar volt az egész szoba.
Tóth Etel mozgósította lomhaságát, de még a butus, babafejű Kurucz Bözse is
igyekezett, hogy a tanár kedvére szóljon. Az anyaga is hálásabb volt, mint az
előző órai. Arról volt szó, hogy szerveződtek meg a magyar szellemi élet új
gócai a 49-es szerencsétlenség után. A lányok már ismerték a gyöngéjét: tudták, hogy a „kis szigetek", amiken mint a megmaradt szigetekből a sérült bőr
úgy kezd megújulni a magyar szellemiség, ez az, amikről ő a legszebben tud
beszélni. S csak célozni kellett rá, rögtön a régi szigeteket említette, a 19. századi Erdélyben a református, evangélikus kollégiumokat, aztán az 1795 utániakat. Ahogy az óra kristályharangja tökéletesen kialakult fölöttük, már-már
úgy érezte, hogy ezek a lányok azt is tudják, mért olyan kedvesek neki ezek
a hajdani szigetek, hogy amíg a nagykőrösi tanári kar kiválóságának, Arany
János bajusza levágásának történetét mondják el, voltaképp őrá gondolnak, az
ő lelkét érzik, aki a 19-es katasztrófa után ő köztük próbálja magyar pókként
a szétszakadt hálóját újraszőni.
Némi meghatottsággal ment ki az óráról. Úgy érezte, hogy az élet nemcsak
művekből, munkából, hanem kapcsolatokból is á l l . . . S akármi lesz az ő történeti olvasókönyvének a sorsa, a magyar felvilágosodás munkái mellett valami mást is nyert itt, ebben a vidéki városban; megismerte a tanítás gyönyörűségét — a tanárt és tanítványt összefűző halk szeretetet.

A magyar író helyzete
N é h á n y hete levelet k a p t a m egy vegyésztől, aki bemutatkozóban elmondja,
kevés ideje jut arra, hogy az irodalomért „lelkesedjen", de h á valami különösen megragadja, mint mostanában Dürrerimatt írásai, annál nagyobb lelkesedés
vesz erőt r a j t a .
• Én is Dürrenmattnak köszönhetem, hogy figyelmét • magamra vontam: barátai, akik ismerték gyengéjét, Nagyvilág-beli Dürrenmatt-tanulmányommal
13

próbáltak kedveskedni neki. Az élvezet nem volt zavartalan — azt, hogy Dürrenmatt a nyugat közérzetét fejezi ki, ő úgy értette, hogy megállapításai, jellemképei csak a nyugati világra érvényesek. Azontúl azonban, hogy ezt megmondta, s indokolta, nem akart (igen szerencsésen) vitába szállni velem. Célja
inkább az volt, hogy Dürrenmatt értékelésében (akit ő s barátai az irodalom
kimagasló értékének tartanak) segítségemre siessen, s a svájci mester két m ű vét, amelyhez én nyilván nem jutottam hozzá (nem a viszonzás reményében,
hisz neki minden D. műve megvan), elolvasásra felajánlotta. Azt már fel s e m
meri tételezni, hogy a Szerző című egyfelvonásost, mely magyarul is megjelent,
csakugyan nem ismerem — bizonyára csak tévedésből maradt ki, különben sok
új szempontot, s dicséretet hozó ismertetésemből.
A levél írója bizonyára nem gondolt rá, amikor levelét elküldte, hogy az
a gyors mikroanalízis, mellyel az öreg literátor szedi ki az érdekest, jellemzőt,
milyen tüneteket fog udvarias soraiból, s jóakaratú ajánlatából lecsapni. Levelében ugyanis nem az volt az érdekes, mondhatnám, felvillanyozó, amit D.
univerzalitásáról mondott, hanem, hogy egy 30 év körüli, (dr. is), művelt m a gyar olvasó tudatába, aki Dürrenmatt minden művét megszerezte, s eredetiben
olvassa, én szemmelláthatólag mint egy D. tanulmány írója vonultam be első
ízben. Hisz nem akarom én annak a 35 éve tartó papírszennyezésnek a jelentőségét túlozni, melyet írói munkásságom gyanánt fog az irodalomtörténészek
termesze számon tartani, s az is igaz, hogy munkáim nagy része teljesen hozzáférhetetlen (az Iszonyból a legbuzgóbb antikvár barátaimnak sem sikerült k i lenc példányt külföldi barátaimnak felajánlani), de az azért mégiscsak meglep
— (majdnem annyira, mint barátomat, hogy a Szerző elkerülte volna a figyelmemet), hogy mialatt a világirodalom alig 40 esztendős óriásának ilyen buzgó
filológusa lett, e tanulmányomon kívül semmi sem verte fel figyelmét annyira,
hogy egy vén honfitárs annyi zajt kavart írásai egyikébe is belepillantson.
Nem állítom, hogy az eset jellemző. Én is pedagógusként örültem meg
neki, az észleltet valami kivételes túlzás alakjában tudja az emlékezetbe pecsételni. Könyveim példányszámokkal bizonyítják, hogy a magyar írót igenis
olvassák, s ha énmagam olvasóimmal nem is találkozom, legfeljebb ehhez hasonló, vagy többnyire erős kifogások formájában (amiből arra következtetek,
hogy a magyar olvasó burnótként használja könyveinket, s haragosokat tüszszent tőle) — mint burnót úgy látszik mégiscsak fogyasztási cikk vagyok az:
elmaradtabb. dohányosok körében. Azt azonban sokszor tapasztaltam,. hogy az
olvasók fiatalabb, érzékeny, műveltségre adó része olyanféle, viszonyba kezd
jutni a magyar, külföldi irodalommal, mint ami ebben a levélben úgy m e g kapott. S levélíróm aligha nem beszélt vaktában hozzám, amikor dicséretét s
dorgálását egy népesedő tábor nevében rótta ki rám. S én egyáltalán nem
azért hozom elő az ő levelét, hogy írótársaim nevében megsértődjem, vagy épp
a kormányzatot „adminisztratív" beavatkozásra buzdítsam, hanem hogy a tanulságokat, melyek egy ilyen levél mögött lappanganak, mindkettő javára felszínre hozzam.
*

Annak, hogy az ember aránylag kis pénzen pompás lemezeket vásárolhat,
van egy kellemes következménye: elfinnyásodik, s ilyen kérdésekkel lepi meg
a barátait: mondd, mi az oka, hogy míg a külföldi énekes hangja olyan lágymeleg s valami fényes, vagy. borús, de ép hámmal borított, a mieinken az
erőlködés ezt a hámot "mintha felrepesztette volna. Ha nem hallgatnánk .naponta Galli Curci- és Carusó-lemezeket, ez bizonyára eszünkbe sem jutna, s azt.
hinnők, így kell énekelni..
Ugyanígy van az irodalomban. Az igazán csodálatos,. hogy a magyar műfordítás milyen termést hozott az. elmúlt 15 esztendőben. S nemcsak a meny14

nyiség: nagy nyugati nemzetek nem adtak annyi élő költőt a külföldi remekművek diadalravitelében, mint a mieink. Még a prózai művek is elvesztették
azt a (nemzeti irodalom fejlődésére üdvös) hátrányt, melyet a nem író-fordító
s a lefokozott, rossz szórendű, zenéjű mondatok jelentettek. Tolsztoj vagy
Stendhal művei ma, mint Báthory Erzsébet, elemésztett magyar remekek vérétől ragyognak. Ennek megvan az az előnye, hogy annyira szerethetjük a világirodalmat, s megvan az a hátránya, hogy gyilkos, nehéz versenyre szoríthatja
a magyar irodalmat.
Amióta a kortárs nyugati irodalom is kezd beömleni, azt az előnyünket is
elveszítjük, amit a megszólalt jelen jelent, még a klasszikusokkal szemben is.
Innét szintén a jelen szól, csak (valljuk be) milyen kitűnően. Az, hogy a nyugat zsugorodóban, összeesőben van, ha mi tagadnánk is, elárulja legjobbjainak
a közérzete. De ne áltassuk magunk: épp a színvonalán — a legjobbjai színvonalán — ez nem ütközött szemmelláthatóan ki, sőt épp az utolsó században
a Fleurs du mal-töl kezdődően egy nagy ízlésreneszansz zajlott le a nyugat
művészetében, mely a felesleges ballasztot elvetette, mintha épp a nyugati civilizáció lényegét, az ízléat, az eleganciát, a merész kísérletező kedvet próbálta
volna uralomra juttatni. Az, hogy ez a forradalom (gondoljunk az impresszionistákra) szinte a közönség kizárásával, vagy attól függetlenül folyt, ha az
őrültség makacsságát vitte is belé, minőségét inkább fokozta. S ahol ez az
ízlésszabályozta kísérletező kedv valami igazzal, meglevővel találkozott, mint
az újabb nyugati drámánál, a civilizáció tragikus előérzetével, ott valami
olyasmi jön létre, amit hiába intéznénk el valami megbélyegző szóval; — túl
vájtfülű olvasókat neveltünk mi ahhoz, hogy azt ők úgy hallják, ahogy mi
kívánnánk, főleg az a része, melynek helyzete, csalódásai, vagy egyszerűen kihasználatlan képességei rezonánssá tesznek a hangokra, melyeket ott is az
igazi foglalkoztatás híján sértett, erjedésnek indult tehetség termelt ki magából.
Magam is tanúja voltam, mint nevelt ki a nagyok olvasása, iskolázatlan,
fejletlen olvasóból egy élet folyamán finom ízlést s pontosan működő finom
ítéletet. S megértem az ifjúságot, mely az újabb művek kiválóságához adja
hozzá az akusztikálatlan keserűséget, amelyet a maga viszonyába transzponálva bátorságnak, sőt hősiességnek hisz. A hazai írónak, akinek a szintkövetelésén kívül e bátorság vonzerejével kell versenyeznie, igen nehéz helyzete
van, melyben a bátorság (többnyire méltányolt) külsőségeivel próbál érdekes,
versenyképes maradni, ki a bátorság, ki az állam pajzsa mögött védelmet találni. Azt azonban, hogy mi itt az ugróléc, s hová van feltéve, a legtöbben nem
is látjuk. Így aztán a nemzeti irodalom 700 éves pályafutás után visszajut oda,
ahonnan elindult. A XVIII. századvég szép könyvtárú urai nem azért vetették
meg a magyar irodalmat, mert az magyar nyelvű volt, hanem mert ahhoz,
amit ők ismertek, botladozó és esetlen. A romantikus hazafiság kellett hozzá,
hogy e botladozások magasztalását, majd olvasását kötelezővé tegye, azt érdeklődésével kifejlessze, s á nemzeti karakter kifejező művekben jutalmát nyerje,
végül az így kitenyésztett önérzetbe bezárja magát s a nemzeti irodalommal,
mint kenyérrel beérje. Ez az önelégültség valahol Mikszáth Kálmán- korában
kulminált. Azóta a kultúrnacionalizmus ellenére az összehasonlítás s más körülmények egyre jobban összeszorítják, s nem sok kell hozzá (néhány írónak,
de inkább költőnek meg kell halnia), hogy ne egyes nagyurak, de az új olvasók százezrei nézzék úgy a magyar írót, mint a XVIII. századi Festetichek,
vagy Széchenyiek Dugonits darabjait,, vagy akár Csokonai hárfahangjait.
A magyar írónak (s tegyük hozzá, kultúrkormányzatunknak) ezzel a helyzettel kell szembenézni — céljaiban és eszközeiben ehhez alkalmazkodni.
Goethe kora óta a nemzeti irodalmakkal megfordult a helyzet; — akkor a
világirodalom fogalmát kellett a nemzeti irodalmak csúcsteljesítményéből megteremteni; ma a világirodalom az előbbvaló, a nemzeti mű is csak akkor tarthatja magát, ha a kiszélesedett világirodalomban is helye van — vagy ismertség esetén helye lehetne. Külföldi kiadók a nemzeti irodalmakat' csak egy
15

nagy lektori asztalnak tekintik, amiből nekik kell a „megjelenésre méltót" kiválasztani. „Sie waren ein ganz unbekannter SchriftsteÚer" — mondta ősz
fejemnek az Iszony német kiadója, hogy érdemét megértesse velem. — De a
magyar olvasó is kezd ilyesformán gondolkozni: a Kortárs írását csak akkor
olvassa el, ha szintjétől, tartalmától a Nagyvilágban is megjelenhetne.
A fiatal írók egy része érzi ezt a gyilkos versenyt, amelybe a nemzeti
védővámok lebontásával került, s próbálna megfelelni neki. Csakhogy ez nem
olyan könnyű ám! Mert azok a művek, amelyeken kapnak a kiadók, ritkán
érnek el a problémák olyan mélységéig, ahonnét a nagy világirodalmi művek
táplálkoznak — azok pedig, amelyek érzésük szerint ott járnak, aggályossá,
kiadhatatlanná válnak. Becsületükre: egyesek mégiscsak megírják ezeket is —
vannak, akik ilyen és olyan regényeket és drámákat is írnak, s így egy egész
kis kézről-kézre szálló kéziratos irodalom jön létre, amelyen persze egy kis
kör épp azért káp, mert azt a törekvést érzi, hogy a mi életünkről, dolgainkról úgy próbál beszélni, mintha a Nagyvilág munkatársa volna. Az utóbbi időben én is elolvastam néhány ilyen igényű megjelent (s ledorongolt) vagy meg
sem jelent művet, amelyek mindegyikét igen tehetséges író írta; — hogy ne
ártsak nekik, a halottat említem, Sarkadi Imrét, akinek, mialatt egy jó darabja
megy a Madách Színházban, egy talán még jobb, még tragikusabb — de teljességgel előadhatatlan — fekszik polcomon.
Ezeknek a műveknek két érdemük van: hogy tehetséges emberek írták
őket, s hogy rostjaikkal olyanba érnek le, aminek nemcsak kellene lenni —
hanem ami valóban van. Aki olvasta Sarkadi kisregényét, a Gyávát, körülbelül
megismerte azt a mikrotársadalmat, amelynek az életéről — persze nagy
egyéni variációval — ezek a regények szólnak. Miről szól a regényed? — kérdezték egy ilyen egészen kitűnő mű szerzőjétől. — Hogy iszunk, közösülünk
(ezt persze durvábban mondta) s közben boldogtalanok vagyunk. S világunkban, különböző fokon — a magas értelmiségtől egészen a bányásztelep jó
fizetésű fiatalj aig — úgy látszik, csakugyan alakulnak ilyesféle társadalmak.
A kétségbeesett segélykiáltások, amelyeket Sarkadi hallatott, éppúgy mint halála is, bizonyíték arra, hogy mindez nem csak valami inplantált romlásromantika képzelődése.
Amire törekszik, a világirodalmi eszményt, újdonságot ez az irodalom
azzal veszti el, hogy ha valami valóságfélét ábrázolnak is (vigyázzunk, nehogy
ők legyenek a szocialista realista írók), vagy legalábbis erre törekszenek, a legtöbbjük (s itt nem Sarkadira gondolok) ezt a magasabb rendű rokfortot a nyugati irodalom imponáló receptjei szerint erjeszti; — s ha a hazai sznob büszke
is, hogy nálunk is erjesztenek ilyen sajtot, a világirodalmi olvasó már csak azt
mondja rá: no lám, Magyarországon is erjesztenek ilyen sajtfajtát. A világirodalom egy kicsit olyan, mint a tudomány: igazán csak új felfedezésekkel,
termékeny ellenmondásokkal lehet behatolni belé. S erről kétszeresen lemondanak: egyrészt a kölcsönzött módszerükkel, ahogy a valóságukat nézik, másrészt, hogy a maguk élete elzárja előlük azt a valóságdarabot, amelyről valami
igazán újat lehetne mondani.
*

Mindig izgattak a világirodalomnak azok az alakjai, akikben egy nemzeti
irodalom egyszerre kiugrik, világirodalmivá válik — így jutottam el Corneillehez is. Descartes mellett ő az, akiben a. középkori nagy virágzását elfelejtő
francia szellem szinte újra megteremti magát, s egyszerre más nemzetek figyelmébe ugrik. Kerestem a könyvet, amely a roueni fiúnak e váratlan kiugrása
mögé — mely XIV. Lajos korát megelőzte — a történelmi s emberi hátteret
odafesti. Egy .barátom felesége, aki élete derekán lett francia bölcsész, Schlumberger Plaisir á Corneille-ét hozta el. Schlumberger regénye, a Saint Saturnin,
mint Kritikai Naplóm bizonyítja, ifjúságom egyik nagy felfedezése volt, s mor16:

hón kaptam a könyvön, amely egyszerre hoz kapcsolatba Corneille életével, s
majd negyedszázad után az ő szellemével.
Azt, amit kerestem, nem kaptam meg benne, de kaptam valami mást, ami
írónak a legnagyobb ajándék: egy olyan szempontot, amelynek a fényénél a
maga munkásságát valahogy elviselhetőbb, kedvezőbb színben látja; azontúl
ebbe az írásba is idekívánkozik. Hogy mi az? Legjobb fogalmat tán Schlumberger szavaival adhatok róla: A romantika korában Racine-tól fordultak el,
mint a megtestesült unalomtól, konvenciótól, laposságtól. Ma Corneille esett
egy szakadékba. Akárcsak ellenlábasa, épen és biztosan fog belőle kikerülni;
s több jel mutatja, hogy e föltámadás ideje nincs már messze. A harc e két
név bámulatos jelképe alatt különféle változatokkal tovább folyik — egy olyan
művészet között, amely az emberi példaképet teremti meg, s egy olyan közt,
amely azt elemzéssel, rafináltsággal szétbontja. Olyan korokban, ahol a civilizáció mintha fenyegetve volna, össze kell szednünk magunk, legyőzni a puha
szokásokat, helyreállítani az etikát — a költők erős leckéjét kívánjuk. Amikor
viszont a biztonság annyira megvan, hogy súlyként nehezedik a független
szellemekre, s a kultúra öröksége olyan gazdag, hogy tékozlók lehetünk, mindenki a finom gyönyörök osztói felé fordul, vagy azok felé, akiket — a különös ember-társadalmat aprólékosan vizsgálva, s úgy fogadva el, mint amilyen
— az élet megnyilatkozásai jobban érdekelnek, mint következményei. A bátorságnak nincs más kiútja, mint a vájás, bomlasztás; s hogy a teherré vált erkölcsi fegyverzetek alatt egy kis természetességet, igazat fedezzen újra fel. De
eljön egy nap, midőn a szellemek újra nyugtalanná válnak — azt érzik, hogy
köröttük minden alá van aknázva, irányítást követelnek —, s ha az életerő
még elég erős, az alkotó mozgalom újra elkezdődhet. Ha különböző figyelmeztetések nem ébresztenének, ha a szociális újjászületés útján levő országokban
nem látszana, hogy a szigor fölébe kerül a gyönyörnek, az akarat az intelligenciának, az, ami irodalomunkban történik, elég lehetne, hogy a fordulópont
közeledését jelezze.
A könyvet Schlumberger a Cide háromszázesztendős fordulójára írta, 1936ban tehát — s mint a nyugati világra vonatkozó jóslat, aligha mondhatjuk,
hogy bevált. Legalábbis, ha a nyugtalanságot látom is, a biztos jelet, hogy a
Nyugat Racine fényéből kikerült, s a példateremtés munkája megkezdődött
volna: nemigen. Az igazi nagy jelek meg el vannak rejtve a divat tombolása
alatt; — vagy az életöröm nem elég erős, amelyet feltételül szúr közbe? Minket ez tán nem is érdekel ebben a p e r c b e n . . .
(1961)

NÉMETH JÖZSEF: ÉVSZAKOK
2 Tiszatáj

17

CSOÖRI

SÁNDOR

Kórház után
Hosszú, kórházi hetek után az első napom idehaza. Napom? Az első perceim! A szekrény tetején beporosodott ébresztőóra fél kilencet mutat egy régmúlt időből, önkéntelenül is a karórámra pillantok: tizenkét óra hat perc.
Odalépek a szekrényhez, fölnyúlok a megdermedt kis szerkezetért, hogy
beindítsam és beállítsam, de félúton megtorpan a kezem: mért ne lüktethetne
körülöttem egyszerre két idő is? Mért ne, amikor a testemben egyszerre kettőt
érzek. Azt a bolondító nyarat, olvadó aszfalttal, amikor kiújult gerincsérvemmel bevitt a mentő az Amerikai úti idegsebészetre, s most ezt az őszt, ezt az
elcsöppentett mézidőt, nagy égdarabokkal és nagy távlatokkal. Az ablakommal
szemközti jegenyefát is megkettőzve látom: a júliusi tömött lombokat, a diadalmas zöld gótikát s a mostanit. E mostaniban hiába szeretne elbújni a veréb,
a rigó, a balkáni gerle, nincs hová! Százasával pilinckézik a levél a földre s
könnyedén átlátni az ágak között. A tompa őszi kékségben olyanok lesznek
ezek a jegenyék, mint az én ágbogas gerincoszlopomról készült röntgenfelvételek.
Alig vártam már, hogy hazajöhessek, begyújthassam a gázt, főzhessek magamnak teát vagy kávét, és a három emelet magasságában lebegő szobámat,
mint valami léghajót, útjára indíthassam újra. S most mégis idegenül járatom
a szememet ide-oda. Minden a helyén van, de minden zsibbadásban és félálomban. A naptár lapjai elképzelhetetlenül üresek. Fekete kupakos írótollaim,
mint szögletes, tokba bújt emberek, élettelenül várakoznak.
Nyolc év óta, mióta itt lakom, nem volt ilyen lelketlen, béna, gondolattalan
ez a lakás. Reggeltől estig élt, zsibongott, mint a tőzsde. Barátok ültek a görcsös diófa székemben és a heverőmön. Politizáltunk, mérgelődtünk, hajtottuk
el a felhőket arcunk elől, mint akik nem tudnak kilátás nélkül élni. Messziről
összeesküvőknek is gondolhatott volna bennünket bárki, mert félszavakból is
pontosan értettük egymást, most azonban eleven arcok helyett képek és szobrok néznek rám bálványos tekintettel. Meg egy doboz gyufa, amelyet valaki
erőszakosan összefirkált. Az egymásból sarjadó krikszkrakszok alá ezt írta valaki szálkás betűkkel: Vidám Park. Mégcsak távoli ismerősöm sincs, akinek
bármiféle köze is lehetne a Vidám Parkhoz, így csak szeszélyes képzettársításul
juthatott valakinek az eszébe. Mondjuk, emlékeztetőül egy vitában, amely a
politika területéről átcsaphatott a filozófiáéra, azt firtatva, hogy az egységesülő
világ közérzetének lehet-e fokmérője az egyén közérzete, mert ha igen, akkor
neki, a doboz tulajdonosának az a véleménye, hogy a világ egyik pillanatban
tragikus park, a másikban vidám park. Hiszen az egyén úgy éli át a század
történelmét, főképpen ahol szemtanú és nem résztvevő, mintha változatos vásári bódék sorai közt lődörögne. Végeredményben ilyen vásári bódé a tévé képernyője is, amely napról napra lenyűgöző bámulnivalókban részeltet. Egy láthatatlan akarat arra törekszik, hogy mi csak nézzük a világot, mert amit nézünk, visszanéz reánk és megbabonáz.
Á telefirkált, vidámparkos gyufásdobozt összeroppantom. Érzem, hogy
valamilyen igazság csontja is roppan egyet vele, de a pontosabb látlelet megállapításához mélyebbre kellene ereszkednem.
Ehhez azonban még gyönge vagyok. Jó lenne keresnem valamilyen kapaszkodót, hogy a gyöngeség s a háromhónapos csönd fölött átlendülhessek.
Olvasatlan könyvek tornyozódnak az egyik széken. Pablo Neruda, Marquez, László Gyula, Huszár Tibor, a Magyar—brit titkos tárgyalások doku.18

mentumai, de hozzájuk most semmi kedvem. Nyugtalanabb és bizonytalanabb
vagyok, minthogy bármilyen könyvtől is föloldódjak. Olvasni nekem egészségesen is ugyanolyan erőfeszítésembe került, mint írni. Hát akkor most!
Talán, ha a fölgyülemlett levelekre kezdenék válaszolni... Isten őrizz, hiszen akkor mindenkinek részleteznem kellene, hol voltam, mi volt velem s
hogy micsoda szörnyű év elföldelhetetlen teste bomladozik a hátam mögött.
Olyan testemen túli kínok is, amelyekről sebtiben írt levelekben még szót sem
szabad ejteni.
Kiszellőztetek, hogy történjék mégis valami körülöttem.
A szemben levő ház tetejére épp ereszkedik le egy rigó. Ugrál, körbekémlel,
aztán mint akit illegális munkával bíztak meg, lejjebb röpül, a zörgő jegenyelevéllel megtelt esőcsatornába. Két másodperc se múlik el, dühödten „vellázni"
kezdi lefelé a föntrekedt avart. Zavarja tán a kozmikus rendetlenség? Vagy
megsértődött a két óriás fára, amiért az ő megszokott sétaterét telepotyogtatta?
Furcsább, eszelősebb ennél. Olyan, akár egy idegbeteg hólapátoló, aki nem a
járdát, vagy a kerti utat szabadítja ki a hajnalban leesett hó alól, de kiáll a
behavazott, kerek mező közepére s egyik helyről a másikra dobálja-hányja az
ég ajándékát. Szabályos részvétet érzek iránta: szerencsétlen, megháborodhatott
valamitől, mert ennyire céltalanul s mégis ily nagyra nőtt szenvedéllyel csakis
eszüket vesztett lények viselkednek.
S mért is ne hibbanhatna meg éppenséggel egy rigó! Hány és hány megrázkódtatáson átesett állatról tudunk. Háborús lovakról, erdőben-hegyekben
árván elhagyott kutyákról, akikre rálőtt a vadőr és akik sose heverték ki a
borzalmakat.
Jó tizenöt évvel ezelőtt apám kora hajnalban ballagott ki répalevélért a
malacoknak. Harmatos volt még a kert, s világeleji a csönd is. Levélszaggatás
közben alig hallható, vézna nyüszítésre figyelt föl. Mi sírhat? Bagolyfióka?
Lelőtt vércse? Elfektetett kasza élének nekiszaladó kiskutya? Apám elindult a
hang irányába és a második kertszomszédunk szőlőjében egy vacogó, síró kiskutyára bukkant. A tőkéről csüngő szőlőfürtöt szopta félájultan. Még apám
lekuporodásától se rebbent meg. Annyi életösztön se rándult benne össze,
amennyi egy lepkében, egy tücsökben vagy egy hangyában is összerándulna.
Kisebesedett szájjal kizárólag az éretlen, kemény szőlőszemeket szívta, mintha
az anyja csöcsét szopná, de hiába, mert egyikből se tudott előcsalni egy kis
nedvességet.
Apám hazavitte a kutyát, és dudliztatva fölnevelte. Jó házőrző lett belőle,
ugatós, mérges, disznót, libát rendre szoktató és rendben tartó, de első reflexe
mind a mai napig a menekülés maradt. A feléje nyúló, barátságos kézben is
ama elvetemült, mitologikus kezet látja, amely néhány napos korában többször
is földhöz vagdosta. Ilyenkor nyüsszentve hátraugrik, mintha el akarna iszkolni, de a második pillanatban már helyreáll a támadó ösztöne.
Ki tudja, nem érhette-e hasonló megrázkódtatás ezt a vadul kalamaláló
rigót is? Át akart, mondjuk, röpülni alacsonyan az utca fölött s rövidzárlatot
kapva úgy nekicsattant egy rohanó autó szélvédő üvegének, hogy agyrázkódást
kapott. Sokkot, ami időről időre epileptikus rohamokban tör ki rajta. Madárepilepszia? Nem költői képzelődés ez csupán? Lehet. De a fókák és a bálnák
öngyilkossága akkor micsoda? Bárhogy magyarázzuk is, mindenképpen valami
új jelenség, amiről a civilizáció előtti időkben szó sem lehetett. Az ember alkalmazkodási görcseit tudomásul vesszük, az állatokéval nem sokat foglalkozunk,
pedig manapság az állat- és a madárvilágban is egyre több megmagyarázhatatlan jelenségbe botlunk. Mindenki megfigyelhette, hogy a civilizált, elvárosiasodott madarak: a kézből etetett galambok, rigók, föltűnő emberi tulajdonságokat utánoznak. Például azok az elkényelmesedett szárnyasok, amelyeknek
nincs szükségük az élelemszerzés egész napot igénylő sürgésére-mozgására,
nemcsak hogy lomposak, de kispolgári módra kapzsiak. Zabálnak, emésztenek,
irigykedve lesik a társaikat. Odaülnek az erkélyre és csak bámulnak be szem2*

19

telenül a szobákba. Lusta, detektív hajlamú lények, talán még besúgásra is
alkalmasak lennének. Nem csodálkoznék, ha szemük helyén csöppnyi fényképezőgépek üvegesednének és kattognának.
Míg ezeken tűnődöm, elképzelek egy rövid film jelenetet, amelyben egy
fiatal tornatanár épp ilyen mereven figyelő, elhájasodott rigótól veszíti el az
önuralmát s őrül meg, mert elkövetett bűnére emlékezteti. Gyakran látta ez
a „házhoz tartozó rigó", amikor a feleségével zsörtölődött, sőt a legutolsó dulakodásukat is látta, amikor három héttel ezelőtt féltékeny fölindulásában agyonütötte az asszonyt, majd kicincálta az autóhoz s valahol a budai hegyekben
eltüntette. A rendőrség nyomoz, egy ismeretlen férfire gyanakszik. A férj
ügyesen kisiklott ugyan a rendőrség keze közül, de a rigó elől képtelen elszökni. Hiába hessentgeti el, a madár újra és újra visszamerészkedik megszokott helyére. Várja a száját csücsörítő feleséget, aki mindig szerelmesen dudujgatált, motyorászott hozzá, és közben kalácsmorzsát és husikadarabkákat szórt
ki neki az erkély virágtartó vályújába. —
—
Lehangoló — hát ez volna már az én hazatérésem kísérőzenéje is? Ez a
felszínes képzeletcsapongás? Ez a divatos, buta krimikkel való szövetkezés?
Mintha az esti tévésorozatok fordulatai s keresztrejtvény-dramaturgiája engem
is leütött volna a lábamról, s az érzelmi életem szintentartásához már nekem
is szükségem volna a mindennapi hullára s a mindennapi nyomozásra. Még jó.
hogy észreveszem a tucatizgalmak roncsolását az idegeimen.
Más írók regény- vagy drámaterveket dolgoznak ki a fejükben ennyi idő
alatt s a képzeletben kimunkált műveik megírása már csak szórakozás a számukra. Hétvégi kirándulás az érzelmek, a nyelv, a szenvedélyek Magas Tátrájában.
Háromhónapos ágyfogságom alatt ha megérintett is egy-egy messzebbre
igyekvő gondolat, elképzelés, néhány napi gyaloglás után lesántult. Füzetembe
is csak néhány betegszobai párbeszédtöredéket jegyeztem föl. Azt is csupán
elnagyoltan, emlékeztetőül.
Hasonló aszályos érzést nem először élek át: jóformán minden alkalommal,
amikor útszélre kerülök. Valamire való író, gondolkodó időnkint még örül is,
ha félrehúzódhat a világi nyüzsgés elől; ha odújába, csöndjébe, rögeszméi
lombsátrába visszavonulhat, mert az ilyen időszakos remeteség istenekkel versenyző erőt adhat neki. Távlatot egy-egy régóta érlelődő elképzelésének, próbaidőt megedzett fájdalmainak, hogy vajon termékeny fájdalmak voltak-e vagy
csak siránkozások. Sőt, Illyés versben és prózai vallomásban is beszél a betegség áldásos hasznáról. Hiteles kedéllyel bizonygatja, hogy műveltsége javát ő a
betegágyban gyűjtötte össze, a betegágy körül megszerveződő egyetemen. Ráadásul: heverve s elnyújtózva a szabadsághoz is közelebb került.
Én erre képtelen voltam eddig. Ha nem lehettem jelen, akkor halott voltam. Ha nem volt szükség a kezemre, az agyamra, én nem tudtam átmenetileg
spirituszba tenni, hogy majd előveszem, amikor ideje jön. Az európai ember
mozgékony, gyors absztraháló képessége teljességgel hiányzott és hiányzik belőlem. Hogy a sóhajtásaimmal és az ábrándjaimmal előbbre röpködjek, mint
ahol a testemmel s létezésem ezernyi kötöttségével állok, talán még óhajnak is
furcsa volna! Néha ezért érzem ijesztően: csupa rögtönzés az életem. Ismerek
néhány alapműveletet: a szeretet, a becsület, a közösségbe tartozás élményét;
a munka s az önfeláldozó föladatok mámorát; a minden dolgok iránti kíváncsiság bujaságát, a reménytelenségből is kirángató dacot. S mint megkésett
vagy megcsökött nomád, ezekkel az alapműveletekkel próbálok boldogulni.
Nekem tér kell tehát és alkalom; helyzet, akár a színpadi hősnek, hogy a
képességeimet mozgósíthassam. Nem ismerek például jövőt a testemen kívül.
Múltat se, amely ne tudna úgy meg csavargatni, mint az idegfájdalom. A képzeletem s az éntudatom sokkal fejletlenebb, mint a világtudatom. Mihelyt egy
20

harang megszólal, egy ajtó sarokvasa megcsikordul, egy tétova gondolat gazdát
keres, tudom, mit kell csinálnom.
Lehet, hogy írni is ezért tudok csak lassú rögtönzés közben. Sorról sorra
haladva, méghozzá úgy, hogy fogalmam sincs soha, mi lesz a következő mondat, a következő jelző s hogy ág ropog-e a szavaimban vagy hajó süllyed-e el
bennük. Egyszóval: sötétre sikerül-e a mondat vagy narancsszínűre. Megesik
néha, hogy egy szerencsésen fölidézett kép, élmény, megtalált hasonlat villáma
bevilágítja az utat, persze nem végig, csupán egy iramodással befutható szakaszon. Mert a végét még egyetlen versemnek, tanulmányomnak, sőt még
egyetlen filmemnek se láttam előre. Ügy kezdtem neki mindegyiknek, mint
ismeretlen kimenetelű utazásnak. Én nem kitalálni, de megtalálni akartam életem esélyeit. Dokumentumokat akartam lázadozásaimról, bizonyítékokat összevert vagy kifosztott kezemről, mert nincs olyan képzelőerő a világon, amelyet
ne sápasztana el egy-egy élettény, életregény, életrobbanás.
Nem tudom, igaz-e, amit Csontváry festési módszeréről mondanak, de hitelesnek hangzik. A napút festője állítólag a legnagyobb képeit is úgy alkotta,
hogy elkezdte a jobb felső sarokban festeni a vásznat és centiméterenként
haladva-terjeszkedve népesítette be az egészet. A módszer — európai festő szemével nézve — műkedvelői, hiszen a festményt előbb föl kell vázolni, meghatározni az alakok, a tárgyak, illetve a témát legjobban kifejező színek egymáshoz való viszonyát, megkeresni a kép középpontját, a mozgékony vagy a
merev tér természetét s csak azután kidolgozni. Csontváry egyéni módszere:
önvallomás is. Ő már elöljáróban annyira azonosult azzal, amit kifejezett, hogy
vázlat és előterv nélkül nekikezdhetett bármelyik festményének: a Mária kútjának, a Panaszfalnak, a két Cédrusnak, a Tarpataki vízesésnek. Nem stílusa
volt, mint másoknak — országhoz, korhoz, izmusokhoz tapadó stílusa — hanem
parancsa arról, amit már a barlangi festők is meghallottak: a bennünk élő
világról olyan képeket kell teremtenünk, amelyek kifejeznek és védenek bennünket. Keresnünk olyan látomásokat, amelyek úgy uralják érzékeinket és képzeletünket, akár az Isten. Csontváry bizonyossága önmagában nem önbizalom
volt, nem egyéni gőg, de bibliai bizonyosság, amelyet sem lélektani, sem társadalmi, sem politikai földmozgás nem rendíthetett meg. Ha irigyeltem valamit, az ő centiről centire araszolgató rögeszméjét irigyeltem. A sejtekből fölszabaduló erőt.
Csontváry. .. Két esztendővel ezelőtt, ősszel Párizsban jártam és találkoztam vele. Nem a képeivel a Louvre-ban vagy a Grand Palais-ban, hanem vele.
A szemével, a gesztusaival, a hitével, a nevetésével, a jóslatok beteljesülését
váró nyugalmával. És természetesen földúlt őrületével is; a hanyattröpülő
logikájával, amely a mindenség artistájának mutatta őt.
Ültünk egy álmos szállodában Sára Sándorral, és hívtuk sorra az ismerőseinket, hogy összefuthassunk velük. Franciákat s magyarokat vegyesen.
— Szeretném, ha M. Gyurkát megismernéd — mondta a szakálla bozótosából Sára.
— Ki ő?
— Majd meglátod.
— M é g i s . . . Politikus? Tanár? Színész? Gombkötő? Atomfizikus?
— Egy kibicsaklott l á n g é s z . . . Negyvenhatban jött ki. Remek szobrász
volt, zenész, s ugyanakkor kiváló filmrendező is. Rögtön az első nagy játékfilmjével befutott a franciáknál. A film egy fiatal, nagyratörő katolikus papról
szólt, aki teherbe ejtett egy lányt. Talán szerette is. De ha apasága kitudódik,
vége az életének, vége ígéretes pályájának. A szülés előtti órákban megöli a
nőt, császármetszéssel elveszi tőle a gyermeket, megkereszteli és őt is megfojtja. Döbbenetes hatású film volt. Az élet és az ideológiák összecsapásának a
filmje. A meghamisított lét szörnyű csapdáié. Valami olyan fölismerés érzése
is kiolvadt a történetből, hogy a természetet megtagadó ember bemocskolódik,
21

s minden transzcendens cél áldozata lehet. A siker Gyurkának nevet, pénzt,
jóhírű színésznő feleséget hozott. Nagyvilági életkényszert, estély eket, utazást,
ámokfutó izgékonyságot. Menni, rohanni, száguldani. Párizsból Amerikába, a
csütörtöki nyárból a pénteki télbe; gyereket csinálni, közben szeretők ágyából
kinézni az ablakon: nicsak, esik megint az eső, a korom leszorul megint a földre,
halasszuk el újra a megjavulást. De négy évvel ezelőtt történt vele valami
hasonló, mint Saulussal a damaszkuszi úton. Torkig lakott az egész élettel: a
rohangálásokkal, a nagyvárosi esték őrült fényűzésével, a léghűtéses kocsik
rabszolgai eleganciájával, a szolgálatkész civilizáció elleplezett bűneivel. Ahogy
mesélik, hangot hallott. Szózatot! A hang azt mondta neki, menj el a tengerhez és tölts el vele annyi időt, amennyi alatt megtudod, mit kell tenned a
hátralevő életedben. Gyurka beült a hat nyelven beszélő autójába, és el se
búcsúzva hazulról, nekivágott az útnak.
Egyre kíváncsibb lettem erre a furcsa, rokonvonásról árulkodó férfire.
Sárával fél napon át tárcsáztattam a számát. Hosszú, végnélküli csöngetések visszhangzottak a drót végén. De semmi életjel. Csalódottan néztem a készülékre s ki az ablakon Párizs zegzugos tetőire. Még nem láttam a NotreDame-ot, a Szent Mihály útját, a Mars mezőt, az Ember múzeumát, de a Fény
Városánál is inkább látni akartam ezt az embert. Végül este felé mégiscsak fölvették a kagylót. Gyurka felesége vette föl. Sára elmondta neki, hogy hiába
üldözzük őket egész nap, senki nem jelentkezett. Bernadette kissé lehalkítva a
hangját, elárulta, hogy Gyurka mindig otthon van, de nem hajlandó kézbe
venni a telefont. Civilizációs ártalomnak tartja. Még a lányaival se áll szóba
telefonon. Ha beszélni akarunk vele, üljünk autóba azonnal és menjünk, talán
még odahaza érjük őt is, mert ma este játszik és fél hétkor el kell mennie.
Bernadette már elment, mikorra odaértünk. Gyurka nyitott ajtót. Nagy,
bozontos haj, zúzmarás, aszkéta fej és egy földig érő, durva vászoning — ez
volt az első pillanatfölvételem róla. Megölelték egymást Sárával. Nekem csak
kezet nyújtott és végigtapogatott a szemével: nem bakelitember vagyok, akibe
netán még egy telefont is beleszerelt ez a fontoskodó s elfajzott világ. Rosszindulatú ötletemért gondolatban bocsánatot kértem tőle.
Egy hatalmas szobába vezetett bennünket. Szobába? Inkább egy bútorozatlan lovagterembe. Sehol egy szék, sehol egy asztal, sehol egy szekrény. Csupán
a sarokban villant meg egy dobcsalád három cintányérja. Nagydob, kisdob,
közepes. Ezenkívül a padlón rongybabák hevertek. Feketék, szürkék, zöldek,
pirosak, csíkos és kockás ruhákból varrt gyerek nagyságú rongybabák. A látványban volt valami szánalmas apokalipszis. Kitekert nyakak, megcsavarodott
lábak, csupa vértelenség, utolsó ítéleti szétszórtság. Csodálkozni se mertem,
hiszen még egyetlen eligazító mondatot se hallottam. Dobolni nyilván Gyurka
dobol, suhant át rajtam. Csak úgy magának? Vagy a lányainak, akik az őrjöngő dobszólókra ezekkel az óriás testű babákkal táncolnak? Vagy ezek az
elfekvő rongylények az ő borzoló múzsái a rögtönzésekben? Látnia kell valamilyen panoptikumot, hogy fölszabaduljon a képzelete?
A zene hatalmáról beszélt, amikor váratlan fordulattal fölemelte ágyékig
vászoningét Sára előtt.
— Nézd, ez lett belőlem. Ez az ösztövér comb! A legkisebbik lányom is
átéri kézzel. A vértanú láb! — nevetett föl idegesen és ingerlően. De nehogy
szánni kezdj, öreg, mert akkor csalódom benned. Itt a szobákban még elsántikálok vele, az utcai tolongásra meg köpök. Tülekedjenek csak az Isten törtetői,
átengedem a terepet n e k i k ! . . . Persze, ti még hagyományos vendégek vagytok,
innátok is valamit. Szeszt nem adhatok, fölbontottam a szerződést minden
alkoholgyárral... Teát citrommal, ha megfelel.
Kihúzódtunk a konyhába.
A gőzölgő tea fölött most először beszélt hozzám.
— Barátom, te zöld vagy. Cigaretta? Nők? Ital? Nem! A szemedből azt
látom, hogy neked az életed beteg. Rosszul mondom?
22

Hümmögtem és el akartam ütni a további faggatást egy mosollyal. Erre
még közelebb hajolt.
— Gyáva vagy, pajtás, akárcsak én voltam. Nem azt mondom, hogy könynyen berezelsz ettől-attól. Az más dolog. Az a gyanúm, hogy a szenvedéstől
félsz, pedig jegyezd meg, mindig a jobbik részünk szenved, mert az nem viseli
el a v i l á g o t . . . Mondok egy nevet: Van G o g h . . . bizonyára ismered. Az önarcképei . . . Sárgák és zöldek. A hús helyett szálkák. Mintha örvénylenének
azok az arcok, amelyek egyszerre az ő arcai és a fájdalomé is. Az, hogy nagy
festő, az hitem szerint csak következmény. Elsősorban nagy szenvedő. Merész
és bátor, akitől az Isten is meghunyászkodna. Ne felejtsd: Van Gogh levágott
füle az emberiség egyik nagy cselekedete... Te el mernéd küldeni, mondjuk,
egyik lábadat postán a barátodnak? Ugye, hogy nem. Pedig minden itt kezdődik. Ha le tudsz mondani magadról, megtalálod magadat. Sajnos, én se tudtam
sokáig. Pedig én már úton is v o l t a m . . . Négy éve, egyik reggelen arra ébredtem, hogy Párizs nekem nem hazám, nem Bakonyom; hogy ahova nézek, mindenütt néz rám a beton, a vas, a szemétládák tátognak, s az ember átlépte természetes határait. Nem elég neki kétféle szagosszappan, de ötszázféle kell.
A víz mocskulhat, de a kölnivíz illatozzék. Reklám és reklám, meg a politika
csattogó protézisei: hám, hám, bekapjuk, akire fáj a fogunk. És a művészet női
nemiszerve, amit lökögetni kell, ha tetszik, ha nem! Ebből nekem elegem lett!
Szerettem volna egy eredeti kutyadögöt látni az árokban, amit nem autó gázolt
el. Mellette követ, lapulevelet, kikericset, és szagolni az édeskés bűzt, amelyre
Baudelaire is érzékeny orral fölfigyelt, mert ő még a halállal is emberi kapcsolatot tartott... Be kellett ülnöm az autómba, gyerünk, gyerünk. Száznegyven, százötven óránként. És akkor, ott az autómban hallottam meg a hangot:
el kell menned a tengerhez. De nem autóval, hanem a két lábadon. Meg kell
tanulnod újra: mi a gyaloglás, mi a fáradtság, mi az éhezés, a fű, a por, a föld
langyossága? Azt se tudtam, hol vagyok, de rámjött a boldog sírás. Boldog
voltam, mint amikor a feleségem hasában megmozdult a lányom. Szederfák
voltak ott vagy mik, én kiszálltam az autóból és mint aki agyonunt szeretőjét
hagyja el könnyű szívvel, kulcsostól mindenestől otthagytam a Cadillecemet az
árokparton, vigye, akinek k e l l . . . Az igazolványaimat, az é l e t e m e t . . . Máskor?
Minden órában haraptam valamit: hús, hús, hús, jogom van hozzá, zabálni
akarok. S akkor? Csak a fölszabadító örömöt éreztem: A könnyűséget: végre,
éhes vagyok! Istenem, szomjas! Hátulról is, szemből is sütött a nap, égette ki
belőlem a salakot... Voltál már úgy, hogy közted és a tested között volt valami olyan feszültség, mint ami két szerelmes közt lehet? Szeretnéd megölelni
a másikat, de vársz, visszatartod magad, mert ez a várakozás is gyönyör. Képzeld el, énekeltem: zöld a palota, zöld az ablaka . . . És akkor értem el egy
szőlővidékre. Amerre néztem, szőlő mindenfelé. Ez már a tenger előszobája
lehet, azt gondoltam. Levelek, levelek, beleolvadtam a végtelenségbe. Egyszer
csak rohan felém egy ember s azt kiabálja: álljak meg, forduljak vissza.
Vissza! Én? Rá se hederintettem. Ez a kísértés lehet, gondoltam, egy csősz
vagy egy szőlősgazda képében. De csak újra ordít. Megálltam. Ki maga, kérdezte, mint egy rendőrfőnök. Hova megy? lépett közelebb. A tengerhez! Rögtön gyanús lettem. Igazolványt kért. Mondtam neki, hogy az autóban hagytam, innen legalább száz kilométerre, menjen és nézze meg. Erre pofon ütött.
Elkezdtem mosolyogni. Csupa borosta volt már az arcom, por, izzadtság, de a
paraszt nem utálkozott. Végre egy ember, akihez közöm van. Aki a szemembe
néz akkor is, amikor üt. Fecskék szálltak a fejünk fölött és düh helyett forróság öntött el. Talán még meg is fényesedhetett az arcom, mert a haragos ember egyszerre megjuhászodott, sőt zavarba is eshetett, mert váratlanul kezet
nyújtottam neki és elfogadta a kéznyújtásomat. Azt éreztem utána, hogy föl
tudnék emelkedni a levegőbe, vagy mint a könnyűbúvárok az óceán mélyén,
úszni tudnék. Mikor be szoktam rúgni régen, akkor éreztem hasonló belső huzatot: valami suhantató erő visz, taszít előre, marad el melletted a hirdető ösz23

lop, az utcasarok, hallod, hogy valahol fönt a fejed fölött ajtók nyílnak, de te
csak mész, mész, mintha félméteres absoloni haj úszna utánad. Éreztél már
ilyet? Ha igen, akkor jobban megérted, mi történt velem. Még mindig a szőlőtengerben gázoltam, olyan volt ez, mint az üdvözülés, és egyszercsak azt élem
át, hogy most nyílik meg az ég. Zúgás, dobhártyát repesztő hang, és már teli
is a szemem százezer gombostűvel. Megvakultam, Isten bizony megvakultam.
Mintha folyt volna ki a szemem, csupa lucsok volt az arcom. Csarnokvíz, jutott
eszembe hirtelen, pedig utoljára csak az egészségtanórán hallottam ezt a szót
magyarul, franciául nem is tudtam, mit jelent. De nem az volt, nem a csarnokvíz. A szemem egészben maradt, csak égetett, mintha cigarettát nyomtak volna
el rajta. Repülőről permetezték a szőlőt és telibe kapott a lé. De hogy ez történhetett velem, akkor értettem meg ilyen világosan, amikor már jött visszafelé a gép. Sokáig arcra borulva feküdtem a földön, talán félóráig is, mire föl
tudtam tápászkodni. Most aztán merre? Előre? Vissza? Orvoshoz? Haza? Kiabáljak segítségért? És mint akit az ösztöne indít, botorkálva megindultam
visszafelé. A szemem miatt. Víz kellett volna, hogy kiöblítsem, de sehol semmi.
Sértett a fény is, mintha nyolcszögű kristályt kalapáltak volna a szemembe.
És újra hangot hallottam valahonnan. Fojtott, kiábrándult hangot: „Legyőzettél! Vedd tudomásul: legyőzettél!" Fölnéztem, amennyire nézni tudtam a tenyerem védelme alatt, de csak fecskék suhogtak, csiripoltak. Fölkaptam egy botot
és közéjük hajítottam. Akkor meg mintha az anyám sikított volna föl: mért
bántom. Jajveszékelt és vádaskodott. Engem erre olyan indulat kapott el, hogy
a visszahulló botot mégegyszer odavágtam, oda az anyámhoz. Hallucinálok biztosan, jutott eszembe. Gomolyog bennem az életem, a lányaim, a szökésem, a
feleségem, a hányásaim, az anyám sírása, a tenger, valamilyen kutyaugatás,
hallom, hogy pattog a dobhártyám is, de csak a bal fülemben, amelyik gyerekkoromban többször is begyulladt és kifakadt. Hagyd abba az anyád krisztusát,
üvöltöttem, kikelve magamból és lehajoltam egy kőért s ütöttem vele a bal
fülemet, hogy ne zsibongjon. Ekkor meg a tücskök folytatták. Anyám helyett
az otthoni tücskök. És újra a figyelmeztetés, hogy szar senki vagyok, gyáva
Jób, aki csak szökni tud, de megérkezni nem. Szökni abból a világból, amelyből elege volt s most vissza ugyanabba . . . Majd máskor, nyugtatgattam a lelkiismeretemet. Esteledett már, amikor egy faluba beértem. Vasárnap lehetett,
búcsúféle nap, mert sátrakat láttam egy téren, meg zene szólt és motoros fiúk
bőgették a motorjukat. Szemet se vetett rám senki, ha pedig mégis, hát ártatlan csavargónak gondolhatott. Ártatlan én, mindazok után, ami történt? Éhes
és szomjas voltam, de nem volt nálam egy vacak frank sem. Kéregetni pedig
nem fogok. Amikor kiértem a faluból, kicsit megnyugodtam. Hátam mögött a
zene, előttem az éjszaka, s nekem az éjszakát kell választanom. Csak azért is!
Legalább a bukást vállalja az ember, ha már a megmenekülése nem sikerült.
Alig mehettem négy-ötszáz métert, nyögést hallottam az árok fenekéről. Részeg
a búcsúból — ez villant át rajtam önkéntelenül is. Tovább akartam vánszorogni, de ellágyultam. Ha ivott, biztosan van oka a kesergésre. Térdig érő fű
nőtte be az árkot, egészen elveszett benne az a nyöszörgő húscsomó. Fekete
ruhában volt, vagyis ünnepien előkelőben, az arca Sztravinszkij-szerű arc volt,
de vértelen. Talán a nyála is folyt. Fölé hajoltam, kinyitotta a szemét. Óriás
fekete szemei voltak. „Történt valami?" — kérdeztem. Nem válaszolt, csak arra
kért rimánkodva, vigyem haza Calaisba, meghálálja, mert nagyon gazdag ember. Tizenötezer dollárt ígért. „Az ördög ez"! — hallottam azt a közönyös hangot, amely az elmúlt napokban többször is megszólalt fölöttem. Az ördög!
0 incselkedik velem. Be akar ismét csapni... Otthagytam. De két perc múlva
lefékezett mellette egy autó. Hátranéztem s láttam, kiszállt belőle egy fiatalos
mozgású férfi, fölnyalábolta és begyömöszölte a hátsó ülésre és elviharzott vele.
Megborzongtam, és mint akit újra kifosztottak, ott maradtam a besötétedett
úton. Nem, ez már nem lehet igaz! A pokol szabadult el és játszadozik velem.
Párizsban öt év alatt nem pörgetett meg úgy az élet, mint az utolsó négy-öt
24

nap alatt. Hogyan is, amikor védve voltam. Védve, akár a vattába csomagolt
koraszülöttek. És ekkor ütött el ama bizonyos motorkerékpáros alak. Belezuhantam az árokba. Ő is elvágódott, de nem nagyon sérülhetett meg, mert
mire visszanyertem az eszméletemet, elillant. Azt éreztem először is, hogy leszakadt a lábam. A jobb nadrágszárom csupa vérlatyak lett. Volt annyi lélekjelenlétem, hogy letépjem magamról az inget és elkössem a combom. Elszorítottam, mint a frontkatonák, összeszedtem az erőmet, hogy kievickéljek valahogy az árokpartra, hátha egy autós észrevesz. Azt hiszed, észrevettek? Basztak
rám, pedig a fényszórók egymás után megvilágították a kezemet, nem igaz,
hogy minden autós vak volt. Nem igaz, de ezek lettünk, barátom. Állatok. Amikor a rendőrségre került az ügyem, az egyik nyomozó megnyugtatott, hogy én
még ne szóljak semmit. A lyoni úton fél éve valaki elgázolt egy férfit és cserbenhagyta. A vérző áldozaton — utólag megállapították — körülbelül hatvan
kocsi átzökkent, mire a hatvanegyedik m e g á l l t . . . Mit kezdesz, barátom, ezzel
az emberiséggel? Vihogni? Száguldozni? Gázolni esztelenül? S készülni újabb
háborúra? Belecsavarodni a semmibe? Mert mit találsz odahaza is, az otthonokban? Nem otthont, legföljebb fazekat, sótartót, habverőt! A bútorokba beépített hazugságot! Mert mire való egy süppedő szék? Arra, hogy pihenj benne?
Szó sincs róla, barátom. Arra, hogy a világot körbefolyó förtelemhez a te kipihent erődet is hozzáadhasd. Hogy nyeríts, habzsolj, ölni tudj, a mindenkori
csirkecombért... A lábam, ez a rossz lábam az én Krisztusom! ö váltott meg
engem minden hiúságtól, vágytól, önzéstől! Mióta nem száguldók összevissza,
eljön hozzám a világ. A fecskék itt laknak a falaimban, meg azok a magasban
megszólaló tücskök is. Ha magamra maradok, látom az oroszlánokat mosolyogni
a szavannán, látom Jeremiást a megrepedezett kutak körül, beáll az asszonyok
közé a sorba és jövendöl nekik. Mindent, ami a szellem világában megtörtént,
úgy látom, akár ezt a kék teáscsészét. És amikor a sok látnivalótól már mindenki megvakul, mert a képek, mint valami őrjöngő disznócsorda halálra tapossák egymást, eljönnek hozzám az emberek, Te is eljössz majd és arra kértek, beszéljek nektek a szederfákról, a megalvadt vérről, a sebet kerülgető
hangyáról, a Baudelaire sírjára ejtett kikericsről...
Csontváry! A lélekvándorlásban megtestesült Csontváry, aki a világ megújhodásáért alázatosan lemondott ifjúságáról is, aki egyedül volt a láthatatlannal; aki ilyen mondatokat mondott: „Emberek, az élettel ne siessünk, az
életnek más a célja, mint aminek képzeljük." A fölismerés izgalmától vadabbul
kezdett dobogni a szívem: egyetlen emberi világmindenség a mosatlan konyhai
edények fölött, amely életünk szellemi létezése mellett kardoskodik; egyetlen
eltökéltség, amely
—
De mért is
jut mindez eszembe? Talán mert hajótörött életem kikötőt keres? Világító tornyot, amelyhez igazodni lehet? Csontváry rögeszmékkel telekalapált világa nekem is megfelelne? Mindig volt bennem valamiféle vonzalom, sőt talán készség
is a megszállottsághoz, noha jól tudtam, hogy az őrületet nem ajándékba kapja
az ember, mint a karácsonyi szarvasbőr kesztyűt, de ki kell harcolni. Eszembe
jut egy Tornai-vers:
Szükségem van a boldogtalanságra,
homokba rakott acélcsapdára,
a szabadulásért leharapom a lábam . . .
Tízegynéhány éve írta. A vers, címe szerint, Bartókról szól, de én csak erre
a három kezdősorára emlékszem hibátlanul. Nyilván visszhangot ébresztett
bennem. Ezek az idők voltak azok a sokat emlegetett hatvanas évek! A teljesebb kinyílás és kinyújtózás évei! Az írói küzdés jogáért elindított kereszteshadjáraté! Ha méterenkénti előrehatolással is, de vissza kell szereznünk az
irodalom elveszített szentföldjét a lét költői szemlélete számára. Az erkölcsi
bátorság és az erkölcsi álmatlanság szent betegségének a jogát. Emlékszem,
25

Vietnamba készültünk Gyurkóval, mert ott akartunk lenni mindenütt, ahol az
ember egyszerre kerülhet életveszélybe és valamilyen igazság közelébe! Ekkortájt én már megjártam Kubát és jó nagy kortyokat ittam Castro és Che Guevara romantikájából. Mehetnékünknek, igazságunknak egyetlen megfogalmazatlan célja volt: kiharcolni védtelenségünket! Mert a védtelenség az a kivételes közeg, amelyben felnőtté válhat az egyén. Szabaddá a körülöttünk burjánzó
megfontolásoktól. Kihívóak voltunk a magánéletünkben, az öltözködés furfangjaiban. A szélhámosság leghalványabb tudata és lelkifurdalása nélkül hágtuk át a férfi-nő kapcsolat írott és íratlan szabályait. Mintha a házasság arra
lett volna csak jó, hogy újabb házasságtól védjen meg bennünket. Egyszóval a
családapák nem rólunk álmodoztak. Asztaltársaságot alapítottunk, ahol a szomszédságunkban ülő megfigyelők előtt olyan mondatokat engedtünk meg magunknak, amelyektől bármelyik akkori újság vagy folyóirat öngyulladást kapott volna, ha közli.
Sajnos, ennél a ha szócskánál kezdődik a mi félbemaradt győzelmünk története, amely oldalsóbb szemszögből nézve nem más, mint a mi nehezen bevallható bukásunk története. Tudniillik mi csak beszéltünk s fecsegtünk gátlástalanul, de írás közben nem azok alatt a gondolatok alatt gyújtottunk tüzet,
amelyek száradó nagy kupacokban ott halmozódtak körülöttünk, hanem amelyeket mi bármikor és bárkitől ügyes magyarázkodással meg tudtunk volna
védeni. így aztán minden írásunk egy lehetetlen műfajnak: az elhalasztás műfajának a törvénye szerint íródott: a vaskosabb igazságot majd holnap írjuk
meg. Előbb élő beszédben kimondjuk, utána a föllazított légkörben megírjuk.
Ez azonban csak önámítás volt és az is maradt. Mert védtelenségét az író
sose beszédben, de kizárólag írásban küzdheti ki. Már azért is, mert az írás:
fegyelmezett és tűzben kiégetett forma. És aki ír, már magának a formának is
felelősséggel tartozik. Sőt, maguknak a szavaknak is, mert a szavak kordában
tartásához legalább olyan erő, hit, robbanékony akarat és igazság kell, mint
egy százezres tömegéhez. Bánni velük csak az tud, aki szolgálni képes őket és
úgy vezeti ki őket a homályból, mint Mózes a zsidókat Egyiptomból. Nem beszélve arról, hogy aki ír, minden előtte élő nagy és igaz írónak az elkötelezettje. Ady, József Attila, Németh László, Szabó Lőrinc, Nagy László enyhületes arccal is kíméletlenebb ítélkező minden szerkesztőnél és politikusnál.
Talán már késő is ezt bolygatnom, de az én nemzedékem inkább csak
verítékezett a védtelensége kiharcolásáért, minthogy kiharcolta volna. Időről
időre valamilyen félálomszerű képzet játszadozott velünk, hogy helyet verekedtünk ki magunknak az irodalom és a közélet nagy folyamatában, de mire
egyenkint fölébredtünk, a legtöbb szerkesztőség kilincse zúzmarás lett. Márpedig, ha forma s tartalom egymás függvénye: a mi kirekesztett irodalmi életformánk szellemi kirekesztettséggel is együtt járt. Hisz az a nő, aki csak bizonyos napokon s bizonyos feltételek mellett enged egy férfit maga mellé az
ágyba, nemcsak a szerelmet, a szenvedélyt fokozhatja le, de megzavarhatja
még a férfiúi képességeket is.
Ilyen megzavart életű férfi lettem én is a múzsák között?
Eljátszadozom az ötlettel: vajon hogyan alakult volna az életem, ha például huszonöt-huszonhat éves korom óta egy Nyugat, egy Szép Szó vagy egy
Magyar Csillaghoz hasonló lap munkatársi csapatához tartozom, s ahol a munkatársak becsülete, szavahihetősége, emberi s művészi fölszabadultsága az
enyémtől is függ és az enyém az övéktől; ahol nem a véletlen vagy a kidekázott népfrontos megfontolás állítja össze a lapot, hanem a meggyőződés, a szellem önalakító ereje. Botlások, sikerek és feszültségek örökös váltólázában bizonyára másként edződöm meg, ha szinte naponta kell elszámolnom a képzeletemmel, mint egy-egy üzletnek a napi bevételével. Talán még a betegségek
farkasvermébe zuhanva is másként őrzöm meg kapcsolatomat a világgal. Az
ösztöneimben is író maradok. író, aki tudja, hogy várják a tudósításait a beteg26

ágyról is, akár Ady Endréét Párizsból. És nemcsak általában várják, de megnevezhetően. Sőt, nemcsak megnevezhetően, de föltétel nélkül!
Kínlódásaim közben eszembe villant egyszer Dosztojevszkij: azon töprengtem, hogy milyen is volt a viszonya a valósághoz? Élete legdöbbenetesebb valóságát: szibériai száműzetését egyetlen műben, a Feljegyzések a holtak házából
című könyvében a helyére teszi. Később alig részletezte, alig bolygatta föl.
Nem abból a valóságból építkezett, hanem arra. Halálig tartó élményei nem
tényszerűségükkel adták meg életműve alapszólamát, a démoniságot és az emberi lélek szétszakadásra való hajlamát, hanem a lényegükkel. A személyesen
megélt élmények átköltőiesedve egy személytelen, épp ezért egyetemes érzékenység fölfedezését jelentették. Magyarán mondva: Dosztojevszkij száműzetésben kialakult — elhatalmasodott? — betegsége legalább olyan fölszabadító erővel hatott az európai életre, mint a nyugati eredetű fölvilágosodás. Mert katarktikusan élményszerű bepillantásra adott alkalmat az emberi lét szélsőségeibe, változataiba, végtelenségébe. A tombolások, a gyönyörök, a bűnhődések
lázas eufóriája mindig vakmerőbb lendülettel hajtotta magasba az emberi lélek
hajóhintáját, mint a kiegyensúlyozott egészség. S mivel a hiány az ember legérzékenyebb mérlege, a szent és őrült nyavalyák sápadtságában mindig megrendültebben fedezzük föl életünk értelmét. A magyar irodalom nagy szenvedője: Ady is ezt példázza. Ezt József Attila is! Mindkettőjük életművéből azt
is megérthetjük, hogy a lét nem finnyáskodik, nem osztályozgat. Egészséget és
betegséget fölényesen léptet föl egymás álarcában. Szerepeiket a maga elképzelése szerint csereberéli. Megérthetjük, hogy a betegségek vagy a betegségnek
ítélt megszállottságok olyan dimenziókkal gazdagítják a valóságot, amelyektől a
valóság átlelkesül és szellemivé válik. Még egyszerűbben: megroskadt biológiai
állapotunkban épp a föntiek alapján derül ki újra és újra, hogy mennyire nemcsak biológiai lények vagyunk.
Igen, valahogy erről szerettem volna írni a kórházi ágyon hanyattfekve.
Csak azt nem tudtam, hova és kinek? A megnyugtató tudat, hogy ha megírnám, úgy is közölnék, nem nyugtatott meg. Üsztatott, lebegtetett, mint aki
álmában jó hírt visz egy városba, de nem tudja, kihez kopogtasson be vele.
Aztán fölébred, rövid ideig eltűnődik, majd befordul a fal felé
Fél órája sincs, hogy idehaza vagyok. Még a bőröndömből se rakodtam ki
s lám, hova kalandozik az agyam! Az automatikus írás hívei engedték el ilyen
önkényesen a gyeplőszárat: hadd nyargaljanak a sejtések, az emlékek, a csökönyös akarat lovai, amerre az ösztön röpíti őket. Azzal a különbséggel persze,
hogy ők a tudatalattijukat akarták fölszabadítani, én pedig a tudatomban megrekedt gondolatokat. Megjöttem s fogalmam sincs, hogy író voltommal mihez is
kezdjek. Csontváry? Dosztojevszkij? M. Gyurka remegő próféciája? A kortárs
magyar irodalom szent betegségek nélkül zajlódó élete?
Odalépek újra az ablakhoz. A hóbortos, idegbeteg rigó már abbahagyta a
jegenyelevél vellázását a csatornában. Eltűnt, mintha az őszi ég nyelte volna el.
Pedig hálás lennék neki, ha újra láthatnám.

27

VAS

ISTVÁN

A rakparton
1
„Ugorjon az a néni!" De a macska
Gyorsabban ugrik, mégse
menekül.
Hiába kel át a kocsiúton
óvakodva:
Egy hirtelen fényszóró a ködben
elvakítja,
Mozdulni képtelen, kerék alá kerül,
S fölhasított
fejéből dől a vére,
vissza
Vonszolja macskatestét,
otthon
megdögleni.
De ha szerencséje
van, egy vércsíkkal
megússza
S egy pillanat alatt szelíden
elterül.
Reggel riadt, zöld szem néz megdermedt
zöld
szemébe,
Mikor az asszony a gyér gyepen
megleli.
Legalább nem hajítják a városi
szemétbe.
2
Nyáron itt nagy az élet. De így ősszel
Üres a rakpart éjszaka. A bár
Belső élete bújik meg a sarkon.
Ha gépkocsi hasít bele a ködbe,
Csak ide tarthat. Ha nem innen
száguld
Elfelé. Menő fej
fölszabadult
Fiáé. Ök ülnek jól
beszívottan
A kormánynál,
övék ez a világ —
Miért ne lenne övék ez a rakpart?
S ha egy kis állaton, macskán,
kutyán
Hajtanak át — jó ómen a kocsiknak •
Azt jelenti, őket nem éri baj.
Mágikus, kultikus cselekedet
—
Ennyit ők is megtanultak
modernül.
Minden gázolás egy-egy
áldozás
A száguldás, az autók
istenének.

TANDORI

DEZSŐ

Van Gogh: Éjszakai kávéház
A lámpákat mintha már a magunk
szemével
látnánk így, kénsárga
fényköreiket;
zöld koporsófürdőkád
a
biliárdasztal,
alvadt vérárny körötte a
mennyezet;
és mintha vakolat szakadozna
bent,
ha a kézfejedre
hajtod a fejed.
Nem az üres székek a
szelídebbek,
rettenetesebb
látványt
nyújtanak;
mint azok az
asztalra-hajlók,
vagy a várakozó, fehéres-sárga
alak;
melyik vagy inkább, megszólalsz majd
egyszer,
vagy várod és nem várod, hogy
szólítsanak?
A padlódeszkák
érintése,
a tenyered lehet most
ilyen;
mintha máris poloskát nyomnál
szét
a fal kárpitján,
barnás-vörösen;
és az a rózsaszín csokor olyan,
mint a művirágvisszfény
az
üvegszemeken.
Nem ilyen mélység nyílik-e a pultnál,
nem egy belső teremé-e,
tovább;
kirúgott lábbal az asztal alatt,
támasztod a homlokod
maszatát;
de ha lehunyod is a szemed, a lámpák körül
az pörög sárga fényben, amit
odalát.
A szemet szúrja ez a tér, s mintha
dörzsölnéd,
és mint a kidörzsölt posztó,
olyan;
nézésed, mint a kidörzsölt
tér,
de legalább: vagy
valahogyan;
mert a tönkremenés,
a megőrülés
tere, bármi bűn tere: van;
ahogy Vincent írja Theónak, s ahogy
tudjuk, próbálgatva,
mindannyian.

Cézanne: A nagy fürdőzők
Ha ez a csoport eltűnik a partról,
a talajt aránytalanul
épen
hagyja,
mert ami fölötte volt, nem alatta,
a test-színekkel
közelített
ég,

az emberi törzsekből felszökkenő
fák,
a cselekvések
sűrűsége, mely
autonómia,
az alakok tagoltsága és
tagozódása,
hogy például látszik köztük a víz,
hogy a pillanatnyi
lendület rég
lepergett
róluk, vízcseppekként,
amit
lendületként
hoznak, nem ily könnyű hatás:
eltűnne
velük, hogy van ilyen
együttes,
hogy ketten az egésztől függetlenül
nézhették
a túlsó partot, nézhettek
bármit,
miközben
középen zajlott valami fő
cselekvény,
mely mindazonáltal
épp a folyóra
biztosított
kilátást, és hogy
egyikük
teljesen magában
nézgelődhetett,
részese volt ő is annak, amit a többiek
elintéztek,
és ez mi, ez csak fürdőző
élénkség, apró esetlegességek,
mintha
ezekkel a dolgainkkal
felköltöznénk
mindazonáltal
a Véglegességbe,
például egy ilyen
Pantheonba,
és persze, hogy lent hagynánk nadrágot,
zoknit,
szandált, fényképező
masinát, és elrendeződnénk,
jó
szorosan, és nem a térelemek hatalmasságát
éreznénk,
hanem hogy milyen jól megéheztünk;
mi van?

ORBÁN

OTTÖ

Auden
A társalgási
nyelv,
most láthatjuk, mit ér,
a sikk, mint
alapelv,
főképp, ha dől a vér:
a vers kopár
panelház,
de hang kering a falban,
és andalít és megráz
a múlt századi
dallam:
s az eszme bármi fajta,
ha karátos, ha talmi,
az ismert védjegy
rajta,
a világbirodalmi
—
ugyan ki nem hiszi
róla, bárhol
csatangol,
hogy ő az igazi,
a meghökkentő
angol,
30

s hogy ezért jön-megy
a képen
(Berlin, Madrid és Párizs),
és nem mert
sérülékeny
és
homoszexuális;
fő az, hogy tart az öltés,
öltöztet a modor:
az
oroszlánüvöltés
mint csipkés
nyakfodor;
a vér és a gyalázat
hova is illene?
a versnek, noha lázad,
rímel az illeme!
így hát Istenbe
békül
a társalgás tökélye —
míg kénkő
menedékül
rádől New York vak éje.

A számítógép lelke
Hódolat TD-nek
MÜVELET
KOORDINÁTÁK
KÖDJEL
LINEÁRIS I
LINEÁRIS II
HIPERBOLIKUS I
HIPERBOLIKUS II
MŰVELETSOROK

MEMÓRIÁBÓL
KÖZELÍTETT ÉRTÉK
A KEZELŐ KÖZLEMÉNYE
MÜVELET
MEMÓRIA
VERS
A KEZELŐ KÖZLEMÉNYE
MEMÓRIA
A KEZELŐ KÖZLEMÉNYE
KEZELŐ
MÜVELET
MEMÓRIA
MEMÓRIA
MEMÓRIA
MEMÓRIA
TÖRÖLVE

DEAR ALL-ROUND POUND
1938 DEZSŐ BUDAPEST SZEGED
1936 00 1978 00
MINDENÜTT KEREK TAVACSKA
TÖRÖLVE
MINDENHEZ ÉRTŐ TAVACSKA
TÖ.RÖLVE
MINDENHEZ ÉRTŐ FONT
FÜGGŐBEN
MINDENHEZ ÉRTŐ POUND
FÜGGŐBEN
POUND EZRA EZ RA THIS IS RA EZ NAPISTEN
EZ KEDVES NAP EZ KEDVES FONT EZ TE JÓ
ISTEN EZ MI EZ MINDENÜTT KEREK EZ MI
EZ MINDENHEZ TÓ EZ MI EZ RA EZ MI EZ
POUND EZ RA EZ MI EZ VÉGTELEN EZ
VÉGTELEN EZ
DEZSŐ
FÉNYES VAGY DEZSŐ MINT A KEREK NAP
KÖSZ ÖREG KÖSZ
TÖRÖLVE
MEMÓRIÁBA
VERSBE
A FRANCBA
NAGYOKAT RÖHÖGTEM
TÖRÖLVE
NOCSAK
TÖRÖLVE
KÜLÖNÖSEN A
TÖRÖLVE
TÖRÖLVE
VÉGE
VÉGE
TÖRÖLVE
DEHOGYIS
TÖRÖLVE
ÉN NAGYON IS JÓL
TÖRÖLVE
EMLÉKSZEM
TÖRÖLVE
TÖRÖLVE

SZIKSZAI

KÁROLY

Korai vers
Most ne jöjjön
senki;
nagy hidegekről
álmodom,
hol lesoványodnak
a mellek,
medencék,
és kifagy
az agyvelő, mint
száműzetésben
a hazaárulók
szakálla;
31

Csak egyetlen gondolat:
túlélni.
Túljutva szobákon,
szerelmeken,
sosem viszonzott
karácsonyokon,
túljutva vallatólámpák
hű
szakemberein,
túl kell élnem néhány
embert
és akkor majd fölveszem a
kesztyűt,
de még
szemeimet
térdmagasságba
kényszerítik
a csillagok,
s ha lehajolnék,
tudom:
még eleredne számból a vér.

Mindig
Mindig
ugyanaz
csak mindig
máshol,
mindig a félretaposott
álmok,
a bombázás utáni arcok
másnapossága,
a
magasföldszintes
óvóhelyekről
kilépő
batyusápadt
éjszakák,
mindig a lázadó másik,
mindig a pengéken sétáló
galambok,
mindig magamban,
füstösen,
a mondatok örök
napfogyatkozásában
már-már
feketén,
mindig az állig fröccsenő
hazában,
veled, veletek,
örökre
a hallgatás
erőszakában.

TÓTH

ERZSÉBET

Távirat
Meztelenül,
egy őszirózsákkal
közel az ég hívó
közel a vásárlók

díszített bárd
hattyúihoz,
szeméhez,

alatt,

egy túlvilági hentes asztalán
fekszem,
most osztja el szemem,
lecsapja
lábam,
most keveri pálinkabűzbe
legszebb
estéimet,
ha voltam, ha vagyok,
most kell
föltámadni,
most kell hentest és bárdot
elkábítani,
egy ősemberi táncba
kezdeni,
minden bort, minden mézet kezemből
kiütni,
fejem fölé minden átkot glóriának
összegyűjteni,
most kell a mocsaras szőnyegről
letérni,
ebben a csillárokkal mérgezett
erdőben
kipróbálni az erőmet, most kell
eltévedni,
mielőtt elkészülök mint egy
festmény
szomorúan és
véglegesen,
most kell moslékszagú
kézzel
az aranyozott szobrokhoz
nyúlni,
mielőtt a filodendron
csápjai
elvégzik rajtam az utolsó
simításokat.

• •

Ünnepre gondolok, és utazni kell
Kezeim
éhes hollók
arcomon
ha most tükörbe néznék nem volna
szemem
csak az álmot várom, csak a szüntelen
havazásokat
pedig álmom
havazásai
lassan minden szerelmet
eltorlaszolnak
ünnepre gondolok, és utazni kell
elmérgesedő
sebekkel,
mezítláb
átgázolva a vaspokol
szirénáin
nagymamám
kendőt kötő
mozdulatából
nyári arcomat
kibontani
süttetni magam és
megpihenni
nézni ámuldozva a fehérnadrágos
fiúkat —
ők volnának a szarvasok?
nem jöttek haza, el se mentek
ingükön
szupersztárok
hajuk csimbókosra
züllesztve
s az agancs már nem fér ki az
autóablakon
ezért is nekem kell
szégyenkezni
nekem kell a himnuszig
részegedni
halálra gondolok, és utazni kell

nincs más dolgom, nincs más ünnepem
gyűjtöm a jogot a szemeimnek
gyűjtöm az erőt a sötétségnek
gyűjtöm a szívnek, gyűjtöm a késnek.

NÉMETH JÓZSEF: TARKA
34

TEHENEK

BAKA

ISTVÁN

Töredékek egy drámából
1. A VÁNDOR
Tíz év után mi hozott ide vissza?
A vattacukor-felhők
a
gyerekkor
egén, melyektől
émelyítő lett az ünnep?
A vendéglő, ablakain ma is
a piszkos fehér függönyökkel,
melyeken úgy üt át
a rózsaszínű fény, mint zsírpapíron
a hús leve?
Ezek a dombok, e szőlőkarókkal
átüttöttek,
Szent Sebestyénként
agyonnyilazottak
az
alkonyatban?
Emlékezem
telekre,
amikor
az utcákon végig disznósivalkodás,
csorgott a véres
lé a kapuk alól, átvöröslött az árkok
iszapja, mintha a város
érrendszerét
láthattam volna kitakarva, jártam
borzadállyal
kisfiúként, könyvekkel
a hónom alatt,
félve kutyáktól, az utcabeli
gyerekektől,
zongoraórákról
szökve, rettegve egy elvesztett
tízforintos
miatt,
amivel a boltba küldtek, és otthonról visszakergettek:
keresd meg!
és sírva túrtam föl a havat lépésől-lépésre,
hasztalan . . .
Tíz év a várótermek
füstjében,
alvások
elgémberedett
bokrok alatt és ébredések
idegen
ágyakban a konyhából áradó
rántottaszagra,
hazug búcsúszavak
az éjszaka
átverítékezett
hálóingekbe nyomva
arcomat,
szétázott képeslapok:
városok a hajnal párájában, távolodva . . .
És vonatok, vonatok, záporok szívverése
a piszkos
ablakon, mintha egy tiszta, fiatal lány
futna utánam a téltől még fölmart
mezőkön,
sírva, csattogó szandálban, ázottan
csapdosó
hajjal...
de akárhol
szálltam le, csak a várótermek
füstje, az olajos
padlón
szétdobált csikkek, söröskupakok,
papírfoszlányok
— a Tejút
meggyalázott
térképe
fogadott.

3*

35

2. MÁRIA MAGDOLNA, BOLOND ÖREGASSZONY
Kétezer esztendeje várok reád, Uram.
Hajamat ha kibontanám,
immár a pokol fenekéig
érne.
Ö, jaj, ha egyszer, mint harangkötelet,
megrángatja
a Sátán!
Oly kínok zendülnek meg bennem, hangom
kiveri
a holtakat a földből, az elrejtett
ezüstpénz
sírjából, mint csillagköd, szétfröccsen
az űrbe.
Fekete szoknyás harangodat,
Uram, inkább repessz
meg!
Mert megreped a föld szíve, ha én
megkondulok.
De nem hallgatsz reám, elfordult éntőlem a Te
orcád, mint írásos felére perdült
pénzdarab,
és vésete kibetűzhetetlen,
— akár a telihold
a hajnal párájában, csak homálylik . . .
Templomod
küszöbén várok reád, Uram, és
kétezer
esztendőm virradatain
öt sebed pírja
átszivárog.
3. AZ IDEGEN A H Ó F Ű V Á S B A N
Fellázadt
angyalaidat
égetted el, Uram, mennyei krematóriumodban?
Fehér
hamvaikat szórtad az Ur
hidegébe, hogy forgószélként
kavarogva
lecsapjanak a földre?
Csontízű ez a hófúvás,
csontszilánkok
marják fel arcomat, kiégett
szárnyak
fehér pora a nyelvemen,
angyalaid
olvadnak széjjel rajtam — vergődöm,
Uram,
mint pokolbéli tűz. Szám csontot őrölő malom.
Elsüllyedek
a paradicsom kihűlt hamujába.
Ujjaim
tojásból kibújt kígyók,
tekeregnek
angyalhajban,
mely az irtózattál
megőszült.
Féreggé lettem a fehérség
tömegsírjában,
féreggé,
aki
zabál, míg meg nem mérgeződik,
fulladozva .. .
CSAK ANNYI CSÖNDET ADJ,
BELEDERMEDJEK,
ISTEN!

36

HOGY

MOCSÁR

GÁBOR

Nádas, holdfényben
— Ha jól értettem a szavait, maga a bíróság előtt azt akarja vallani, hogy
tettét előre megfontolt szándékkal követte el.
— Azt. Jól tetszett érteni.
— De hát, ember, maga meg van őrülve! Én ki akarom húzni magát a . . .
a . .. nem is tudom miből — az ügyvéd két tenyere közé fogta a fejét és kétségbeesetten ingatta —, maga pedig szánt szándékkal be akarja csapni maga
mögött a börtönajtót. Élőre megfontolt szándékkal! Ezt elképzelni is! — Az
ügyvéd felugrott a beszélgető asztala mellől, fel-alá járkál, olyan ideges lett.
— Előre megfontolt szándékkal! Hülyeségeket beszél! — Megállt a tettes
előtt. — Én azt mondom magának, hirtelen felindulásból kifolyólag . . .
— Nem.
Az ügyvéd rábeszélő hangon, oktatólag, szinte atyaian mondta:
— Nem akarta!... Véletlenül... ! Italos f e j j e l . . . Hát nem érti? Véletlenül történt! Italos fejjel. ..
— Nem.
— A bíróság előtt visszavonhatja a vallomást, amit a rendőrségen tett.
Elmondatták magával! Kiverték magából! — Kevés szünet után: — Verték
ott, nem?
— Hááát...
— Nahát! A bíróság a visszavonást el fogja fogadni.
— Minek azt visszavonni?
— Azt csak bízza rám. A bíróság el fogja hinni, ha én elmondom a tényállást. Én, aki régen ismerem magukat. A családot. Magukat, a két testvért.
Meg fogjuk idéztetni azt a külvárosi korcsmárost, aki bizonyítja, hogy maguk
már italos f e j j e l . . .
— Nekem az a másik nem testvérem.
— Mi? — Az ügyvéd úgy meglepődött, hogy leült az asztal mellé. — Mi
okból gyűlölték meg annyira egymást, hogy most így beszél? Hogy megtagadja
a testvérét.
— Nem gyűlöltük mi egymást, csak . . .
— Csak?
— Egy anyától születtünk, de nem egy apától. Neki is más volt az apja,
nekem is. Így tessék érteni.
— De hát ez . . . de hát ez .. . — Az ügyvéd ezekről a dolgokról nem tudott
semmit. De aztán megnyugodott. Sok mindent látott, tudott ez az öregedő
ügyvéd. Kimért hangon folytatta:
— Akár így van, akár úgy, azt tudja, hogy én mindig jó embere voltam a
családjuknak, de ilyen körülmények között érthető, ha nem vállalom a maga
védelmét, bár az édesanyja könyörögve kért erre. Majd kap egy kirendelt védőt, aki aztán teljesen magára húzza a vizes lepedőt. — Felállt, elindult. Elfelé
37

haladtában, volt benne annyi tisztesség, visszafordult és azt mondta: — Ha
meggondolja magát, majd üzenjen. — A börtönőr a tettest visszakísérte a cellájába. Ott aztán volt ideje mindent végiggondolni.
Az előtt a külvárosi kocsma előtt, amelyről az ügyvéd is beszélt, a lovak
türelmetlenül prüszköltek. Mennének már haza az istállóba, a szénával rakott
jászol elé, de megszokták, hogy itt előbb meg kell állni. A két testvér itt még
feltöltekezik, borszag árad belőlük. Különösen az idősebbnek, Bálintnak nem
lehet ilyenkor féket vetni. Az öccse, István előre félt a hazafelé tartó hosszú
úttól: Bálint végigordítozza majd, nótákat óbégat, hülyeségeket kiabál s ha
biciklissel vagy gyalogossal találkozik, annak odacsíp a hajlós nyelű lóhajtó
ostorral, aztán diadalmasan felnyerít.
— Bálint, indulni kellene már! Mikor érünk haza!
— Haza? Minek sietsz oda olyan nagyon? Minek? Igyál inkább.
— Tudod, hogy nem kívánom. Ég tőle a bélem.
Hömm. Bálint nekilódult, kifordult az ajtón, fel a szekérre, a lovak már
indítottak is, István csak futva tudta a szekeret elkapni, felkapaszkodott rá.
— Az istenedet — mondta a bátyjának — itt akartál hagyni?
A bátyja csak nevetett.
A várost maguk mögött hagyták már, a nap lement, de a lovak jól láttak
sötétben is, bekötött szemmel is hazataláltak volna.
— Nem tudom — szólalt meg István —, mire megyünk haza.
— Hogy érted?
— Úgy, hogy minden rendben van-e? Elintézik-e az esti dolgot. Mert
nekem nem sok kedvem lesz . . .
— Persze, hogy elintézik. Mire mi hazamegyünk, az öregasszony — ezt az
anyjára értette —, meg az öregember — ezt az öreg cselédre, Mihály bácsira
— ott kucorognak majd a sparhelt előtt, nézik a tüzet.
— Nézik. Várnak minket. Sötétben .. .
Ebben a pillanatban a hátuk mögül rekedt dudálás hallatszott. Bálint kezében volt a gyeplő, meg az ostor, így aztán István fordult hátra, megnézni,
miféle autó dudált rájuk.
— Teherautó. Ha jól látom, tele emberekkel.
— Hő! — Bálint nagyot rikkantott. — Akkor e z e k . . . tudod, kik ezek? —
öccse megint hátrafelé tekerte a fejét, hogy jobban láthassa, kik ezek. A teherautó újra rájuk dudált. Bálint azonban, ahelyett, hogy utat adott volna,
megkapta a gyeplőt, s épp a kövesút közepére irányította a szekeret. A lovakra
csapott, gyia, hé! ordította s a lovak elszántan vágtába kezdtek.
— Mit akarsz, Bálint, mit akarsz? — kérdezte István. Nem szerette az
efféle országúti bonyodalmakat.
— Ezek, ha nem tudnád, agitátorok. Városiak. Jönnek a tanyák közé,
hogy a népet benyomják a kolhozba, az anyjuk keserves . . . — s megint a
lovak farára suhintott. A lovak teste megnyúlt, szívesen vágtattak — hazafelé
tartottak. S a kövesúton mit számított a könnyű teher, a zörgős szekér a hátuk
mögött? Keskeny volt ez a kövesút, ha két szekér találkozott, mindkettőnek
ki kellett egy kicsit térnie, nem fértek el egymás mellett a kövön. Az út közepén vágtató szekér miatt a teherautó nem tudott előzni.
— Most m a j d . . . most majd! — kiabálta Bálint folytonos tülkölés közben,
fenyegető hangon.
— Mit akarsz, hallod, mit akarsz? Ezek ott hátul állandóan dudálnak ránk!
— Dudáljanak! Majd még visítanak i s . . . Vannak köztük biztosan nők
i s . . . a kurvájaik... — s újra magasra emelte ostorát.
— B á l i n t . . . az istenedet!
— Szarházi... mindig is szarházi voltál... — Bálint felállt, s ráparancsolt
az öccsére. — Cseréljünk helyet. — István a bátyja háta mögött átcsúszott az
38

ülés másik végére, bátyja helyére. E mozdulat kissé megnyugtatta: most már
az ő kezében lesz a gyeplő, mert ez a hely a kocsisé. Átvette a gyeplőt, nyúlt
volna az ostorért, de azt Bálint nem adta. „Az ostort is" — mondta volna, de
Bálint nem figyelt oda, azzal volt elfoglalva, hogy a szekér oldaláról, a két
karikába erősített szénahányó vasvillát előrángassa. „Mi az eget akar ez?" —
töprengett István, de a lovakra kellett figyelnie. Az egyiknek, a kancának —
ez volt a gyengébb, a fáradósabb — már fehér hab kezdett kiütközni a farán,
a farka alatt. Osz volt, meleg ősz, a fák gyanútlanul álldogáltak az út mentén,
már sárgult a levelük, de bíztak benne, hogy még messze a tél.
— Húzódj jobbra, hadd menjenek csak előre!
István gyengéd ujjmozdulattal jobbra húzta a lovak száját, a jobb oldali
kerekek a kövesút melletti földúton pörögtek tovább, a lovak vágtája megcsendesett, mert a szekér futása megnehezedett. A teherautó még mindig elővigyázatosan tülkölve, a szekér mellé furakodott. S minthogy félig földútra
szorult, rettenetes port kavart maga mögött. Bálint pont erre számított, a
porra. Felállt az ülésről, hajlós nyelű ostorával suhogtatni kezdett, előbb a
sofőr előtt az ablakot csapkodta, vad örömmel látta, hogy az első ülésen ülők
rémült csodálkozással fordulnak feléje. Nyerítve kacagott Bálint, aztán a nyitott kocsiban ülők közé vert az ostorával. De midőn azt látta, hogy a teherautó
nekiiramodik — minél előbb előzni akart — az ostort a szekér derekába dobta,
két kézbe a vasvillát. Kétszer döfött az alig karnyi távolságnyira rohanó autó
utasai közé, úgy érezte, mind a kétszer talált, mert a villa lendülete megtört,
a hegye bizonyára valamibe beleakadt. Lehet, hogy emberi testbe? Aztán a
vad iramra kapcsoló gépkocsi elrobogott s mindent elfödött a sűrű, köhögtető
országúti por.
— Jöhetnének már — dörmögte az öregember.
— Hát bizony — dünnyögte az öregasszony, kinyitotta a sparhelt ajtaját,
rövidre vágott akácgallyakat dugdosott a hamvadó tűzre, hadd legyen meleg a
fiúk vacsorája. Az öregember olykor nyögdécselve felállt, kilépkedett a tornácra, jobban halló fülét az út felé fordította, tenyerével tölcsért formált,
hátha meghallaná a hazafelé tartó szekér kotyogását, a lovak prüszkölését.
A hazatérés zajait — ha meghallaná — ezer közül is megismerné. Néha elzörgött egy szekér az úton, de az öreg legyintett: nem az, amelyiket várnak.
— Biztosan megint jó nagy lesz a fejük. Beisznak odabent.
— Bálint, az igen. Az biztos — jegyezte meg az öreg cseléd. — De Pista,
az nemigen szokott. Az jó gyerek. A m á s i k . . . s a j n o s . . . — legyintett.
„Jó gyerek — töprengett az öregasszony —, ebből már az isten se veri ki,
hogy Pista az jó fiú, Bálint meg rossz fiú." ö tudta, miért különbözteti meg a
két fiút így az öreg Mihály. A fene akkor ette volna meg, amikor hagyta, hogy
melléje feküdjön. A cseléd. A gazdasszonynak. Illetve, őszintén mondva: ő
feküdt a cseléd mellé. Ügy kezdődött. Az öregember tudta, pontosan tudta, mi
jár az öreg Böske fejében. Olyan régen élnek már egymás mellett, egymás
körül keringve, pontosan ismerik egymás gondolatát. Régen — mikor volt az
— szinte dürrögve, parázsolva, fújtatva, most meg már egyre szöszmötölősebben.
— Miért? Talán nem igaz? — Pipára gyújtott. Parazsat a sparheltből kotort elő, fényesen izzót, menyecskeszeműt. A parazsat megtáncoltatta a tenyerén, aztán a pipába ejtette, a kupakot rácsippentette, szipákolt. Maga elé
köpött.
— Mindegy az már — dünnyögött az asszony... —, eltőtt az idő. Nekünk
már minden mindegy. Űgyis mindegy.
— Mindegy... m i n d e g y . . . — kelletlenkedett az öregember. — Neked
mindegy. De nekem nem mindegy.
„Kezdi már. Megint kezdi". Mi az eget akar azzal a végrendelettel? Meg
azzal, hogy: mondanak egy közjegyzőt a városban, az Arany János utcában.
39

Ahhoz kell menni. Azt mindenki dicséri. Borzasztóan érti a törvényeket. Az
meg tudná írni úgy a végrendeletet, hogy hibát senki sem lelne benne. De hát
minek még az a végrendelet? Kinek? Nincs már arra semmi szükség ebben a
világban. Ki venné már annak hasznát? A föld alá nem vihetünk semmit magunkkal. Minek hát avval a bűnös, istentelen dologgal, a végrendelettel foglalkozni. Nincs olyan nap, hogy Mihály ne emlegetné, ha kettesben üldögélnek a
sparhelt előtt, sötétben, mint most is. De volt már rá példa, hogy amikor az
öregasszony az istállóban a tehén hasa alá ült, a fej őszékre, az öregember meg
a jászolhoz dűlve pipázott, akkor állt elő vele. Hogy azt mondja, ahhoz a közjegyzőhöz szerdán, meg szombaton, szóval piacos napokon lehet menni. Akkor
van nyitva a hivatalja. Az öregasszony az egyik tehenet megfejte, hát alig volt
a rócska félig, akkor felmutatta az öregembernek: „Erről? Erről csináljak végrendeletet, erről a két rossz tehénről? Láthatod, mit érnek. Egy jó kecske több
tejet ad, mint ez, akármelyik."
— Hallod? — Az öregasszony felemelte az ujját. — Menj csak ki hallgatózni. Ha ketten voltak, tegezték egymást. Az öregember kiment, visszajött.
— Ezek már azok lesznek. — Dühösen villogott a szeme. Az öregasszony
újabb marék gallyat tett a tűzre s azt motyogta: hála a jó Istennek.
Megjöttek. A lovak horkanva álltak meg az udvar közepén. A két fiú lustán lekászálódott a szekérről, ásítoztak, nyújtózkodtak, aztán benyitottak. Elöl
Bálint. Csak rá kell nézni, van benne nyomás bizony, elég. István — ez így
szokott lenni — józanabb. Megjöttetek? — kérdezte az öregasszony feleslegesen
s a petrólámpához lépett, mert most már idebent igencsak sötét van. Eddig
meg lehetett lenni a sparhelt világánál, de most már ideje lámpát gyújtani.
A két fiú asztalhoz ült. Bálint azt mondta az öregembernek: Mihály bátyám,
a két l o v a t . . . — s kimutatott az udvarra. Az öreg cseléd dühösen szuszogva
kiment, hogy a két lovat kifogja, istállóba vezesse, szénát lökjön elébük.
— Hát az öregnek mi baja? — kérdezte Bálint.
— Hogy hogy mi baja?
— Ügy fújtat, szuszog, mint egy búgató kandisznó. Még jó, hogy nem
röfög. — S Bálint elröhintette magát.
— Mit röhögsz? — kérdezte az öccse.
— Hát. Van is azon mit röhögni — mondta az anyjuk. — Olyan nagy
legények vagytok. Azt a két lovat ti is kifoghattátok volna, elintézhettétek
volna. Mindenre csak az öreget ugrasztani.
Kirakta nekik az ételt.
Az öregember sokáig piszmogott, bajlódott a két ló kifogásával. Szerencséjére a szekér úgy állt meg, hogy az ablak fénye pislogósan megvilágította
s a hold is már tápászkodott felfelé. A hámot lefordította a két izzadt lóról —
hogy megzavarták ezeket az ártatlanokat a bitangok, a kanca ina, nézze meg
az ember, még most is remeg! —, bevezette őket az istállóba. Meggyújtotta a
viharlámpát, nem a lovaknak kellett a halvány fény, mert azok vaksötétben is
a helyükre találtak, hanem azért, mert az öreg a szénatartóból szénát ölelt ki
s elébük gyúrta. A kötőféket alig bírta a fejükre húzni, mert a lovak máris
mohón a szénába dugták a fejüket. „Szomjasak is lehetnek ezek — gondolta
—, de nem szabad még megitatni őket. Leforráznák a tüdejüket, ki vannak
hevülve."
A lámpát égve hagyta, nem akarta bebüdösíteni a kezét, mert még meg is
kellene vacsorázni. Mindig az ő vacsorája marad utoljára. Evés után majd kijön, megitatja a lovakat, addig lehűlnek valamennyire. Kilépett az istállóból, s
szinte megvakult. A bejáró út felől két ragyogóan fényes lámpa közeledett,
csakis autó, mert a motor fel-felbrummogott. „ . . . Az istenek ezek? Kik
lehetnek?"
A két fénypont mind ragyogóbban nőtt, a két kutya őrjöngve, a levegőbe
felugrálva, pörögve tépte a láncát, az öreg vakká dermedve állt meg az udvar
40

közepén. Az autó lámpája — mert csakugyan autó jött be az udvarra — szinte
megvakította. A fények pont a szemébe vágtak, nem látott tőlük semmit. Anynyit a kutyák acsarkodása közben is meghallott, hogy valami ajtó csattan s a
fénybe belelépett egy egyenruhás ember. Katonaféle.
— Ez itt a Csegeiék tanyája?
— Igen. Ez a Csegeiék tanyája. Csegei Andrásé, de az már régen meghótt.
— Aha. Szóval — meghalt. Akkor a magáé ez a tanya?
— Ez? Ez nem az enyém. Mondom, hogy a Csegei Andrásé volt, de most
özvegy Csegei Andrásnéé.
— Aha. Akkor maga kicsoda-micsoda itten? Mi a neve?
— Az én nevem? — A ház felé pillantott, már a szoba ablakából is sápadt
fény szóródott az udvarra, az öregasszony bizonyára bement az ágyakat megvetni, azért gyújtott odabent is lámpát. — Bagos Mihály az én nevem. Cseléd
vagyok itten.
— Aha! — A tiszt hátraszólt valamit. Katonák ugráltak ki az autó hátuljából, mire a kutyák újra rázendítettek. A katonák körülvették a tisztet meg
az öreget. Mindegyiknek géppisztoly lógott a válláról. Bagos Mihály pislogott,
nem tudta, mi készül itt, de azt sejtette, hogy nagyon nagy a baj. Az egyik
katona megkerülte a szekeret.
— Jelentem, itt van a szekér. Ez itt egy szekér.
— Aha. — Ráripakodott az öregre a tiszt. Mihály onnan tudta, hogy tiszt,
mert arany csillant a nyakán. — Hol vannak, akiket keresünk?
— Nem tom, kiket keresnek. — Az öreg szemét annyira vakította a fény,
hogy a szeme nedvedzni kezdett. A földet -nézte, hogy a szemét pihentesse.
— Na — mondta a tiszt — nincs itt lacifaszázás. Majd megkeressük őket.
— A ház felé intett. — Bemegyünk. Maga megy előttünk. Mutatja az utat
Az öreg elindult, nyomában a tiszt meg négy katona. Géppisztolyuk csövét előre fordították, megmarkolták. Bent a konyhában az öregasszonyt pillantották meg először, épp a konyhai ablakot csukta volna befelé. A tiszt félretolta. — Majd én, mama. — De nem becsukta, hanem kinyitotta az ablakszárnyakat, kipillantott, hátha lát nyomokat az ablak alatt. Nem volt rá ideje, mert
a sötétből lövés pukkant, az ablak ezer szilánkra pattant szét. A tiszt leguggolt
az ablak alá. Iszonyút káromkodott, a kinti támadók anyjuk istenét szidta. —
Ezeknél puska van. Fegyver! Ki fogjuk nyírni őket. — A tiszt integetéséből a
katonák azt vették ki, hogy üljenek le. Leültek.
— Maga Módos, bemegy a szobába, négykézláb, és elfújja a lámpát. Nem
fogunk nekik kivilágított célpontot felkínálni. — Körülnézett, ez itt a konyha,
böhöm nagy sparhelt, meg kredenc, meg karoslóca, meg asztal, az asztalon két
tányér. Bennük ételmaradék.
— Mit ettek ezek, mielőtt az ablakon kiugrottak?
Az öregasszony a kezét tördelte, makogni sem tudott, csak az orrát szívtafújta, olykor a kötőjével a szemét nyomkodta.
— Magát kérdeztem mama, mit ettek a maga fiai?
— Pörgöltöt... tetszik t u d n i . . . pörgöltöt...
— Nahát, annyit megmondok magának, hogy nem fogják megemészteni.
Módos négykézláb bement a szobába, odabent nagymerészen felállt és
szakértelemmel elfújta a lámpát. Ügy mászott vissza, ahogy bement, négykézláb.
— Odakint is — parancsolta a tiszt — minden fényt el kell oltani. Szilva
honvéd, kiáltson ki az ajtó nyílásán a géká vezetőjének, Viczainak, hogy kapcsoljon ki minden világítást. A hátsót is. Aztán hason csúszva jöjjön ide be.
Szilva honvéd kucorgott az ajtóhoz legközelebb, emiatt szólt neki a parancs. Viczai, a géká vezetője nemsokára hangos szuszogással átbillent a
küszöbön.
— Ezek az átkozott k u t y á k . . . ha véletlenül eltépték volna a láncot, szétszedtek volna.
41

Kint a kutyák őrjöngése mintha csendesedett volna: alaposan felgerjesztette dühüket a földön csúszó, tekeregve mászó ember.
Viczai a konyha tégláján fekve maradt. Ennél az egy katonánál nem volt
géppisztoly. Derékszíján pisztolytáska, de nem volt benne fegyver. Viczai
puszta hülyéskedésből cigarettát szokott benne tartani. Jó vicceket lehet vele
csinálni. Pisztolyért nyúl s előkap egy Munkást.
— Maga, mama, bent marad. Leül oda ni. Meg se mukkan, meg se moccan. Jelt adni nem szabad. Kimenni nem szabad. Még kakálni sem. Érthető?
A mama szipogva a sparhelt elé ült, könnyező szemmel nézte a hamvadó
tüzet.
— Maga Viczai, kiül a tornácra. Le, a küszöbre. Mert, ha nem tudná, sötétben akkor lát messzebbre az ember, ha minél alacsonyabban ül.
Ez — gondolta magában a tiszt — érdekes gondolat. Csak az a baja, hogy
hangosan nem lehet kimondani. Mert ez — ellenzéki gondolat. A vezetők elleni
revizionista kritika. így hát inkább Viczaihoz fordult.
— Vigyázz a mamára. Az autóra. Maga pedig — az öreghez fordulva —
milyen Mihály is maga?
— Bagos, parancsára. Bagos Mihály.
— Látom, maga volt valamikor katona.
— Parancsára!
— Nem az én parancsomra, de mindegy. — A tiszt jólesőn szokta hallani,
hogy van a modorában valami fanyar humor. De aki ebből — jelenlétében —
arra következtetett volna, hogy idők fordultával, teltével valamikor majd népszerű konferanszié lesz belőle egy kabaréban, azt alighanem szájon törülte
volna, ha ugyan elő nem állíttatja.
— Maga tehát, Magos Mihály bácsi, kijön velünk az udvarra. Meg kell
beszélni valamit. Amolyan . . . kihallgatásféle.
— Pa . . . r a n . . . csá . . . ra . . . — Most már nagyon félt az öreg. Pedig volt
háborúban is. Még az elsőben. Akkor nem félt ennyire.
— De ha volt katona, akkor tudja, hogy mint a fű a viharban, oda kell
lapulni a földhöz. A feneket nem dűtjük ki, mert az ellenség beletrafál az
ember fenekébe. Világos?
Ahogy a kutyák észrevették az ajtón kiaraszoló-kúszó idegeneket, megint
rázendítettek arra az őrjöngő, hörgő ugatásra, amitől az ember hátgerincén
végigfut a hideg.
— Mónus, az egyiket el kell hallgattatni. Az ember a saját szavát sem érti.
— Melyiket, hadnagy elvtárs?
— Amelyiknek nagyobb a pofája. Azt ni, a veres szőrűt.
Mónus a kutyákhoz kúszott, vigyázva rá, hogy amikor a láncukat megfeszítve acsarkodnak, ne érjék el a ragyogó, éles hegyes fogak. S amikor a
veres szőrű a láncát rángatva két hátsó lábára állt, Mónus rövid sorozatot
eresztett a kutya mellébe — prrrr. Kész. A veres szőrű elterült, néhányat még
vinnyogott, vonaglott, fogait vicsorgatta, aztán kimúlt. Ez jó lövés volt. A másik, a fekete-tarka, a lövéstől megrémülve bújt vissza a vackába. Nyikkanni
sem mert. Csend lett.
— Most már beszélhetünk — mondta a tiszt. — Először is azt mondja meg,
öreg, hogy hol vagyunk biztonságban. Ügy értve, a lövésektől.
Az öregember reszketett a rémülettől: lelőtték a veres szőrű kutyát. Mik
lesznek még itt ma este, Istenem... — nem jött hang belőle. Nem is értette
pontosan, mit akarnak tőle.
— Azt kérdeztem, honnan várhatunk lövéseket? Hova menjünk, hogy ne
érjenek bennünket golyók?
— Itt jó helyen vagyunk. I t t . . .
42

— Aha. Azt mondja, jó helyen. Akkor maga azt is tudja, hogy honnan
jöhetnek újabb lövések.
Az öreg a válla fölött a háta mögé mutogatott. A ház volt a háta mögött.
A tiszt megriadva kérdezte?
— A házból? Ahonnan kijöttünk?
Az öreg rázta a fejét, hogy „nem". S továbbra is a háta mögé mutogatott.
— Akkor a ház háta mögül? Mi van a ház háta mögött? — Az öreg továbbra is szótlanul mutogatott. — Szólaljon már meg, az istenit magának. Mi
van a ház mögött?
— Domb.
— A dombról.. . onnan lőnének?
Megint a szapora fejrázás, hogy nem. A tiszt már-már kezdte önuralmát
elveszíteni.
— Mondja már, hogy a dombon mi van? El lehet ott bújni? Erdő van ott,
vagy szőlő, vagy mi az átok?
— Tarló. Rozstarló.
— Hát ott nőm lehet megbújni. De hát akkor hol? Nézze öreg, maga énszerintem nagyon jól tudja, hogy hol bújtak meg ezek a gazemberek. Miért
nem akarja nekünk megmondani? Hiszen maga itt csak cseléd, akit ezek a
gazemberek kizsákmányolnak, érti, maga kizsákmányolt ember. Miért nem
akarja megmondani? Mi a kizsákmányoltak érdekében...
— Miért keresik őket? — Az öreg bátran felkapta a fejét. — Miért? Mit
akarnak tőlük?
— Mit izgatja az magát? El akarjuk kapni őket. Mert útközben a kövesúton vasvillával megszúrtak két városi elvtársat, azért.
— Ajjjj — nyögött az öreg. — Nagy baj, nagy baj. Melyik, melyik . . .
döfött oda nekik?
— Nem mindegy az magának? A két legény — egy testvér. Igaz?
Az öreg rábólintott: igaz.
— Nahát. Akkor mind a kettő a maga kizsákmányolója. Miért nem akar
nekünk segíteni? El akarjuk kapni őket. Ha másképp nem megy, golyót eresztünk beléjük. Maga tudja, hogy hol bújtak meg — nem?
Az öreg lehajtotta a fejét, hallgatott.
— Mónus, Szilva! Maguk megkerülik a házat és megnézik, mi van a
domb mögött. Kúszásban. — Az öreghez fordult. — Maga pedig harmadiknak
ott fog lógni, kötélen, ezek mellett. Bűnpártolás miatt.
Az öregember megmarkolta a tiszt karját:
— Egy feltétellel megmondom.
— Feltétel? Nahiszen, maga, meg a f e l t é t e l . . .
Nem a gúnyt érezte ki az öreg a tiszt szavából, hanem csak a szót: feltétel.
— Ha az egyiket nem bántják. A neve István. Egy az, hogy olyat István
nem tehetett. A másik meg, hogy az az én fiam.
— A maga fia? — kérdezte döbbenten a tiszt. — Dé hisz arról volt szó,
hogy a kettő egy testvér. Nem?
— Anyáról igen. De apáról nem. Habár mind a kettő a gazda nevére van
íratva. Csegei a neve mind a kettőnek.
A tiszt mintha kezdte volna érteni. Szívesen felnevetett volna — jó kis
brancs lehetett itt, a régebbi időkben —, de nem volt kedve a nevetéshez.
— Azt akarja mondani, hogy a maga fiát ne bántsuk.
— Azt. Ne bántsák.
— De hát bátyám, maga mint egykori katona, tudja, hogy a golyónak
nincs szeme. Nem lát világosban sem, hát még most, a sötétben.
Az öreg feltekintett az égre: a hold már olyan magasan állt, mint nyáron
a nap szokott tíz óra tájban. A tanyaudvart, az épületeket, meg a tájat ezüstös foltokkal hintette be. A tiszt is követte az öreg tekintetét, ő is látta a holdat, s úgy találta: jó a világítás. Könnyebb a tájékozódás, pontosabb a célzás.
43

— Na, öreg, mi van a dombon túl? Ahol e z e k . . .
Suttogó hang válaszolt.
— N á d a s . . . — A tiszt füléhez hajolva másodszor is elsuttogta. — Nádas.
Sűrű nádas.
— Nna, jó. Akkor maga, bátyám, bemegy a házba. Mi m e g . . . — felállt,
példáját a katonák is követték — elindulunk. Viczai, maga itt marad. Meg
van töltve a pisztolya?
— Jelentem, meg. — Viczai hazudott, mert most is Munkással volt tele a
pisztolytáská j a.
Felállt az öreg is, remegő inakkal indult be a házba, közben a kutyák
vackához pillantott. Azt látta, hogy a gyávábbik kutya, amelyik megmaradt, a
kis fekete-tarka, nyalogatja a földről társa vérét.
Megint ült a két öreg a sparhelt mellett. Már nem égett a tűz, a tűzhely
lapja halkan pattogva, lassan kihűlt. Az öregek nagynéha váltottak szót, inkább a kinti hangokra figyeltek. Egyelőre nem hallottak semmit.
— Hova mentek ezek? — kérdezte az öregasszony.
— Hová mehettek volna! A nádashoz.
— Megmondtad nekik? A' búvóhelyüket?
— Nem — hazudta az öreg. — Mindent tudnak ezek. A nádast is. Hogy
ott van a búvóhelyük. Hallgass csak! — Az öreg feltartotta az ujját. Mindketten megmerevedtek, mert meghallották, hogy odakint, a nádas felől prrrr . . .
prrr . . . prrr . . .
— Megkezdték — állapította meg az öregember.
— Lelőtték őket? Máris? — Az öregasszony arcán a könny megállíthatatlanul folydogált.
— Miket beszélsz? Ezek csak o l y a n . . . olyan próbalövések voltak, amikre
választ várnak. Hogy megállapíthassák, merre bújkálnak a nádasban.
Megint a p r r r . . . prrr — de most négyszer. Kint a tarka kutya vinnyogva
bújt a vackába; most már egész életében félni fog a lövések pukkanásától.
Az öreg jól gondolta: két, keményen csattanó, erős hangú lövés felelt a
szapora géppisztolyhangokra.
— Na, ezek már a mieink voltak — állapította meg szinte felvillanyozódva az öreg. — Csak azt nem tudom, mennyi golyójuk van.
— Jól teletömték a zsebüket. — Kissé az öregasszony is felélénkült. —
Csak aztán ugrottak ki az ablakon.
— Az jó. Mert ha kevés a t ö l t é n y . . . — legyintett —, akkor nem sokáig
húzzák.
A két öreg jó ideig csendben hallgatta a golyók feleselését, ádáz vitáját.
A fecsegő, bőbeszédű prrr-ket, meg a konok, szűkszavú, élesen csattanó puskalövéseket. És egyszerre csak a kinti perlekedés elcsendesedett. A holdfény sugárban ömlött be a konyhaablakon, az öregek ültek a fényben. Az asszony
hangosan felsírt, az öregember a tenyerébe temette az arcát. Megérezték, hogy
mindennek vége.
Fel sem kapták a fejüket, amikor az udvaron az autó motorja felbőgött.
Rájuk nyitotta az ajtót egy katona, nem a pisztolytáskás, hanem egy géppisztolyos.
— Továbbra sem szabad kimenni. Most egy darabig én fogok kint őrködni. Csak semmi idegeskedés, ezt üzeni a hadnagy elvtárs.
Az öregasszony már állt volna fel, hogy megkérdezze á katonától, mi történt a nádasban, de a katona — el sem eresztve az ajtó kilincsét, fordult ki,
magukra hagyva az öregeket.
Ültek tovább moccanatlanul.
Jóidő elteltével a katona megint benyitott.
— Maga, öreg — s rámutatott Bagos Mihályra —, jöjjön ki!
44

A hadnagy hangulata meglehetősen ingerült volt, amikor a katonát Bagos
Mihályért beküldte. Ingerültségének legfőbb oka: nem az ő katonáinak a golyójától esett el az egyik bitang. Már-már azt hitte, hogy néhány jól irányzott
sorozat s a két réti farkas ott marad a búvóhelyén, amikor a puskák a nádasban elhallgattak. Hamarosan odabentről azonban elnyújtott üvöltés hangzott:
„Ne lőj j e n e k . . . ne lőj jenek . . . ne lőj jenek . . . megadom magam!" A géppisztolyok elhallgattak, a katonák a nádas szélében hasaltak: meghallották, hogy
odabent zörög, csörög a nád, mint mikor valaki gázol benne. Aztán szétnyíltak
a nádszálak s a nádfal mögül kilépett egy fiatal férfi. Két karját az ég felé
tartotta, puska nem volt nála. A ráirányított géppisztolyok sorfala között jött
bátran előre.
— Hát a másik? — kérdezte a gyanakvó tiszt. Valami csapdát sejtett.
— Odabent maradt.
— Él?
— Nem él.
— Aha. Szóval — eltaláltuk.
— Nem maguk. Én.
— A fegyverek?
— Odabent vannak. Mind a kettőt a testvérem mellé fektettem.
Csakugyan megtalálták a puskákat a holttest mellett. A hulla hason feküdt, csizmája a nádas fekete vizébe nyúlt, a vizet pirosra festette a melléből
kifolyt vér. A piros vízben nadályok úszkáltak, keresték a vér forrását. A golyó a hulla hátán hatolt be s a mellén jött ki.
— A mókus alighanem igazat mondott — vélte Mónus —, mert a mi golyónk sutty be a testbe, de ott is marad. De ez a lövés, mint ahogy látni is
tetszik, a hátán be, a mellén ki. Ez puskagolyó volt. — Mónus elég sok lelőtt
hullát látott, szakértelméhez kétség nem férhetett.
— Az öreg jöjjön ki, az öregasszony maradjon benn — mondta a tiszt,
amikor a tanya udvarán megálltak. — Nem szeretem az asszonyi hisztérikus
jeleneteket. — Akkorra már a gépkocsira rakták a hullát, viaszos vászonnal
letakarták, a tettest pedig megbilincselve feltolták-húzták a kocsi ponyvája alá.
Az öreg Bagos megállt az .autó ajtaja előtt, a hadnagy letekerte az ablakot
és a következőket mondta az öregnek.
— Na, öregem, mi a dolgunkat elvégeztük. Indulunk haza.
— A .. . a . . . fiúk?
— Az e g y i k . . . hát hogy is m o n d j a m . . . agyonlőve fekszik ott hátul a
ponyva alatt, a másik megbilincselve üldögél mellette. — S még annyit hozzátett. — Őszintén sajnálom magukat, ártatlan öregeket. Magát, kedves Magos
Mihály, pláne.
Az öregember azt is mondani akarta, hogy nem Magos, hanem Bagos, azt
is kérdezni akarta, hogy vajon melyik fiú halt meg, de csak makogott, könynyezett, a hadnagy feltekerte az ablakot, a motor felbőgött, az öreg magára
maradt.
Rettenetes csend vette körül. Tisztán hallotta, hogy az istállóban nyihognak a lovak, persze, meg kell most már itatni őket. Megfordult, hogy bemegy
a házba az öregasszonyhoz. Ezt mondta neki, amikor belépett és az ajtófélfában megkapaszkodott:
— Elmentek. Elvitték őket. Az egyiket holtan, a m á s i k a t . . . elevenen . . .
Hallod, Böske, nem kell már végrendelet. Semmi sem kell. Megyek a lovakat
megitatni. Azokat meg kell itatni. Azok nem tehetnek semmiről. Azok ártatlanok.
Kifordult, hogy menjen az istállóba a vödrökért, azután meg a kúthoz,
vízért, A tornácról lelépve megpillantotta a lelőtt kutyát, a veres szőrűt. „Meg
még ezt is el kell ásni" — dörmögte magában.

45

BEKE GYÖRGY

Lélekvesztőn
Vonalas füzetből, ceruzaírás után, idemásolom a verset. Címe:
Lelkem mélyén egy kis
Remény-magot őrzök,
S úgy jönnek a napok,
Mint a börtönörök.

Lesik repedését
Köröttem a kőnek:
Ott van-e rejteke
Remény reszelömnek.

Kedélyes az egyik,
Vén sunyi a másik,
De mindkettő foga
A titkomra vásik.

O, ti gonosz s balga
Szolgái a mának,
•Nem érzitek szelét
Zengő új világnak?

Kémlik a vasrácsot
Agyam megkutatják,
S ha mosoly van számon
Már azt is sokallják

Egyszer az a kis mag
Ekrazittá válik
S a reményfa tűzzel
Börtönöm fedelén
Szépen kivirágzik.

Remény.

A keltezés: Nagyenyed, 1944. február 20. Kacsó Sándor akkor már negyedik
esztendeje él a maga „börtönében" Enyeden, rácsok nélkül, mégis rabként. Vagy
száműzöttként? A teleírt vonalas füzet első oldalán a készülő kötet címe: Száműzetéseim.
— Mikor járt először Nagyenyeden, Sándor bácsi?
— Soha nem jártam 1940 előtt. A szülőfalumból Kolozsvárra, vagy Kolozsvárról
Brassó felé menet az én vonatom addig egyszer sem állt meg az enyedi állomáson.
Azon a télen, 1940 karácsonya előtt dr. Szász Pál EMGE-elnök hívta Nagyenyedre: lapot szerkeszteni. Népszerű gazdalapot. Tömeglapot. Akkorra már kialakult a kép: ki távozott északra, ki maradt Erdély déli felében. Kacsó Sándor maradt.
A szülőfaluja, Mikháza a Nyárád mentén van, és odahaza élt az édesanyja. De ő azt
üzente a fiának Brassóba: tegyen legjobb belátása szerint, az ember mindent a saját
felelősségére cselekszik.
Miért maradt, miért nem mozdult a Brassói Lapok főszerkesztője? Azon nyomban regényben válaszolt erre a kérdésre — önmagának is. A Lélekvesztőn
1941-ben
jelent meg, az Erdélyi Szépmíves Céh kiadásában, tehát az élmény friss szorításában írta meg. Kovács János magántisztviselő, háromgyermekes családapa gyötrődését, pokoljárásait ábrázolta, az Antonescu-uralom első heteiben. „ . . . úgy zuhant
reánk, bizakodó emberekre a történelem, mint valami megbotlott, vak óriás a tehetetlen törpékre. Mérges is volt, hogy belénk botlott, úgy látszik. Oktalan dühében
esetlenül kezdett csapkodni rettentő kezével-lábával."
Minden tett értékét emeli vagy éppen csökkenti az, hogy a cselekvő számára
nyílt-e egyéb lehetőség is? Vagyis: kényszerből cselekedett-e, mivel hogy nem is
tehetett volna egyebet?
— Mehetett volna maga is, Sándor bácsi?
— Bíró István barátomtól, nyugdíjas tanártól kaptam az első hívó levelet. Ö a k kor Olasztelek faluban élt, gazdálkodott. Menjek, mert lesz hely, állás, kenyér számomra. Aztán távirat érkezett Brassóba, Bajcsy-Zsilinszky Endre küldte. Gazdalapot szándékszik indítani, engem szeretne felkérni szerkesztőnek. A demokratikus
függetlenségi politikushoz, aki később, a nyilasuralom idején vértanúságot szenvedett, régi jó ismeretség fűzött. Jólesett, hogy Bajcsy-Zsilinszky reám gondolt. De
maradtam.
A Lélekvesztőn oldalain olvashatjuk Kovács János (Kacsó Sándor) kétkedő vívódását is:
A szerző hamarosan megjelenő új könyvéből.
46

„Éreztem, a hullám már-már elkap, s magam is nekilódulok, előrehajtott derékkal, földre szegezett szemmel, hogy valami járművet keressek, amire fel lehet majd
dobálni egyet-mást és a gyermekeket, s aztán rohanni észak felé, amíg még lehet,
amíg le nem záródnak az útvonalak . . . "
— Mi volt az a döntő élmény, ami végül is maradásra bírta?
— Meglódult körülöttem a város, Brassó. A két háború között az ipari üzemek
nagyon sok székely munkást vonzottak a Cenk aljába. Ezek mind felkerekedtek.
Mentek a székely cselédlányok. A barcasági csángók közül sokkal, de sokkal kevesebben indultak. A parasztember nem veheti hátára a földjét, házát. Vajon nekik,
a szülőföldjükön maradó csángóknak és nem csángóknak többé nem lesz szükségük
tanítókra, újságokra, könyvekre? Ha megbolydult körülöttem a világ, a magyarság
élete, maradok kötőanyagnak, tanítónak, írónak, újságírónak. Valami ilyen szándék
marasztalt.
Párbeszéd a Lélekvesztőn egyik oldaláról:
„— Itt? Hát lehet még minekünk élni is itt? Ne kacagtasd ki m a g a d . . .
— Annak, aki nem fut meg a feladat elől, annak lehet."
— Mi maradt egy lapszerkesztő író konkrét lehetősége?
— Nézd, a Brassói Lapok egy ideig, ha jól emlékszem, szeptember közepéig
megjelent. Abban bíztunk, hogy tovább folytathatjuk a munkát.
Szeptember közepén az Antonescu-kormány betiltotta a Brassói Lapokat. Melléklapja, a filléres Népújság egyelőre tovább is megjelenhetett, igaz, vagy két napig
csak. Ha a bukaresti minisztériumban meg is feledkeztek róla, a vasgárdisták brassói fészkében számon tartották, és a Cenk alatt gyakorlatilag a legionáriusok voltak
hatalmon. Egyik különítményük megjelent a szerkesztőségben, a lap vagyonát elkobozta, a nyomdát lepecsételte. Így Brassó magyar újság, a nem mozduló magyar
újságírók pedig, Kacsó Sándor, a háromgyermekes családapa, Halász Sándor, Kakassy Endre, Karács Andor, Kőműves Géza kenyér nélkül maradtak. A Magyar
Népközösség vállalta — Szabó Béni szűcsmester kezdeményezésére —, hogy egy
ideig még fedezi a Brassói Lapok munkatársainak a fizetését, legalább felerészben.
Azokban a napokban Brassó magyarsága minden panaszával és kérelmével Szabó
Béniék ajtaján kopogtatott. Egy későbbi újsághírben szerepel a nagyenyedi Erdélyi
Gazdában, hogy „a brassói népközösségi iroda szolgálatait szeptember hónapban 4000
fél vette igénybe".
— Melyik volt az utolsó Kacsó-cikk a Brassói Lapokban?
— Nem tudnám fejből megmondani. Mikor az emlékirataimon dolgoztam, mindennek utánanéztem az Egyetemi Könyvtárban. De úgy hiszem, hogy arról írtam:
a dél-erdélyi magyarság nem mehet el sehová a szülőföldjéről. Az ittmaradás az
élet parancsa.
Az Erdélyi Gazda, amelynek Enyeden szervezett ú j szerkesztőségébe Kacsó Sándort meghívták, havi folyóirat volt addig. Kisgazdák szakmai lapja maradt továbbra
is, de kétheti megjelenéssel, inkább néplappá alakult. Az EMGE közlönye volt, azé
a kisgazda-egyesületé, amelyet néhány évvel előbb tett a birtokosok társaságából
igazi tömegszervezetté dr. Szász Pál. A mintegy ezer tag negyven ezerre szaporodott
abban az EMGÉ-ben, amelynek elnöke gróf Bethlen György helyett dr. Szász Pál
lett. Egy ideig az enyedi Erdélyi Gazda mintegy hatszázezer romániai magyar tájékoztatásáról, szellemi ellátásáról egymagában gondoskodott. Brassóban már nem volt
újság. Temesváron, egy Franyó-kísérlet után, később megjelent a Déli Hírlap, népközösségi védnökség alatt, s esztendők múltán indult útjára az egyetlen irodalmi
lap, az aradi Havi Szemle. A Kacsó Sándor szerkesztésében megjelenő gazdanaptárak és egy Vita Zsigmond által összeállított antológia jelezte és jelentette a romániai magyar irodalom akkori önösszeszedését.
— És melyik volt Kacsó Sándor első cikke az enyedi Erdélyi Gazdában?
— Előbb egyedül utaztam Enyedre, hogy 1940 karácsonyára megszerkesszem az
Erdélyi Gazda első enyedi számát. Családomat később hoztam el Brassóból. Abba az
első számba egy novellát írtam, meg a nyomda elrendezésében segédkeztem. Szász
Pálék a Brassói Lapok két szedőgépét vásárolták meg, nyomdászok is Brassóból jöt47

tek, úgyhogy régi ismerőseimmel, munkatársaimmal dolgozhattam együtt. Az Erdélyi
Gazda indító számában, minden oldal aljára egy-egy erkölcsi intelmet tördeltettem.
Én írtam őket, kellő klasszikus „segédlettel", amennyiben Madách Imrét, Deák Ferencet, Eötvös Józsefet és más nagyokat is megidéztem. Szász Pál később egy ízben
azzal a hírrel érkezett haza Bukarestből, hogy a sziguranca központjában meglehetősen nehezményezték ezeket az erkölcsi intelmeket.
Felnyitom az Erdélyi Gazdát. Íme, egyik Kacsó-intelem:
„Ne félj! Ne félj az élettől, a megpróbáltatásoktól, amelyek reád várhatnak. Aki
fél, már el is vesztette a maga csatáját, s ha egy nép tagjai közül sokan félnek, az
a nép elsodródik. Bátran és bizalommal kell szembenézni a jövővel, a reánk váró
feladatokkal. Aki küldetésnek érzi azt, amit végez, az nem is fél. Különben is gondolj Eötvös József híres mondására: Sohasem volt úgy, hogy valahogy ne lett volna!"
Ki e tanácsot adta másoknak — vajon nem félt?
Enyedre érkezése után egy-két nap múlva detektív állította meg Kacsó Sándort
a piacon. Ugyanaz a Rusu nevű „macskaképű", titkosrendőr, akit a Sors és a jelkép,
Méliusz József drámai útinaplója az 1943-as dél-erdélyi valóságról, mint a mindenkiben ellenséget szimatoló rendőrkopó alakját tett „felejthetetlenné". Igazolja magát!
Jöjjön csak velem a rendőrségre, Kacsó úr! Mit keres itt, Enyeden? Nem zsidó
maga, Kacsó úr? Túl szép a neve, Kacsó úr. Akkor bizonyára a zsidók ügynöke!
A rendőrségen folytatódik, de itt már „udvariasabban". A kapitány úriember. A kapitány tudja, hogy van egy Erdélyi Magyar Gazdasági Egyesület, hogy ez kormányengedéllyel működik, így a munkatársait beidézheti, de nem tartóztathatja le. Még
nem. Majd később. Akkor majd internálásba kísérteti. Egyszer? K é t s z e r ? . . . Egyelőre még udvariaskodó a mosoly, szinte bocsánatkérő az elbocsátás...
— Sándor bácsi, ez a Rusu élő személy volt, ezzel a névvel?
— Hát persze. Méliusz könyve szomorú valóságot ábrázolt, igen hűségesen. Legfennebb az én szerepemet szépítette meg túlságosan...
(Méliusz József útikönyvét ide kell szólítanom, tanúságtételre, a korszak demokratás magyar politikai gondolkodásának megidézésére.
„Hogy olyan buzgón gyilkoljuk egymást századok óta, hogy nemcsak egyetértünk
néha közös szorultságban, de furkósbottal is lesünk egymásra düledező kerítéseink
mögül, s ha mi, magyarok, románok nem is épülünk ezzel, akinek haszna telik
belőle, a harmadik, a teuton hatalom tudja, jó munkát végeztünk, igaz hasznára
voltak az osztozkodók. Berlinben minden oly pontosan kikalkulálva, mint előbb
Wienben. Ismételjük-e el az elkopott praktika nevét: »Divide et impera«. A Bécsi
Döntés is azért osztott meg, hogy uralkodhassanak.
Fönt, a fejedelemasszony házában ott az Erdélyi Magyar Gazdasági Egyesület
irodája az alacsony boltívek alatt. Meg is kapom itt a feleletet magunkra vonatkozólag. Adatokat keresek a bár gyér, de mégis rendelkezésre álló statisztikákban, hiszen
életünkre vonatkozó számok 1940 ijesztő szeptembere óta nem láttak napvilágot.
A hatalom nem szereti a statisztika számait. A számok cáfolhatatlanul beszédesek.
De majd ismételjem el legalább a kék fedelű zsebfüzetembe hevenyészetten feljegyzettek egy részét a sok regényesség, irodalom, fantáziálás és emlék között ezen az
utazáson, s némi pihenőt engedve a vergődve csapongó léleknek.
Bécsi Döntés után a magyar kisebbség száma Romániában az egyházi nyilvántartások alapján 430 ezer. Az 1930-as népszámlálási adatok e területen még 53 ezerrel több magyarról tudnak. Ám a 430 ezres szám is magas, szakértők szerint 350
ezren vagyunk mindössze. De hová tűnt a különbözet 1930 és 1942 között? Hová lett
szinte százezernyi, mintegy 80 ezer magyar lélek Dél-Erdélyből?
— Emigráltak!
Ez a válasz. Átköltöztek két és fél év alatt a határon túlra, menekültek katonáskodás, munkatáborok, munkanélküliség, rekvirálás, adó, éhség elől. Odaát is katonáskodásra, kakastoll alá, munkanélküliségre, rekvirálásba, adó alá, nélkülözésbe
és a keleti arcvonalak poklába, megdögleni.
De ne feledjük, a Feleken és Brassónál átszökő észak-erdélyi román ideát az
első kérdésre: »-Miért jöttél Romániába-", azt feleli "Katonáskodás elől, adó elől,
48

éhség elől, rekvirálás, munkanélküliség és a román nemzetiség üldözése, a munkatáborok elől«".
Egy pillanatra megszakítom Méliusz József szövegét. Az Erdélyi Gazda 1941.
február 1-i számában, a bukaresti Telegramul Román alapján közölt híradás szerint
Románia magyar lakóinak száma akkor 536 024 lélek, az ország összlakosságának
kereken 4 százaléka. Így hát a menekülések — a mindkét irányba tartó menekülések
a fasizmusok üldözése elől — még a Méliusznál szereplő adatoknál is nagyobb arányúak voltak.
„Két év alatt ami történt, jóformán mind innen indult el, a fejedelemasszony
házából — tér vissza Méliusz a dél-erdélyi magyarság helyzetére —, tízezres példányokban, gazdasági füzetek és gazdanaptárok. Füzetekkel és naptárokkal a halál ellen.
Az elindító Kacsó Sándor volt.
S mert élni muszáj, ezzel kezdtük a Bécsi Döntés után az ébredést: naptárokkal. A naptár, a kalendárium tartotta fenn az írott anyanyelvet, a szót. A naptár
figyelmeztetett e határok között egy nyomorult nemzeti kisebbséget, hogy folytatódik
az élet, a holdtölték szabályos körökben térnek vissza, s a föld, a vetemény, a
virág, az állat nyáron, ősszel és télen továbbra is megköveteli a törődést és a verejtéket, a gondoskodást: a világ és az élet halad t o v á b b . . .
De hogyan ? . . .
Akárhogyan. Létezni muszáj.")
Oldani szeretném a hangulatot, idetoldok egy anekdotát. Igen, a fejedelemasszony, Károli Zsuzsánna házához kapcsolódik, pontosabban az enyedi vár külső
falába fogózkodó Bethlen-kastélyhoz, amely jóval Bethlen Gábor előtt épült, de
hozzá köti az emlékezet. Károli Zsuzsánnának ajándékozta, hogy' itt töltse idejét —
a zajos gyulafehérvári udvar helyett —, amíg ő innen messze csatázik. Mindjárt
enyedi életének kezdetén elmesélték Kacsó Sándornak is, hogy a fejedelemasszony
éppen ott lakott, ahol az EMGE berendezkedett. Dr. Szász Pál elnöki szobája a boltozatos bejárat fölött; mellette két nagy teremben — most a múzeum otthona — az
egyesület tisztviselői és az Erdélyi Gazda kiadóhivatali emberei dolgoztak, meg az
egyetlen állandó szerkesztő: Kacsó Sándor. A szomszédos várfalon a drámai dátum:
1849. január 9. Zsuzsánna asszony a boltozatos kapu fölött hajolgatott volt ki az
ablakon, parancsokat osztogatott, megrégulázta az enyedi kofákat, de azok dacoltak vele.
— Valamilyen célzatossággal mesélték ezt?
— Ugyan. Csak éppen úgy, mint érdekességet. Így tartotta az enyedi fáma.
Sokan megírták Károli Zsuzsánna esetét az enyedi halaskofával. Móricz Zsigmond írói fantáziáját is megmozgatta. De leghitelesebben talán mégis a kortárs
jegyezte fel, Nagy Szabó Ferenc jeles erdélyi emlékírónk a maga diáriumában,
amelyben 1580-tól 1658-ig követte nyomon e zaklatott föld eseményeit. A drámák
mellett pletykás „semmiségekre" is odafigyelt. Még ilyenkor is vigyázott arra, hogy
lehetőleg mindenben pontos legyen, „ . . . é n , amit lehet, ide írok, s igazán is írom:
némelyet a Kalendáriumban is megnézek, hogy jobban legyen a dolog." Ez az igaz
szavú Nagy Szabó Ferenc — kellő elfogultsággal a tőle távoli világ iránt és ítélkezéssel a főúri körök élete fölött — így jegyezte fel ama nevezetes halvásárlást: „Hallottam, hogy ott Enyeden egy halat árultak volt a piacon, és Bethlen Gáborné is
kéri volt pénzen és egy enyedi embernek felesége is kéri volt; és a hal nem jutott
volt Bethlen Gábornénak, hanem az enyedi ember feleségének. Melyen akkor Bethlen Gáborné Károli Susánna asszony úgy megharagudott volt, hogy azután, mikor az
ura, Bethlen Gábor béjött az országba, megparancsolta néki és hogy fejedelemségre
választották, igen nagy romlást cselekedett volt azon az enyedi emberen a hal mián
a fejedelem."
Talán nem is minden célzatosság nélkül őrizte meg e históriát az enyedi népemlékezet. Bethlen Gábor városában szeretik a nagy fejedelmet, de az igazságtalanságot, amit az ártatlan enyedi emberrel tett, neki sem felejthetik el.
Hát ez az anekdota nem éppen alkalmas — látom már be — a hangulat
oldására.
4 Tiszatáj

49

Hol élt Kacsó Sándor Enyeden? Miként élt Enyeden? Visszafordulok a Lélekvesztőn vallomásaihoz:
„A "-haza-" fogalma egyre inkább az ^otthonná- szűkült.
Az utcák, a terek, utak és ösvények, hegyoldalak és völgyek mind idegenek
már. Veszélyesek és kellemetlen meglepetéseket tartogathatnak."
— Ügy emlékeznek a mai enyediek, hogy Sándor bácsiék a „Burg"-ban laktak,
a Kemény-féle udvarházban.
— Azt a lakást dr. Szász Pál szerezte nekünk. A „Burg"-ban keresett fel Méliusz
József is, oda hívtuk volt meg vacsorára. Megpróbáltam valamilyen otthonosságot
teremteni magunk köré a számomra mégiscsak idegen környezetben. Ebben sok
minden akadályozott. Ne feledd, a fasizmus nehéz időszaka volt az. „Rusuék", a
sziguranca emberei minden lépésünket gyanakodva figyelték. Ha este későn mentem
haza valamelyik barátomtól, másnap felcitáltak a rendőrségre. Hol voltam? Kivel
találkoztam? Mit beszélgettünk? Leginkább azt feleltük, hogy névnapoztunk. Csakugyan sokszor névnapoztunk, szerényen, háborús hangulatban. Nem hitték el. Túl
sok névnapot ülünk, felelték. Zenét hallgattunk, mondtam legközelebb. Zenét? Miféle zenét? Honnan a zenét? Áhá, a rádióból! Na, majd gondoskodunk, hogy ne hallgassanak annyi zenét a rádióból! És gondoskodtak. Elvették vagy lepecsételték a
magyarok és a zsidók rádiókészülékeit.
Kacsó Sándor, a mikházai parasztszülők gyermeke talán ösztönös meneküléssel
talált megnyugvást a föld művelésében. „Kertünket kell megművelnünk" — üzente
Candide útján Voltaire Kacsónak is Nagyenyedre. Egészen „konkrét" gazdálkodásba
kezdett a szerkesztő úr. A várost átszelő főúton a Kollégiumnak volt egy épülete
és mögötte kert. Ebben az épületben működött az ú j nyomda, ebben a kertben ásott,
kapált, gyomlált Kacsó Sándor szerkesztő. Néha két korrektúra között. A kertet az
egyik kollégiumi tanárral, Zalányival osztotta meg. A „Burg"-tól a kertig úgy fél
kilométernyi a távolság; délutánonként kapával, gereblyével tette meg néha, az
enyedi polgárok csodálkozására. Tréfásan úgy mondta, hogy az Erdélyi Gazdában
közölt mezőgazdasági tanácsokat akarja „élőben" kipróbálni. De bizony jól fogott a
zöldségeskert a háromgyermekes családnak. Még szóját is termesztett, abból pörköltek kávét.
Ha az enyediek bántó csodálkozását könnyed fölénnyel hárította is el — miként
a Lélekvesztőn a szorító bizonytalanságot játékkal rejtegető szemérmesség regénye
is, s ilyképpen Móricz Hét krajcárja szomszédságában született —, temesvári lapszerkesztő barátjának körkérdésére fájdalmas nyíltsággal válaszolta: „Háború van,
nehéz időket élünk. Az én kis veteményeskertem is a háborús erőfeszítések közé
tartozik. Nem tudom, hogy a féltve gondozott murok, a szorgalmas krumpli hány
szűkös napot tesz majd elviselhetővé a télen. A virágot például jobban szerettük,
pedig vetemények nélkül nem élhettünk volna meg. Csakhogy akkor könnyű volt
megszerezni őket, s emiatt észre sem vettük, hogy mennyire szükségesek, mennyire
nélkülözhetetlenek, mennyire magát az életet jelentik ezek a szerény, rikító színnel
és nagy szaggal nem hivalkodó konyhakerti növények.
Akkor, békében, a kardvirág volt a legkedvesebb.
Most háború van, s megritkultak a virágoskertek.
Kihúztam én is a murkok közül a kardvirágot!"
Lehetett igazság abban is, hogy a szaklap szerkesztője „kísérleti gazdaságot"
vezetett a főúti kollégiumi kertben. Száz meg száz mezőgazdasági szakcikket nézett
át, javított ki, tett nyomdakésszé enyedi esztendei alatt. Majd negyven esztendő
múltán, kolozsvári otthonában a részletekre is emlékszik. Az Erdélyi Gazdát felelős
szerkesztőként dr. Nagy Endre, a csombordi gazdasági iskola igazgatója jegyezte, ami
a lap szakjellegét hangsúlyozta ki. Gazdamérnökök és az EMGE felügyelői írták a
cikkeket; nem ritkán szerepelt szerzőként kisgazda is, például N. Tóth István Hídvégről. Vezércikkeket dr. Szász Pál írt; a gond és a felelősség hangján szóltak.
Kacsó Sándor még a Brassói Lapok főszerkesztőjeként helyeselte volt Szász Pál
törekvését, amellyel a régi Erdélyi Magyar Gazdasági Egyesületet a kisgazdák tömeges szervezetévé tette. Kacsó, a „hivatalos" Magyar Párt ellenzéke egy újabb ellen50

zéki magatartást látott és támogatott Szász Pál munkásságában. Gépindítás címmel
vezércikkben állt volt ki az EMGE ú j zászlóbontása mellett.
Az Erdélyi Gazda megindulásától irodalmi oldalakat közölt: Vita Zsigmond a
magyar irodalom történetét tekintette át népszerű, rövid írásokban, klasszikus irodalmi szemelvények bemutatásával. Ebbe a nyilvános irodalomoktatásba hamarosan
belekapcsolódott Szentmiklósy Ferenc is, a gyulafehérvári Majláth Főgimnázium
tanára.
(Jellemző összecsengés: az 1945-ben újraindult radikális Falvak Népé ben Asztalos István szintén ilyen irodalomtörténeti levelekkel igyekezett a földműves népet
az irodalom értő olvasójává tenni.)
Az Erdélyi Gazda kéthetente 18—20 000 példányban jelent meg, eljutott minden
magyarlakta dél-erdélyi faluba. Ha é p p e n . . . be nem volt tiltva. Megjelenését néha
felfüggesztették a hatóságok, minden indoklás nélkül. így mindjárt 1941. március 15.
és május 15. között nem jelent meg.
Kacsó Sándor, az író csak néha szólal meg a saját maga szerkesztette lapban.
Az 1941-es évfolyamban összesen két elbeszélését közli (Öszi fészekrakás és Karácsonyfa a világ felett). Hát az egykor visszhangos, rangos Kacsó-vezércikkek? Más
idők járnak, más feltételek között szerkeszti az Erdélyi Gazdát, mint a Brassói Lapokat. De egyszer-máskor első oldalra kerül az írása. így például 1942. szeptember
1-én az iskolanyitásról. „Mai nehéz gondjaink és kényszerű meggondolásaink mellett se feledkezzünk meg gyermekeink nagy jogáról. Bármilyen nehezen, bármilyen
törődés árán, de el kell érnünk, hogy gyermekeink ne maradjanak iskola n é l k ü l . . .
Szeressük gyermekeinket annyira és becsüljük meg magunkat is annyira, hogy az
iskolát minden áldozat árán biztosítsuk gyermekeinknek." Az iskolákat megbéníthatta a szülői közöny vagy éppen önzés, amely iskolába küldés helyett is dolgoztatná
gyermekét. De a magyar iskolahálózat létét és főként a szellemét politikai oldalról
is veszély fenyegette. Killinger bukaresti német követ fellépésére a romániai német
népcsoport, Andreas Schmidt hitlerista szervezete átvette előbb az evangélikus, majd
a bánsági katolikus iskolák irányítását. Vegyes, magyar—német egyházközségekben is
kezdte lefoglalni az iskolákat. Ez a lélekvásár, a német oktatási felügyelet Hitler
uralmát jelentette volna a romániai magyar ifjúság életében. Andreas Schmidt Erdély magyar iskoláira is szerette volna kiterjeszteni a kényszerű egyezség hatályát.
Felriadt a közvélemény. A magyar egyházi iskolák védelme akkor önvédelmet
jelentett a hitlerista szellemi előtöréssel szemben. Az erőpróba Schmidték vereségével végződött. A későbbi marxista történész, Csatári Dániel az irattári anyagok áttanulmányozása után a tárgyilagosság hangján állapította meg: „a német népcsoport
szándékainak" meghiúsításában az érdem a Márton Áron püspöké, „aki megtagadta
ezeknek a kívánságoknak a teljesítését, és a román demokratikus erők támogatásában bízó, megmozdult magyar közvéleményé. Jakabffy Elemér, Kacsó Sándor, Szemlér Ferenc ugyanis, kifejezve a dél-erdélyi magyar tömegek akaratát, a nyilvánosság
előtt tiltakoztak a német kívánságok teljesítése ellen".
Ez a demokratikus összefogás megnyilatkozik a korabeli romániai magyar lapok
oldalain, az Erdélyi Gazdában vagy a Magyar Kisebbségben, Jakabffy Elemér folyóiratában, amely az iskolák ügyében körkérdést szervez az antifasiszta álláspont kifejtésére. Márton Áron püspök beszédei a magyar néptömegek „mérhetetlen fásultságáról és reményvesztettségéről" s a helyzetből „minden áron való szabadulni akarás" szándékáról szólnak, Kacsó Sándor mind gyakrabban megjelenő tiltakozó és a
szabadulás reményét hirdető versei az antifasizmus széles társadalmi gyökérzetét
bizonyítják a romániai magyarság soraiban, az Európa nagy részét elborító hitlerizmus tragikus időszakában. Kacsó Sándor ezt a népi életérzést, az összefogás demokratikus életparancsát lírai hangütésű Márton Áron-portréjában fogalmazta meg, a
Havi Szemle 1943. decemberi számában. „Halk" metaforás szövegében az Áron püspök című portré izzó antifasizmus, amit éppen a szavak és az üzenet feszültsége tesz
irodalmi remekké.
— Idézni akarsz belőle? — kérdezi Kacsó Sándor.
— Egy szomorú korszak művészi és emberi dokumentumaként.
4*

51

— Másként meg sem írhattam volna akkor, ezért szívesen vállalom ma is.
„ . . . Áron püspöknek olyan utat kellett találnia, amely a paphoz és magyarhoz
egyaránt méltó. Nehéz út ez. Megtalálni is nehéz, de ez talán még könnyebb, mint
járni ma rajta. S mégis kell, minden szellemi és erkölcsi erő megfeszítésével kell
járni ezt az utat, mert ez ma az egyetlen kivezető út. Ezt keresi ma egész Európa.
Ez a mi korunk legnagyobb feladata,...
Milyen nagy ajándék az nekünk, hogy mi Márton Áron nyomában tódulhatunk
erre az útra. Vér a vérünkből és lélek a lelkünkből, aggodalom nem fékez, s a megalkuvástól való félelem nem bénít meg. Milyen jó, hogy biztató mosolya megnyitja
bennünk a jószándék és a jóakarat bátorsága előtti gátakat, amikor a nemzeti érzés
nemes értékeit mutatja fel; s milyen jó, hogy hideggé válik a tekintete, amikor ez
az érzés forró lázt lop az idegeinkbe vagy hideglelős riadalomba kerget.
Az Aula kertjéből, a nagy piros ernyő alól nemcsak a maga egyházát kormányozza Áron püspök, hanem azt a nagyobb lelki és szellemi közösséget is, amelybe
mindannyian beletartozunk, s amelynek képviseletében annyian látogatunk el hozzá,
nem is annyira a szó erejéért, mely megvilágítja előttünk az utat; vagy azért a tiltó
mozdulatért, amely olyan, mint az oltás, elhárítja a komoly fertőzést, nem a testtől,
hanem a lélektől. És ezt a szellemi közösséget kormányozza Márton Áron püspök
akkor is, amikor a szószéken áll s szavai olyan édesen és egyszerűen hullanak alá,
mintha nagy-nagy szárazság után nyári eső permetezne, amely felüdít földet, virágot, állatot, embert. Az embert még akkor is, ha előbb meg kell törnie benne az
első ellenállást, hogy érzése megtisztultan és fölszabadultan áradhasson szét idegeiben . . . "
(Fél esztendő múlva, 1944 tavaszán Márton Áron kolozsvári beszédében — emberi és papi példájának következetességét igazoló — kemény szavakkal bélyegezte
meg a fasiszta kormányzat zsidóellenes kegyetlenségeit, a gettózásokat és elhurcolásokat. Dr. Baráth Béla pápai prelátus kérdésemre válaszolva így idézte fel ezt az
eseményt 1974-ben:
— Márton Áron 1944 tavaszán bérmakörutat tett Észak-Erdélyben. Körútja
Kolozsváron, a mi templomunkban fejeződött be. A prédikáció vége felé a püspök
áttért a legidőszerűbb, legfájdalmasabb világi témára, a megindult kegyetlen zsidóüldözésekre. Vagy öt-tíz percen át ostorozta az akkori úgynevezett „zsidótörvények"
embertelen jellegét. Erős, kemény szavakat használt. Kifejezésre juttatta, hogy a
katolikusok határozottan elvárják és követelik a kormányzattól: a súlyos, megalázó
intézkedéseket vegye revízió alá, és azonnal szüntesse be. Szabadon beszélt, prédikációja nem volt leírva, de érződött rajta a mély megfontoltság, a határozottság, az
erőteljes állásfoglalás.
A templom egész környéke tele volt. A prédikáció nagy visszhangot váltott ki
az egész városban. Másnap, hétfőn engem, mint a székesegyház plébánosát behívattak a rendőr-főkapitányságra. Közölték velem a rendőrségen, hogy hozzam a püspök
úr tudomására, miszerint a kormányzat súlyosan nehezményezi szentbeszédének a
zsidóüldözésekre vonatkozó részét. A püspök úr vegye tudomásul, hogy ha még egyszer ilyen jellegű nyilatkozatot tesz, többé nem kap határátlépési engedélyt. Így is
szerencséje, hogy külföldi állampolgár, s nem indítanak eljárást ellene. De ez az
utolsó eset.
— Más szavákkal, ez — kiutasítás volt.
— Igen, azonnali kiutasítás.)
Kacsó Sándort talán éppen azokban, a napokban — 1944 tavaszán — kísérték
kényszerlakhelyre, egy Szeben megyei havasi faluba, Jinára. Tizennégy enyedi magyar tanárt, ügyvédet, írót tartóztattak le — Kacsóval együtt Vita Zsigmondot —,
és indították el őket a szebeni havasok felé. Egy szociáldemokrata iparost is velük
vittek, egy Csipkés nevű órást. Kacsó Sándort mindegyiküknél távolabbra száműzték,
Csipkésnél is; havas csúcsára, menny kapujába, mormolhatta volna a román népdalt, ha ugyan kedve lett volna verseket idézgetni. Nagyszebenig egy detektív kísérte
őket, ott átadta a foglyokat a megyei csendőr-szárnyparancsnokságnak; akkoriban a
városokat rendőrök, a falvakat csendőrök vigyázták. „Mehetünk gyalog is, Kacsó úr,
52

őrsről őrsre. De mehetünk szekérrel, ha megfogad valakit." Igen ám, de nem ismer
ő itt senkit. „Majd mi kerítünk szekerest, Kacsó úr." Így aztán őrsről őrsre kísérték
ugyan, tehát a szabály is betartatott, de szekéren, ami a csendőröknek is kényelmesebb volt. Elöl a havasi gazda, mellette Kacsó Sándor, mögöttük két csendőr. Így
érkeztek meg Jina faluba. A fuvaros paraszt az úton nem nagyon mert a fogolyhoz
szólni, Jinán beszédesebbek lettek hozzá az emberek. Csak a községi jegyző maradt
hűvös Kacsó Sándorral szemben. Meg is jegyezte a fogoly házigazdája, hogy „a
jegyző úr megszólalhatott volna magyarul, mikor látta, hogy a domnu töri a románt,
hiszen a jegyző úr magyar e m b e r . . . "
— Emlékszik még a falu lakóira, Sándor bácsi?
— Két hétig voltam Jinán. Név szerint már nem tudnám felemlegetni őket.
Csak a hangulat maradt meg bennem, ami ott k ö r ü l v e t t . . . Bűbájosán viselkedtek
velem a román havasi emberek. Sajnáltak. Érezték, hogy igazságtalanság történt
velem, és ott, a havasi világban az emberek még nem titkolták el őszinte érzelmeiket . . . A falu végén jelöltek ki szállást nekem egy parasztházban. Élt abban egy
öreg és egy fiatal asszony. Ez utóbbi juhhúst főzött nekem, pománában, vagyis ajándékban. Alig tudtam megenni, de nem utasíthattam vissza, hiszen ezzel megsértem.
Palacsintát sütött nekem, mint kedves vendégeinek s z o k t a . . .
Tele volt a havas katonaszökevénnyel. Néha szabályszerű csatát vívott egymással a csendőrség és a szökevények csapata. A Kacsó Sándor szállása mellett is egy
katonaszökevényt rejtegettek. Egyik nap, erre jól emlékszik, három asszonyt fogtak
le a csendőrök, kísérték őket az őrsre. A házigazdája mondta, hogy azért fogták el
az asszonyokat, mert a férjük szökevény, s hátha így hazacsalogatják őket. Az asszonyok óbégattak, a falu megdermedt. Az egyik asszony férje csakugyan feladta önmagát, hogy megkímélje a feleségét.
Egyébként a csendőrök nem voltak durvák Kacsó Sándorhoz. Ha parancsot
kaptak, lőttek a szökevényekre, de talán melléjük is néha. Ha éppen nincsenek mundérban, hanem a bevonulásuk előtti paraszti ruhában, talán szökevények ők i s . . .
Kacsó Sándor naponta nagyokat sétált a környéken. Előbb reggelenként jelentkeznie
kellett a csendőrségen. Ha közeledni látták az őrs felé, a csendőrök intettek neki:
ne is jöjjön tovább, rendben van, tudomásul vették aznapi jelentkezését.
Két hét múlva parancs érkezett Jinára, hogy Kacsó Sándort szabadon kell engedni. A parancshoz nem csatoltak semmiféle magyarázatot, miként letartóztatását
sem okolták meg.
Az időben jelent meg Áprilisi zimankóban című verse (a Havi Szemle 1944. évi
májusi számában).
Be kár, hogy a szél nem gólya,
Akkor leszállnia a tóba,
Káka között lesne békát,
Nem űzné e gonosz tréfát.
Be kár, hogy a hó nem fecske,
Eresz alatt csicseregne,
A fiának hozna férget
S nem didergőt vén legénynek.
Egy fecske még nem a tavasz
És egyetlen gólya sem az;
De egy gólya meg egy fecske
Hírmondónak elég lenne.
Hírmondónak, hogy csak várjam
Meg még ezt a tavaszt bátran!
Lesz még virág egy-két kertben,
Mit nekem kell elültetnem.

Nemcsak a havasi fogoly Kacsó Sándor érezhette meg a román parasztok őszinte
rokonszenvét. Ö a legzimankósabb hangulatban, a gyűlöletszítás viharaiban is hűséges maradt a néptestvériség demokratikus eszményéhez. „Akkor is vállalnunk kell
e gondolatot..., ha bolondnak látszunk, vagy »árulót« kiáltanak felénk, és akkor is,
53

ha a románok részéről nem érkezik még felelet." Ez a várt felelet leghamarább a
paraszti portákról érkezett. Antonescu kormánya a fokozódó háborús nehézségeket
elsősorban a magyar és más kisebbségi tömegekre hárította volna át. Rekvirálási
hullámok söpörtek végig a magyarlakta vagy vegyes lakosságú falvakon. Az Erdélyi
Gazda szerkesztőségébe most nem paraszttollak írta versek érkeztek vagy tudósítások EMGE-tanfolyamokról, hanem balladás sirámok: a bekovászolt lisztet merték ki
a teknőből, a padláson nem maradt egy szem kukorica, mi lesz az állatokkal, mi
lesz velünk? . . .
De érkeztek a váratlan bizakodás hírei is. A magyar gazda udvarára a szomszédos román gazda éjszaka egy zsák búzát dobott át. Félt volna nyíltan átvinni.
Az igazságtalanság mélyen bántotta az önérzetét, s talán szájától vonta el azt, amit
magyar szomszédjának adott. A nemzeti becsületet igen gyakran a legkisebbek, legszegényebbek tartják önérzetük törvényének. Aztán már nemcsak éjszaka dobtak át
a kerítéseken egy-egy zsák búzát. Román parasztok nyíltan gyűjtöttek magyar sorstársaiknak élelmet, vetőmagot. Aldoboly, Keresztvár, Bodola, Zajzon, Pürkerec, Tatrang, Prázsmár — ösztönösen is, de inkább öntudatosan a Román Kommunista P á r t
felhívására válaszoltak. A párt keményen megbélyegezte az Antonescu-rendszer rekvirálási és zsarolási intézkedéseit, és arra hívta fel a román és magyar parasztokat,
hogy „felejtsük el a köztünk levő egyenetlenkedést és a l a k í t s u n k . . . vallásra, f a j r a
való tekintet nélkül hazafias csapatokat, amelyek egy falusi bizottság vezetése alatt
szervezzék a harcot vagyonunk megvédésére".
A lélekvesztő — a regényben emlegetett kicsi csónak, amelyben a Kacsó család
a háború szörnyű viharában a béke szigete felé próbált evezni — már a part közelében kapott újabb, veszedelmes léket. Az 1944. augusztus 23-i történelmi fordulat az
ország hajóját ú j irányba térítette, de a Kacsó-lélekvesztő e fordulat hullámverésébe
került. Kacsó Sándor verses füzetében a Nyár 1944. július 14-én kelt Nagyenyeden.
A következő már Láger-ének, kelte 1944. november 20., Tirgu Jiu gyűjtőtábora.
Azóta tisztázta a történelemtudomány, hogy — miként Kacsó Sándor a száműzetés
költészetének Eíőuersében megírta — „Maniu híve volt a belügyminiszter, aki kezében tartotta gyeplőjét a mindannyiunk sorsát intéző belügyek régi szerveinek". Az a
különös idő volt ez, mikor Kacsó Sándor annyi sok társával internálótáborban ült,
hová demokratikus meggyőződése miatt zárták a demokrácia ellenségei, méghozzá
azzal az ürüggyel, hogy a n t i d e m o k r a t a . . . Az a különös idő volt, mikor a fasiszta
háborús kötelékből megszökött háromszékieket, csíkiakat a Maniu-gárda és a régi
csendőrség összefogdosta és Földvár táborába zárta, ahol ezrével pusztította őket a
kiütéses t í f u s z . . . Kint a városokon és falvakon az új, népi hatalom szervezkedett,
megyeházákból, városházákból elűzték a régi közigazgatás képviselőit, helyükbe m u n kások, haladó értelmiségiek kerültek, de a lágerek kapui majd csak a Groza-kormány megalakulása és megszilárdulása után nyílhattak meg.
Kántor Lajos és Láng Gusztáv irodalomtörténetében van egy fénykép, amely
engem mindig megindít. Ünneplő, zászlós tömeg előterében egy megviselt arcú,
csonttá-bőrré fogyott, de lobogó tekintetű férfi, kigombolt nyakú ingben, vállán lóg
a kabát. A kép aláírása: „A Tirgu Jiu-i internálótáborból szabadult Kacsó Sándor
az 1945-ös segesvári Petőfi-ünnepségeken." Első nyilvános szereplése Petőfi nevében
annak az embernek, akinek kiszabadítását a fiatal demokrácia győzelmeként ünnepeltük.
— Tud-e arról, Sándor bácsi, hogy Sepsiszentgyörgyön a fiatalság többször is
tüntetett? „Kacsó Sándort engedjék szabadon! Kacsó Sándor nem lehet fogoly!"
Megtörli a szemét, aztán erőt vesz az érzelmein:
— Időnként kaptunk újságokat, bukaresti lapokat, ezekből értesültünk, miként
alakul a világ a táboron kívül. Ezekben olvashattuk, hogy a román demokratikus
erők követelik a szabadonbocsátásunkat... De a szentgyöi'gyi tüntetésről most hallok
először . . . most először...
Ezzel a szabadulással befejeződött a „száműzetés a száműzetésben", s vele Kacsó
54

Sándor enyedi élete. Családja még az ő fogolyélete idején elköltözött Kolozsvárra,
Kacsó Sándorné szülővárosába.
— Mikor járt utoljára Nagyenyeden, Sándor bácsi?
— Nem olyan régen, 1977 nyarán. A fiam meghordozott autóval az Érchegységben, leereszkedtünk az Ompoly völgyében, Enyeden felkerestem a régi emlékek színhelyeit, a Bethlen-kastélyt, a Kollégiumot. Gábor fiam oda járt volt iskolába.
— Milyen érzés volt ez a találkozás Enyeddel?
— Egy darabka múlt idéződött fel bennem. Küzdelmes, nehéz múlt.

NÉMETH JÓZSEF: TAVASZ
55

VEKERDILÁSZLÓ

Középkor és francia parasztság
Császárok, pápák, királyok, papok, lovagok, szerzetesek, kereskedők, szentek,
egyetemi magiszterek, katedrálisépítők, mágusok és skolasztikusok szolgáltak sorra
a középkort kutató és bemutató tudósok és írók tárgyai és hősei gyanánt; a parasztokkal nem igen törődött senki Marc Bloch híres könyvéig. Ez a könyv, melyben a
modern historiográfia nagy megalapozóinak egyike a francia mezei világ régi arcát
rekonstruálta (Les caractéres originaux de l'histoire rurale francaise. Paris, 1931) —
jogtörténeti munkák sora után s szemléletükkel ellentétben — először lépett túl törvények, előírások, követelések csupán „jogi alanyokat", s nem élő embereket ismerő
korlátain: a nagy történész megpróbálta benne kideríteni, illetve rekonstruálni, hogyan élhettek valójában s miből a középkori parasztok.
Ez a szemlélet s módszer azután messzi a mezei történet keretein túl átformálta
úgyszólván az egész modern historiográfiát; ma már nehéz lenne komoly történeti
művet találni, amelyik legalább ne hivatkozna a valóban élt — Lucien Febvre kedvenc és gyakran idézett kifejezésével „hús-vér"" — emberek megismerésének fontosságára. Arról azonban, hogy hogyan is éltek tényleg a középkori parasztok, a Marc
Bloch nyomában föllendült s igen szép eredményeket elért mezőgazdaság-történetírás ellenére sem tudtunk meg túlságosan sokat. Illetve tán nem is annyira a sok
vagy a kevés kérdése ez, hiszen anyag legkülönfélébb forrásokból gyűlt azóta bőven;
ámde a gyülekező ismeretek birtokában egyre izgatóbban szegeződött a történészek
mellének a kérdés, hogy miképpen formálódhattak ebben a szűkösen élő vagy éppen
nyomorgó falusi középkorban egy ragyogó gazdasági, technikai, kulturális fejlődés
félreismerhetetlen csírái. Kissé szentimentálisabban fogalmazva: hogyan emelkedhettek ki egy földhözragadt civilizációból kő és szellem csodálatos katedrálisai?
A kihívást, amit a kérdés fölvetett, Georges Duby fogadta el, s nézett vele
szembe, tanítványainak s követőinek egyre népesebb táborától övezve.
Az a fajta historiográfia azután, ami vállalkozásukból kinőtt, újból fordított
egyet a történetírás régi szekerének rúdján, s az ú j irányban talált utakról kilátás
nyílott messzire a parasztságtörténet tájain túl. Az Annales-kör
forradalma s Fernand Braudel Mediterráneuma
óta ez a távlatos parasztságtörténet nyitott úgylehet
legszélesebb ú j horizontokat a modern historiográfiában. Tudni kell tehát róla feltétlenül, nem történészeknek is; vagy tán nékik elsősorban, hisz végül is az érdekes
tények és fontos összefüggések tömegébe elmerült tudóstól aligha várható, hogy
témája művelt mezejéről messzire kitekintsen.
*

Marc Bloch lenyűgöző tudással vázolt tablójából leginkább egyetlen hatalmas
eszköz ragadta meg a későbbi történészek figyelmét: a csoroszlyás-aszimmetrikus
ekevasas-fordítós nehézeke. Kétségtelen, Marc Bloch levéltári, irodalomtörténeti, ikonográfiái, történeti nyelvészeti s legfőképpen agrárarcheológiai adatok tömegével
dokumentált rekonstrukciójában fontos, talán középponti szerep jut ennek a három56

négy pár ökör vontatta drága munkagépnek, mely a „beruházás" nagysága s a
munka ésszerűsítése miatt egyaránt jól szervezett kollektív erőfeszítést igényelt, s így
egymagában előkészítette az északi síkság nehezen megmunkálható, kötött, ám bővebben fizető talajain a racionális mezőgazdálkodás, mindenekelőtt a hármas vetésforgó elterjedését. Nehézeke, hármas vetésforgó, északi hosszú, nyílt földek így a
kollektív-kommunális társadalmi szerkezet képével eggyéolvadva, könnyen valamiféle középkori mezőgazdasági forradalom kritériumaivá váltak, annál is inkább,
mert Marc Bloch maga is igen hatásosan szembesítette ezt az „északi" fejlődést a
„déli" földek sövényekkel zárt zömök parcelláinak többnyire könnyű túróekét használó egyéni gazdálkodásával. Érthető, hogy ez a hatásos ú j kép sokáig elfödte a Les
caractéres originaux ezernyi finom részletét; az erdők sokféle hasznosítására vonatkozó megjegyzéseket például, vagy a földesurak és jobbágyaik gazdasággal szövődő
közjogi viszonyainak komparatív — francia, angol, német helyzetet összehasonlító —
elemzését. Többek között éppen ezeket az elfelejtődött Marc Bloch-i szálakat fedezik
majd fel s szövik tovább Dubyék. Elébb azonban Marc Bloch nehézeke—hosszú,
nyílt földek — kommunális gazdálkodás tézisét finomította, éspedig megcáfolásáig,
a nyomdokaiban haladó medievalisztikai kutatás.
Legalaposabban Lynn White Jr. vizsgálta meg az ötvenes-hatvanas években
megjelent tanulmányaiban és könyvében (Medieval technology and social change.
Oxford, 1962) az eke s általában az agrotechnika fejlődésének hatását a középkori
társadalmi struktúrákra. Gondos, úgyszólván egész Európára kiterjedő régészeti és
nyelvészeti analízise először is a nehézeke megjelenésére s elterjedésére vonatkozó
adatokat oldja föl annyira, hogy azokból már semmiféle gazdasági vagy társadalmi
struktúrára következtetni nem lehet. De a hosszú, nyílt földek és a bekerített zömök
parcellák ellentéte, illetve a kommunális gazdálkodás létrejöttének kérdése őt sem
hagyja nyugodni, s a nehézeke helyett talál egy másik „deus ex machina"-t (vagy
„machina ex Deo"-t?), a lovat, illetve a ló gazdaságos befogását. Az ökörnél lényegesen fürgébb ló, gazdaságosan, szügyhámba befogva, s kellőképpen tartva sokkalta
gyorsabb, gyakoribb szántást tesz lehetővé, s ez a szántóterület sokkal gazdaságosabb hasznosítását engedte meg. De miért csak a XI. században terjedt el a szügyhám, mikor már századok óta ismerték, s miért tartottak ki oly sokáig, egészen a
XII. századig az ökörnél? A válasz Lynn White szerint „a termésforgó ú j rendszerében keresendő, mely a nehézekével és a vontatólóval együtt az északi mezőgazdálkodás ú j és sokkalta termelékenyebb rendszerévé egészült ki".
A háromnyomásos gazdálkodás volt tehát az a nagy újság, amit a paraszti konzervativizmus roppant lassan, s csak a ló segítségével tudott megemészteni. Kivételként persze előfordult hármas vetésforgó a kétnyomásos gazdálkodás régi világában
is, de a háromnyomásos gazdálkodás jellegzetességeihez tartozik, hogy csak nagybani
alkalmazásakor derülnek ki igazi előnyei. így például az, hogy a tavaszi vetésforgó
beiktatásával és másodévenkénti helyett harmadévenkénti ugaroltatással egyharmadával megnő a vetésterület, ú j föld feltörése nélkül. Ez a váratlan és ingyen földnyereség önmagában megnövelte a vállalkozási kedvet; az őszi és tavaszi gabonán
kívül sok egyebet is vetni kezdtek, elsősorban hüvelyeseket. A XI. századi atmoszféra — hangsúlyozza Lynn White — paszulytól feszül, s ez a „feszültség" abban a
hússzegény világban a fehérjetáplálkozás kiegészítése vagy épp alapjaként jócskán
javíthatta a paraszti tömegek közegészségügyi esélyeit. S hasonlóképpen, a tavasziként egyre gyakrabban s nagyobb területekre vetett zab meg a lovak erejét növelte,
s mivel a mezőgazdaságban csak zabbal jól tartott, erős lovak válhattak — még célszerűen befogva is — az ökrök versenytársává, a háromnyomásos gazdálkodás elterjedése miatt lehetővé vált „lóerőgép" valóságos visszacsatolásként erősítette ezt a
művelési formát, amely azután Európa-szerte eluralkodott, s a talajok minősége szerint kereste meg s alakította ki magának a megfelelő eketípust, s egyáltalában nem
mindenütt a háromrészes nehézekét. A magasabb szervezettség pedig a jobb és gazdaságosabb termelés eredményeként keletkezett, s nem egyetlen eszköz kedvéért,
mint Marc Bloch leegyszerűsített tézise szerint sokan vélték. Magántulajdon és
közös használat változatos és kötetlen formái alakultak ki; a középkorra jellemző
57

variabilitással és tarkasággal találkozunk itt is, s úgyszólván egyetlen közös vonás
a háromnyomásos gazdálkodás, mely azután keletkezési pontjából, a Szajna és a
Rajna közti területről egész Európára elterjedt.
Csakhogy ez az elterjedés — amint maga Lynn White beismeri — föltűnően
lassú volt. A szomszédos Angliába például csak a XII. században jutott el a háromnyomásos gazdálkodás, pedig a normann hódítók már 1066-ban átvihették volna.
Németországban már 800 előtt megjelenik, de itt is századokba telt, míg elszaporodott. De vélt szülőhazájában, a Szajna és a Rajna között sem vált olyan mértékben
gyakorivá, mint Lynn White hitte: a XII. században is akad kétnyomásos művelés
bőven, de még kétévenkéntinél hosszabb ideig parlagon hagyott föld is. Általában
még a nyomásos és a parlagoltatásos gazdálkodás sem válik el egymástól élesen,
nemhogy a háromnyomásos a kétnyomásostól! Ezért nevezi Georges Duby a XII—
XIII. század előtti mezőgazdaságot — Marc Bloch találó kifejezésével — „nomád
agrotechnikának": szükség szerint hosszabb-rövidebb ideig parlagon hagyott földekre
tértek vissza a parasztok, szabálytalan periódusokban. Az ú j r a művelés alá fogott
földeken azután néhány évig két- vagy háromévenkénti ugaroltatással gazdálkodtak,
s azután megint hosszabb parlagon hagyás következett. Nem is lehetett ez másképpen azokban az időkben, amikor úgyszólván ismeretlen volt a trágyázás, s a
földjavítás egyedüli eszköze a gyakori és alapos szántás volt. Az őszi búza alá például háromszor szántottak: egyszer kora tavasszal, egyszer aratás idején, egyszer
közvetlenül vetés előtt. Ezért volt akkora jelentősége az ekének, sokkal nagyobb,
mint a „nyomásos" gazdálkodás — XIX. századi mintára elképzelt — különbségeinek. E tekintetben nyugodtan visszatérhetünk Marc Bloch téziséhez: a háromrészes
fordítóeke kifejlődése, illetve elterjedése — ahol s ahányszor csak megtörtént —
elsőrangú esemény volt. Más kérdés persze — s ez joggal szúrt szemet Lynn Whitenak —, hogy ahol bizonyíthatóan ismerték, miért kellett olykor akár századokig
várni az elterjedésére. Egyelőre elégedjünk meg annyival, hogy ahol elterjedt, ott
fontos következményekkel járt.
Mindenekelőtt azzal, hogy egyre nagyobb helyet kezdett elfoglalni a mezőgazdaságban a szántóföld. A X—XI. század parasztsága, s persze a régebbi századoké
még inkább, csak részben, igen gyakran kisebbik részben táplálkozott a szántóföld
terményeiből. Nem is igen tehette, márcsak a rendkívül kicsiny terméshozamok
miatt sem. Az elvetett mag alig — s csak jó esetben — fizetett két-háromszoros
terméssel; az átlag jóval a kétszeres alatt mozoghatott, s nemritkán bizony még a
földbe vetett mennyiséget sem nyerték vissza termésként. Érthető, hogy a falu táplálkozásában elsőrendű szerep jutott erdő-mező vadjainak s gyümölcseinek, folyók,
tavak, tengerek halainak. Ezért kedvelték a takarmányozást alig vagy egyáltalában
nem igénylő kisebb állatokat is: a tölgyeseket makkérés idején kondák dúrták, a
házak körül és a parlagon tyúkok, kacsák, libák kapirgáltak. Tehenek, lovak tartására aligha gondolhattak, mikor az embereknek is kevés jutott. A szántóföld az
életmentő kiegészítést termelte meg; a rossz termés nem ínséget, hanem éhhalált
okozott. Az éhhalál állandóan jelenlevő rettenete magyarázza, hogy tudatos és szörnyű „népességszabályozással" védekeztek ellene: megölték a leányújszülöttek egy
részét. A borzalmas szokásnak kétségkívüli nyomaira bukkantak a IX. és X. századi
észak-franciaországi anyakönyvekben, a Szajna és a Rajna között. Máshol valószínűleg csak azért nem találtak hasonló nyomokra, mert még nem terjedt el eléggé az
írásbeliség.
Az éhínségek és éhhalálok nyoma azonban mindenütt megtalálható. Úgyszólván
megszakítás nélküli lánc fonható belőlük az egész kora középkoron keresztül. A XI.
században azonban mintha ritkulnának, s a XII. és XIII. században gyakorlatilag
eltűnik Európa legnagyobb részéből az éhhalál, s Európa nagy területein ebben a
két évszázadban kiadósabb éhínség is alig akad. Pedig közben a népesség erősen
szaporodott, néhol — például Franciaország némely vidékén — duplájánál is többre;
s méghozzá épp a legszaporább, legsűrűbben lakott vidékek parasztsága látszik a
legnagyobb jólétben élni. A katedrálisok Franciaországa — hangoztatják Duby és
tanítványai — egyáltalában nem volt éhező világ. Mintha egyenesen valami ellen58

malthuziánus törvény érvényesülne, s épp a nagy szaporaság okozná vagy inkább
segítené a fejlődést és a jólétet? Mindenesetre népszaporulat s jólét negatív korrelációja nem vetíthető vissza jelenlegi tapasztalatainkból a középkorra. Meg kell
keresni — következtettek Dubyék — e mögött a látszólagos paradoxon mögött az
autochton középkori dinamikát. Ehhez persze ismerni kellene, a szaporodási ráta
becslésén kívül, a terméshozamokat. Méghozzá épp alacsonyságuk miatt meglehetősen pontosan.
A terméseredmények megbecsüléséhez azonban épp a változás szempontjából
döntő XI. és XII. században hiányzik úgyszólván minden fogódzó. A Karoling-írásbeliség korai lehanyatlása után a XIII. század gyorsan növekvő dokumentációs bőségéig kell várni, hogy többé-kevésbé megbízható adatokhoz juthassunk. A Karolingidők adatai lényegében néhány királyi vagy egyházi nagybirtok üzemeltetésére vonatkoznak, s régen kiadták, hasznosították s kommentálták már mindet a történészek. Kivált az annapes-i királyi birtok inventárja és Irminon, Saint-Germain-desPrés-i apát polyptyque-je váltak híressé s voltak jól hasznosíthatók terméshozamszámítások szempontjából is. Ezek az adatok mind rendkívül alacsony terméshozamokról tanúskodnak. Az annapes-i udvartartásban például az előző aratáskor betakarított tönkölynek 54, a búzának 60, az árpának 62, a rozsnak 100 százalékát
vetették el, ami 1,8-szoros, 1,7-szeres, 1,6-szoros, illetve egyszeres terméshozamnak,
azaz 0,8-szoros, 0,7-szeres, 0,6-szoros, illetve zérus terméstöbbletnek felel meg. De
előfordult, hogy még az elvetett magmennyiséget sem nyerték vissza, és — legalábbis
a leltározás évében — több gabonát kellett vetésre tartalékolni, mint amennyit betakarítottak. Csakugyan ennyire elkeserítően rosszak voltak a terméseredmények
általában is, kérdi Duby, vagy pedig a leltárak és összeírások véletlenül éppen a
különlegesen rossz évekből maradtak meg? Hiszen tudjuk, hogy ezeken a rosszul
megművelt, trágyázatlan földeken mennyire ingadoztak a terméseredmények! Vagy
az illető birtokon inkább mintegy „melléküzemágként" műveltek csupán szántóföldet
s a gazdaság gerincét más szektorok alkották? Az annapes-i uradalomban kétségkívül inkább a pásztorkodás, a disznó- és a juhtartás látszott dominálni, a nagy
apátsági birtokokon azonban, márcsak a szerzetesek táplálkozási előírásai miatt is,
elsőrendű volt a gabonatermelés szerepe. S a terméshozamok itt sem vigasztalóbbak
semmivel. Az összes felkutatható adat gondos mérlegelése után Duby arra a következtetésre jut, hogy a termésátlagok valóban szörnyen gyengék voltak, s méghozzá
iszonyatosan ingadoztak. „A kor egész gazdasága felett az éhínség állandó fenyegetése uralkodott." (G. Duby: L'Économie rurale et la vie des campagnes dans l'Occident médiával. Paris, 1962.)
Találhatók ilyen gyenge terméseredmények az adatínséges periódus másik végén,
a XII. és XIII. század fordulóján is bőven. De itt akadnak már jócskán másfélék is:
4, 5, sőt — kivételképpen — 6 az l-hez terméshozamnak megfelelő értékek. És a
Karoling-idők egységes összeurópai nyomorával ellentétben határozottan kezdenek
kirajzolódni gazdag gabonatermő vidékek: a párizsi medence, az észak-francia Alföld, Flandria, a Po síksága és az Arno völgye. És kisvártatva megjelennek az első
diadalmas beszámolók a tengertől, mocsaraktol, lápoktól elhódított földek csodálatos,
hat-hétszeres vagy még többszörös termésátlagairól. Igaz, hogy ezeket már többnyire
öntözéssel-trágyázással jó erőben tartott szántókon érték el. S az is igaz, hogy kivételek, amiket a XVIII—XIX. századi nagy agrotechnikai forradalomig nem fog
fölülmúlni a mezőgazdaság. De a XII. század végére átlagban Európa-szerte duplájára emelkedett a termés, s úgy 1300 körül Nyugat-Európa legnagyobb részében az
elvetett mag három-négyszeresét várhatta az arató. S mintha az évi ingadozások is
csökkentek volna, vagy legalább — a lassan, de állandóan növekvő átlagoknak köszönhetően — nem sújtották annyira a parasztságot. Legalábbis úgy a XIV. század
elejéig, s akkor is másként, mint a Karoling éhínségek korában.
Pedig közben, ne felejtsük el, legalább ugyanakkora mértékben s ütemben nőtt
Európa népessége, mint a gabonatermelés. A XIV. század elején Franciaország
lakossága elég jó biztonsággal megbecsülhető: úgy húsz milliónyi lehetett. Ugyanekkor Itáliában körülbelül tíz, Angliában három milliónyian laktak. A Karoling59

időkre persze nemhogy megbízható becslések, még hozzávetőleges számok sincsenek.
Csupán annyi valószínűsíthető, hogy hatalmas lakatlan vadonok választottak el egymástól viszonylag sűrűn lakott, kicsiny megművelt területeket, ahol egyébként az
élet nehéz volt s rövid. Üres és mégis túlnépesedett volt ez az Európa, mert a
parasztok, a maguk kezdetleges eszközeivel, csak a legkönnyebben megművelhető
földekkel bírtak úgy-ahogy megbirkózni. Ez is kimerítette minden erejüket, hogyan
is gondolhattak volna szegények vadonok feltörésére, mocsarak lecsapolására? A főként kézi erővel, igavonó állatok nélkül, áta-botába megművelt földeken, amiket
olykor évekig parlagon hagyni kényszerültek, alig vagy egyáltalában nem tudtak
megtermelni annyit, amennyi az életük tengetéséhez elég volt. Igaz, segíthettek m a gukon a művelés alá nem vont terület termékeivel: vaddal, hallal, gyümölccsel, gyökerekkel. Csakhogy az efféle vadász-halász-gyűjtögető életmód roppant időigényes,
s a parasztok többségének az uradalom saját kezelésében megtartott földjein kellett
heti három napot robotmunkával eltölteni. S amit a maguk telkén megtermeltek, az
sem volt az övék; a rendes évi adón felül folyton különféle dézsmákat, „ajándékokat", „segélyeket" sarcolt ki tőlük az uraság. Még azok éltek tán legtűrhetőbben,
akik erdők mélyén szenet és meszet égettek, hamuzsírt főztek, szép szál fákat döntöttek. Mert ezeket az árukat drágán vásárolták a fahiányos muzulmán világban, s
az urak elébb-utóbb rájöttek, hogy erdőségeikből fizetett munkásokkal több hasznot
húzhatnak, mint satnyán mívelt földjeikből. Maurice Lombard tanulmányok sorában elemezte s egy remek monográfiában (L'Islam dans sa premiere
grandeur.
Paris, 1971) összegezte, hogy miképpen változtatta meg az erdei termékekért s a még
jobb árunak számító rabszolgákért Nyugat-Európába áramló muzulmán arany a
várurak és váruracskák életmódját, igényeit, mentalitását. Az iszlám első nagy föllendülésében kibontakozó hatalmas nagyvárosi civilizáció a X. és XI. században lassan a kereskedelem és a pénzgazdálkodás bűvkörébe vonta Nyugatot — „immensum
lucrum", írja a X. században a kegyes Liutprand a verdun-i rabszolgakereskedelem
jellemzésére —, s a földesurak kezdték jobbágyaikban is többre becsülni a pénztermelő képességet a közvetlen munkaerőnél. És megindul a nagy verseny: ki, hogyan, milyen címen mennyi pénzt tud kicsikarni jobbágyaitól. Itt, ezen a területen
ugrik először az élre az iszlám kereskedelemmel — néhány itáliai város mellett —
egész Európában legszorosabb kapcsolatban álló „francia civilizáció". Se vége, se
hossza a furfangosnál furfangosabb módszereknek s leleményességnek, ahogyan ezek
a „francia" urak zsarolni tudták — s zsarolásra alkalmas állapotba hozni tudták —
parasztjaikat. De — és ez tulajdonképpen Duby nagy fölfedezése — a parasztok is
értettek hozzá, hogyan fordítsák a maguk javára az urak nagy pénzéhségét. Duby
nyomán megjelenik s polgárjogot nyer a historiográfiában a társadalmi fölemelkedés
lépcsőit és kiskapuit jó szemmel meglátó és ügyesen hasznosító, s főként a maga
sorsát ésszel és eréllyel alakító paraszt, Patelin mester és Lúdas Matyi XII. századi
elődje. S véle a „XII. századi reneszánsz" ú j aspektusa.
Eddig a historiográfia a szabad parasztok jogfosztásának lépcsőit, „első" és „második" jobbágyságok képződését elemezte előszeretettel, s legföljebb fellázadt tömegeiben, eretnek mozgalmak s pusztító bosszúhadjáratok névtelen hőseként ábrázolta
a cselekvő parasztot. A különféle diplomák, inventárok, számadások, periratok, u r b á riumok csakugyan efféle képhez tartalmaznak közvetlen adatokat. Csakhogy Duby
azt is meglátta, hogy ezekben az uraknak készült iratokban közvetve egészen másféle paraszti magatartásformák is tükröződnek. S az így értelmezett írott forrásokat
kiegészítve a rurálarcheológia, a paleobotanika, a történeti klimatológia, a m u n k a történet s a technikatörténet adataival, rekonstruálta a középkori parasztok észjárását, amint az urakkal, természettel, egymással vívott, csendes és szívós mindennapos
küzdelmükben megnyilvánult.
A felsorolásban a sorrend a fontos, mert az első, a nagy áttörést lehetővé tévő
lépés az urakkal vívott küzdelemben következett be. Óriási mezei munkaerőt szabadított fel az, hogy a parasztok megválthatták a robotot s a bizonytalan, mindig legrosszabbkor jövő követelések helyett pontosan előírt adót fizethettek. Mert maguknak mérhetetlenül többet s intenzívebben dolgoztak, s a pontosan kirótt összeget
60

még akkor is könnyebb volt kifizetni, ha végül bizonyosan többre rúgott a kiszámíthatatlan követeléseknél, s rossz termés idején kölcsönökből kellett kiegyenlíteni.
Most, csak most vált érdemessé művelés alá fogni az irtásokat, feltörni a nehezen
szántható talajokat, kiszárítani mocsarakat és sekély tengerpartokat. Most vált érdemessé alkalmazni azokat a munkamegtakarító eszközöket, amiket eddig is ismertek
ugyan, de az úrnak ímmel-ámmal lerótt robotban miért is használtak volna.
A Karoling-inventárak kiadói s földolgozói nem győztek csodálkozni, miért olyan
kevés a jól használható vaseszköz a világi s egyházi nagybirtokokon? A hatékony
eszközök teljes hiánya nem lett volna meglepő, de ha láthatóan ismerték — mondjuk — a nehéz fordítós ekéhez szükséges aszimmetrikus ekevasat, miért nem készítettek belőle többet? A technikatörténetírás persze azonnal készen volt a válasszal:
nem tudták hatékonyan földolgozni a vasércet, ami kevés vasuk volt, kellett fegyverekre, páncélokra. Csakhogy ugyanígy „hiánycikk" a kor eszköztárában a már
akkor is igen hasznosként elismert s közkedvelt s vasat — egyszerűbb alakjában —
úgyszólván semmit sem igénylő vízimalom; Irminon apát huszonkét uradalmi leltárát tartalmazó összeírásából mindössze nyolc említ malmot. „Láthatóan igen nagy
mértékben fanyalodtak — írja Duby — az időt s erőt emésztő kézimalomra." S különben is, mihelyst érdemessé vált jó eszközökkel hatékonyabban dolgozni, azonnal,
mintegy varázsütésre mindenfelé elterjednek a falusi kovácsok, akik láthatóan
ugyanazon módszerekkel dolgoztak, mint a Karoling-inventárokban nagy ritkaságként
megemlített elődeik. Nem vashiány vagy valamilyen egyéb technológiai akadály
okozta hát a Karoling-idők mezőgazdasági nyomorúságát, hanem társadalmi és ezzel
összefüggő „mentális" struktúra. S mihelyst itt — hacsak részlegesen is, és inkább
véletlenek összjátéka folytán — javulás észlelhető, azonnal megnyílt az út a parasztok technikai találékonysága előtt. A XII. és XIII. században, amikor újra és egyre
bővebben csordogálni kezdenek az írott források, sok paraszt található, aki ekevasban, kapában, kerékben, fonalban, vászonban vagy valamilyen egyéb technikai termékben teljesítette a rá kirótt beszolgáltatást. És sokkal gyakrabban fordulnak elő
a Karoling-leltárakból már ismert valóságos kohászfaluk is, ahol a parasztok öntöttvas-ingotban teljesítenek. S a nyugat-európai táj jellegzetes vonásaivá válnak a
malmok. Képek és templomi plasztikák tömege tanúskodik nehéz vasekék, boronák,
kapák, szügyhámok, sarlók, kaszák, vasvillák, fejszék s megannyi eszköz „mindennaposságáról" s elterjedéséről, s persze tanúskodik a korabeli francia mezőgazdaság
t á n legjövedelmezőbb vállalkozásáról, a bortermelésről. Részben épp a francia bor
és szőlő történetének nagy monográfiája, Roger Dion híres műve (Histoire de la vigne
et du vin en Francé des origines du XIXe siecle. Paris, 1959) figyelmeztetett rá, hogy
éghajlat, talaj, közlekedési és települési viszonyok kedvező körülményeit kihasználva, hogyan ráztak le magukról parasztok s városi polgárok — illetve tán helyesebben falusi és városi parasztok — a XI. századtól kezdve, „mintegy ellenállhatatlan véleményváltozás nyomása alatt számos, szokásjogban rögzített jobbágyi kötelezettséget (servitudes coutumiéres), amelyet hosszú ideig elkerülhetetlenként fogadtak
el. Most ellenben jogtalannak és tűrhetetlennek minősítettek, amennyiben akadályozták a szőlősgazdát a szüret teljes hasznosításában."
Éppen ez az „ellenállhatatlan véleményváltozás", melynek nyomása alatt számos
szokásjogban rögzített jobbágyi terhet el kellett törölni, ez érdekelte Georges Dubyt.
Először is azzal a régi közkeletű történészbabonával számolt le, hogy a szerzetesek
s a nagy monostorok terjesztették el a középkori sötétség világában a racionális
földmívelés csíráit. (Homes et structures du moyen áge. Paris, 1973.) Nemcsak a bencések, akik már regulájuk értelmében sem foglalkozhattak földmíveléssel, de a nagy
erdőirtások és újfalutelepítések fénykorában megszerveződő s első nagy föllendülésüket épp akkor élő ciszterciek sem hatottak soha az agrotechnika fejlődésére. Táplálkozási előírásaikkal s vásárlásaikkal a nagy monostorok persze itt-ott irányíthatták a termelést a kenyérgabonák felé, a ciszterciek pedig szolgabarátokkal művelt
nagybirtokaikon csakugyan példát mutathattak, de nem a parasztoknak, hanem az
uraságoknak, saját kezelésbe vett uradalmaik hasznot hajtó üzemeltetésére. A terméshozamok állandó emelkedését lehetővé tevő agrotechnikai javítások és vállalko61

zások azonban nem egyházi, hanem paraszti környezetben zajlottak le. Másutt keresendő az egyház valóban elsőrendű szerepe. Az egyház, a treuga Dei-vel s a közbiztonság erélyes követelésével segített megteremteni azt a szellemi légkört, melyben
ezek a lendületes agrotechnikai vállalkozások létrejöhettek. S ami tán még ennél is
fontosabb, az egyház alakította ki s terjesztette el — először és leginkább francia
földön — azt az ú j értékrendszert, ami féktelen várurakból és rakoncátlan nemesi
kíséretükből „Krisztus katonáit", „keresztény lovagokat" igyekezett formálni. Azaz
olyan harcosokat, akik kötelességüknek tudták s ismerték el a másik két „ordo", a
papok s a dolgozók védelmét.
Nem érdek nélkül persze, hiszen a francia nemesség legfőbb jövedelemforrásává
— váruraké és hétszilvafásoké egyaránt — a XI. és XII. század során egyre inkább
szabadjára hagyott jobbágyaik törvényes megfejése vált. Azonban a XII. század
centrális gazdasági formulája: „hagyni a parasztot, hogy élje ki a lehető legteljesebben gazdasági iniciativáit; a termelés növelésére s a fölösleg eladására ösztönözni,
hogy aztán minél nagyobb hasznot lehessen kicsikarni belőle pénzbeli követelések
formájában" (Duby: L'Économie...
503. o.), ez a formula csak békés, nyugodt körülmények közepette vált be. A XII. század második felében, mikor a várurak politikai
s közigazgatási hatalmát fölváltotta a nagyobb terület fölött uralkodó regionális
hatalmasságok s végül a király ereje, a „formula" alkalmazása egyre természetesebbé vált. A XIII. században, a nyugat-európai feudális monarchiák kiteljesedése
és megerősödése idején a parasztok zavartalan termelése és a gazdasági stabilitás
szó szerint államérdekké nőtt, s a parasztok az urasággal vívott perpatvaraikban
bizton számíthattak az uralkodó — legalábbis hallgatólagos — támogatására. Eleinte
azonban úgy látszik, többnyire nyomatékosan figyelmeztetni kellett az urakat a
„centrális gazdasági formulában" kifejezésre jutó érdekükre. S esély erre csakis a
parasztok közös fellépésében akadt. Mindenesetre túl sok adat található rá, hogy „az
uraságnak gyakran csak nagy késéssel, fenyegetések és veszekedések árán sikerült
behajtani követelését... Nyilvánvaló, hogy a falusi közösség egységesen szembeszegült a végrehajtókkal, és a föld elkobzásával megbízott ügynökök gyakran az
egész fölkelt lakossággal találták szemben magukat, akik megakadályozták őket föladatuk elvégzésében. A parasztok ellenséges indulata, inerciája és gyakran aktív
ellenállása az egész történet legmeghatározóbb tényezőinek egyike. Így fékeződött
ugyanis igen erősen a paraszti nyereségek átfolyása az uraságok és számtartóik
pénzesládájába." (Duby: L'Économie...
529. o.) S ez a fék ismét a földmívelés f e j lődését segítette. Mert míg az uraság a haszon nagy részét életszínvonalának emelésére, luxuscikkekre vagy háborúra fordította, a paraszt teljes egészében „ ú j r a invesztálta". A XIV. század elejének leltárai szerint az akkori parasztság átlagában
ugyanolyan nyomorúságos körülmények közepette lakott s ugyanúgy öltözködött,
mint XI. századi elődje, de összehasonlíthatatlanul jobban táplálkozott és lényegesen
több és jobb munkaeszköze, sokkal több és jobban tartott állata volt. És persze,
összességében sokkal több és jobban megművelt földje. Amit el nem érhetett semmiféle önkény, a robottól megszabadított s munkája hasznához juttatott paraszt elvégezte önként. Végeredményben tehát igazolódott Marc Bloch sejtése a csoroszlyásaszimmetrikus ekevasas-fordítós nehézeke és a szabad parasztkommunák összefüggéséről. Csak éppen nem az eke találta ki magának a szabad paraszti közösségeket.
• De nem is egyszerűen megfordítva történt a dolog. Mert — láttuk, lényegében ezt
már Marc Bloch is így gondolta — nem egy vagy egynéhány ok fonalán felfüggesztve forog a történelem, csillogó karácsonyfadíszek halmazaként; jobban teszi a
történész, ha azt a sok tényező szüntelen szerves összjátékából kibontakozó rendszert
keresi, mely mintegy históriai — vagy historiográfiai? — szabályzómechanizmusként
tartja a történelem struktúráit, zavaró és romboló hatások és erők ellenében.
Nem volt a kollektív szabad vállalkozásokban és vállalkozásokból kibontakozó
agrotechnikai fejlődés sem holmi könnyű diadalmenet. Az „osztályharc során — írja
Róbert Boutruche —, melyben a hatalmasok alattvalóikkal állottak szemben, úgy
engedett a mágnások szorítása a parasztokon, mint ahogyan a vadonok hátráltak az
erdőirtók fejszéi előtt. Ha le is mondtak az urak az önkényről, busásan megfizettet62

ték a mentesítéseket és a személyi státus minden javulását. Kezükben tartották az
igazságszolgáltatást, a közhasználati jogokat, a szállásjogot, a községi javakat, a földesúri beszolgáltatásokat és a kisebb hasznokat. Nehezen engedték meg, hogy a
falusi közösségek kivívják autonómiájukat. De a mezei életben együttműködtek
velük. Elfogadták, hogy a paraszti csoportok maguk tartsák fenn a rendet, maguk
osszák el tagjaik között az adót, s beleegyeztek, hogy csak egyetlen megbízottjuk
legyen a faluban, ahol addig sok ügynökük kínozta a bérlőket. Megtalálták a számításukat az egyezségben, mely kiiktatta a közbülső haszonlesőket." (Seigneurie et
féodalité. T. II: L'Apogée. XIe—XIIIe siécle. Paris, 1970, 147. o.) A mezőgazdasági
haladás kollektív falusi szabadságok kivívását tette lehetővé, a szabadságok pedig a
vállalkozókedvet s találékonyságot erősítették.
A kollektív szabadságok, a libertates különféle és különböző privilégiumokat
garantáltak. „De közös nevezőjük volt — írja Guy Fourquin a francia mezei élet
történetét tárgyaló pompás szintézisben (Histoire de la Francé rurale. I: La formation des campagnes frangaises des origines au XIVe siecle. Volume dirigé par Georges
Duby. Paris, 1975, 491. o.) — a feltételek rögzítése, a határoké, melyeken belül
az uraság ezentúl kivethette követeléseit, s a földesúri jog szerint köteles szolgálatoké. De óvtak a szabadságok a földesúri ügynökök hatalmi túlkapásai ellen is: előírták az adókat, a szolgálatokat rögzítették milyenségük s időtartamuk szerint.
Gyakran külön záradékok mentesítették a lakosokat a hídvám és az útvám alól.
Garantálják az egyének ingóságait és javait: az uradalmat el lehet hagyni, miután
az ingatlant eladta valaki, s az ingóságait viheti magával. A szabadságlevelek, nevezték légyen akárhogyan őket, egészében véve tehát a XII. században vagy helyenként csak a XlII.-ban Franciaország-szerte a személyi szabadság ú j fogalmát honosították meg. A személyes szabadság a Karoling-időkben a közügyekben való részvételt jelentette, azután kizárattak ebből a függőség mindennemű és örökletesként
kezelt fajtái; ezentúl ellenben minden egyén urasági önkénytől védett státusát
jelenti."
Az úri önkénytől védett statusként „fölfedezett" egyéni szabadság azután újból
s hihetetlen mértékben megnövelte a vállalkozás, a legkülönfélébb vállalkozások
esélyeit. S a — jórészt paraszti sorból — papi, jogi, orvosi, egyetemi, építőmesteri,
művészi pályák lejtőin és kanyargóin fölvergődő emberek — akik így összességükben tán először nevezhetők „értelmiség"-nek — a vállalkozásokban rejlő lehetőségek
hasznosításán túl nemsokára megfogalmazzák majd a „szabadság" általános elveit
és kritériumait. S azt már F. T. Perrens, Henri Busson és Hans Báron klasszikus
monográfiáiból tudjuk, milyen fontosak voltak szabadságfilozófia s teológiai reakciói
„a megismerés szekularizációjának folyamatában". Ez persze már más történet, de
emlékeztetni tán nem árt rá, hogy ezáltal reneszánsz, reformációk, kartéziánizmus —
pace Popkin — milyen erősen és kitéphetetlenül gyökerezik XII. és XIII. századi
földszagú szabadságrealitásokban.
*

Mindenki azonban — figyelmeztet rá Guy Fourquin — nem volt szabad a XIII.
századi Franciaországban sem. „Maradtak bőven nem szabadok, »a földesúri pallósjog változó és kiszámíthatatlan követeléseinek-" alávetett egyének." Ámde ahogyan a
szabadság, úgy a nem szabadság is erősen megváltozott. Mégpedig szinte fordított
értelemben. Mert ahogyan a szabadság egyre inkább személyes jelleget öltött, úgy
vált az alávetettség, a szolgaság és a jobbágyság sokféle f a j t á j a mind személytelenebbé. A robot, az ország néhány elmaradott, nagy piacoktól távoli zugától eltekintve a XIII. századra lényegében eltűnt vagy jelentéktelenre — évi néhány napra
— zsugorodott. De a telkek többsége úgy fölaprózódott, hogy a XIII. és XIV. század
fordulóján a parasztcsaládok úgylehet többsége már képtelen volt saját földjéből
megélni. „Bérletet" vállalt tehát, amiért nehéz adót kellett fizetnie pénzben, terményben, vagy akár munkában is. S mivel „a XIII. században — summázza fejtegetéseit Fourquin — az életszínvonal nem annyira a személyes státustól, mint
63

inkább a megművelt föld nagyságától s a viselt terhek értékétől függött, sok paraszt
választotta a nagyobb földek művelését az ezzel járó ú j jobbágyság megkötöttségeivel együtt, ahelyett, hogy csekély földecskéjén a szabad státus előnyeit hasznosította volna"'.
így sem jutott hely mindenkinek: sokan kényszerültek elszegődni az uraság
saját kezelésben megtartott birtokaira cselédnek. S még azok tarthatták szerencsésnek magukat, akik beérhették megélhetésük kiegészítéseképpen az úri földeken végzett jó néhány heti kemény napszámosmunkával. A földesúri réserve értékét nem
utolsósorban éppen a falusi nincstelenekből verbuválódó olcsó munkaerő növelte
meg a XIII. században.
De nem a föld volt a falusi szegények s nincstelenek egyedüli felvevő területe.
Sokan kerestek s találtak megélhetést a növekvő városokban, mások fejedelmi és
főúri udvarokban vállaltak szolgaságot. A XIV. század harmincas-negyvenes éveitől
kezdve pedig sokukat fölszívja, illetve elpusztítja — tehetősebb társaikkal együtt —
az országot változó ritmusban s változó kegyetlenséggel száz éven át dúló háború.
A háború azután még szaporítja a földönfutók tömegét, hiszen a fegyverviselés
költségeit a kincstár a parasztokra rótt újabb s egyre súlyosabb adókkal fedezi; a
katonák és a kincstár fosztogatásától végsőkig keserített parasztok gyakran erdők
mélyére menekülnek; olykor pedig itt-ott véres lázadásokban törnek ki, amit az
urak még sokkal véresebben megbosszulnak. A hadakat törvényszerűen követő
éhhalál és járványok is megtették a magukét, úgyhogy egyáltalában nem túlzás,
hogy a XV. század eleji párizsi medencéről szólva Guy Bois „Hiroshima-modellt"
emleget. A XIV. század elején a középkori mezei fejlődés hosszú tendenciája megfordult, s a kibontakozó hatalmas válsággal másféle világ kezdődött, melyben a
parasztságnak is másféle szerep jut majd.
„Mégis — írja a francia mezei élet történetét föltáró nagy szintézisben Hugues
Neveux (Histoire de la Francé rurale. 2. L'age classique des paysans. 1340—1789.
Volume dirigé par Emmanuel La Roy Ladurie. Paris, 1975, 87. o.) —, még demográfiai és gazdasági téren is akadnak ellenállási gócok, melyeken megtörnek a pusztítás hullámai. Ezek magyarázzák az újraéledés gyorsaságát, mikor, akárcsak időlegesen is, elvonul a pusztító csapás." A nagy- s a kisbirtok egymást kiegészítő vállalkozása nem omlott össze a százéves szörnyűségben, a társadalmi keretek állották
a próbát. „Kivált a faluközösségek váltak be, itt-ott még erősödött is összetartásuk
és hatalmuk, mert a parasztok vállvetve küzdöttek bennük. . . . A krízis kétségtelen
és komoly felfordulást okozott, azonban nem forgatta fel, mint a kora középkorban
a paraszti világot... Száz év szerencsétlenség törékenyebb társadalmat elsodort
volna. Ez ellenben tisztességgel ellenállott. Miért? Biológiai és gazdasági alapjainak
energiái miatt? Intézményes kereteinek — seigneurie, egyházközség és faluközösség
— ereje miatt? Szellemi struktúráinak elevensége miatt? Melyiket kell ezek közül
választani? De kell-e valóban választani?"
Prózaibban: parasztság és nemesség XI., XII. és XIII. században kiküzdött nagy
kompromisszumát, mely sok tényező összjátékából kivételesen kedvező és stabilis
konstellációt teremtett, nem tudták megsemmisíteni a százéves háború borzalmai.
Erre a megmaradt alapra épült azután minden egyéb: mezőgazdasági haladás, városi civilizáció, kereskedelem, „középkor alkonyának" fényei, „északi reneszánsz". ^
Érezhették ezt már a kortársak is, hisz végtére ezt „dramatizálták" az Orleáni
Szűz felemelő s gyönyörű sorsában: a nemes lovagokat az egész nép érdekében
győzelemre vezető parasztleány históriájában. Azaz a modern francia historiográfia
szerint afféle volt a középkori francia civilizáció ereje, mint amit Veres Péter éles
szeme a székelyeknél meglátott: „A felső kultúra és a nép közösségi kultúrája, különösen ami az észjárást, a nyelvet, ízlést, magatartást jellemzi, sose szakadt ott úgy
el egymástól, mint a magyarországiaknál..."
S nekünk, úgy lehet itt kezdődik a modern francia rurálhistória legégetőbb
relevanciája.

64

T. BÍRÓ ZOLTÁN

Vállalások és kétel/ek
DARVAS JÓZSEFRŐL, PUBLICISZTIKAI ÍRÁSAI NYOMÁN

A népi írók „szekértáborában" aligha találni olyan írót, akit a közéleti elkötelezettség és felelősség ne terhelt volna valamilyen módon, s aki épp ezért meg ne
szenvedte volna az írói és a közéleti-politikusi cselekvés különféle ellentmondásait a
maga személyében. Közülük talán Veres Péterben élt ez az ellentmondás a legteljesebben, s mindjárt utána Darvasban. Illyés és Németh László esetében az író mindig hangsúlyosabb volt a politikusnál, elkötelezettségük bármily súlyos közéleti feladatokat rótt is rájuk gyakorta. Erdei társadalomtudományos érdeklődése és felkészültsége közelebb állt a vállalt politikai szerephez, tehát ilyen tekintetben kevesebb lehetett a belső konfliktusa is. Vívódtak valamennyien a saját gondolataikkal
és egymáséival, a társadalommal, amelyben éltek, különböztek a megoldás útjánakmódjának megítélésében, olykor a helyzet megítélésében is, ám abban mindenképpen egyetértettek, hogy el kell fogadni a kor parancsát, ahogyan azt Veres Péter
fogalmazta: jelen kell lenni „a folyó történelemben".
Semmiképp sem véletlen tehát, hogy Darvas József közéleti-politikai publicisztikáját olvasva azt tapasztaljuk, hogy szinte minden írásában ott szerepel Veres
Péter neve. Inkább azt tekinthetjük véletlennek, ha egy-egy alkalommal elmarad
említése. Nemcsak az idősebb, s valószínűleg jelentékenyebb társ személyének szól
ez, hanem annak a megrendítő sorsközösségnek, annak az erős gondolati hasonlóságnak és annak a nagyon közelálló életvállalásnak, amely minden vita, magatartásés stílusbeli különbözőség felett összekötötte őket.
A „történelmi jelenlét", a vállalás, a kudarcokat is vállaló ember belső feszültségeivel küzd Darvas a legtöbbet. A feloldás mindig a cselekvésre mondott „igen",
hogy aztán újabb megrázó kudarcok újabb „igeneket" hívjanak elő. „Az elmaradt
műveket semmi sem pótolhatja; — hiányuktól didereg az író, mint szakadt zubbonyában, kitüntetésekkel a szakadt zubbonyon a negyvennyolcas honvéd veterán,
mondjuk 1872-ben Orosháza piacán, didereg, s arra gondol: nem azoknak volt-e igazuk, akik kitértek a hívás elől, s nem voltak ott se Isaszegnél, se Világosnál?!..."
(A Kortárs születésnapi beszélgetése D. J.-vel.) Ez az egyszemélyes vita, ez a keserű
meditáció a lélek mélyén eldöntetlen maradt, mint ahogy az maradt Veres Péternél
is. Az élet azonban eldöntötte mindig ezeket a vitákat, s a történelem, amely vagy
igazolta, vagy nem utólag a cselekedeteket. Súlyos és komor egyéni dráma ez, de
alkat és történelem fogott itt össze, ösztönök, szükség és kényszerűség segítették a
tudatos döntést, hogy a politikai értelemben is cselekvő életre indítsanak. Századunkban sokáig hiányzott ebben az országban a népképviselet a politikából, s az
erre alkalmas politikus a kormányzati posztokról. A hiányt jobbára írók kényszerültek pótolni, ki-ki a maga módján, úgy ahogy tudták, a politikai kreatúrákat ellensúlyozni, amennyire lehetett. Darvas életútján miniszteri székek, elnöki asztalok,
szónoki emelvények torlaszolják az írói pályát, gazdagítják, s teszik ellentmondásosabbá a személyiséget.
Darvasnak a 60-as évek végén és a 70-es évek elején született számos folyóiratban szétszórtan fellelhető publicisztikai írásait együtt olvasva ötlik fel az emberben
vele kapcsolatban is a gondolat: milyen különböző alkalmak, s hányféle téma adott
lehetőséget ugyanannak a mondanivalónak a kifejtésére, s egyúttal cselekvő képviseletére. Interjú, országgyűlési hozzászólás, újságcikk, vitairat, előadói beszéd, ünnepi megemlékezés sorjáznak egymás után, s a témák: irodalmi helyzetelemzés, az
5 Tiszatáj

65

olvasó népért mozgalom értékelése, az ú j gazdasági mechanizmus bevezetése, a közművelődés általános problémái, a szerzői jogi törvény, ünnepeink kérdése, történelemszemléletünk ellentmondásai, a szociográfia jelentősége, a „Magyarország
felfedezése" stb. Mindezt egy jellegzetes magatartásmód köti össze, amely az egész
népi írói mozgalomra jellemző, onnan eredeztethető elsősorban, s abból a marxista
szemléletből, amely a részletek elemzéséből képes társadalmi érvényű következtetésekre jutni. Az „itt és most" valóságának tényszerű és közvetlen vizsgálata (Darvas
szereti „sült-realistának" mondani magát Veres Péter nyomán), s a megoldások, a
pontos válaszok szenvedélyes kutatása jellemzi Darvast is, bármilyen jelenséggel
kerüljön szembe. Minden részletkérdés mögött a közösség elemi érdekeit, a szocialista társadalomépítés lehetőségeit keresi. Jó politikai érzékkel-műveltséggel kötődik a korszak két fontos politikai törekvéséhez, a szövetségi politika és a szocialista
demokrácia fejlesztése programjához, gazdagítva azt — amely pontokon gazdagítani
kellett — a maga népi realista és nemzeti hagyományainkra is támaszkodó gondolatés érzelemvilágával.
Meggyőződéssel és meggyőzően támogatja 1967-ben az ú j gazdasági mechanizmust, észreveszi benne az előrevivő társadalmi mozzanatot, de óvatos figyelmeztetése, hogy az ú j gazdasági mechanizmust nem tudtuk „nemzeti üggyé" tenni, valószínűleg nagyobb figyelmet érdemelt volna. Mint ahogy az az észrevétele is, amely
a piacnak a gazdaságban és a kultúrában betöltött nagyon is különböző szerepére
figyelmeztetett, jelezve egyfajta kommercializálódás veszélyét a kultúrában, amely,
ha egyszer elindul, nehezen fékezhető folyamattá válik. Hogy milyen nehezen, azt
ma már pontosan tudjuk. Több ízben figyelmeztet a „forradalom utáni pragmatizmus" veszélyére, teljes joggal. Kár, hogy a forradalom utáni dogmatizmus veszélyével ugyanakkor nem számol, holott ez a veszély sem múlt el teljesen a fejünk felől,
s gondolkodó embernek voksolnia kellett mindkettő ellen. Darvas ezt „igenjeivel"
oldja fel, amikor állást foglal az eszmékkel, eszményekkel élő szocialista társadalom
és e társadalom folyamatos demokratizálása és racionalizálása mellett egyszerre. Az
alkotmány módosításáról szólva írja: „ . . . e s z m é n y nélkül a legracionálisabb társadalom sem tud élni." Ahogyan nem tud élni hagyományok nélkül sem. „A hagyományok, s az ezek alapját képező íratlan törvények nélkül anarchikussá válik az
emberi együttélés. Gyengül a felelősség, s nő a céltalanság, a cinizmus." í r j a „Karácsonyi meditációja" során. De ugyanitt írja azt is: „Minden hagyomány Janus-arcú,
kétarcú dolog. Az egyik arca a múltba, a másik a jövőbe néz." Darvas a hagyománynak ezt a jövőbe néző arcát igenli. Persze vívódik ő is, mint ahogy vívódó a korszak
is, amelyben ezek az írások születnek. Racionálisan, ha úgy tetszik pragmatikusan
látja a gyarapodás, az anyagi kiegyensúlyozottság szükségét és hasznát, de látja az
ezzel gyakran együttjáró erkölcsi-kulturális stagnálást is. A mai Orosházáról szólva
fogalmazza meg egyik legnagyobb gondját: „Ez a mérhetetlenül megnőtt civilizatorikus és életszínvonal-emelkedés mikor és hogyan áll össze egy új, humánus paraszti
kultúrává?" Nem kétséges, hogy Darvas — bár itt csak a parasztságról beszél — az
egész szocialista magyar társadalom egyik legfontosabb, s legtalányosabb kérdését
teszi fel. A folyamatos anyagi gyarapodással együtt hogyan alakítható ki, vagy
hogyan alakul ki egy új típusú szocialista kultúra; milyen ellentmondások közepette
kell létrejönnie; s létrejön-e belátható időn belül? Nyilvánvaló, hogy egy hosszú
folyamat fokozatosan alakíthatja ki, de kérdés, milyen is lesz ez a kultúra, mennyiben különbözik a polgári kultúra felvilágosult, humanista áramlataitól?
A jelleg, a minőség kérdése foglalkoztatja elsősorban akkor is, amikor az irodalom időszerű ügyeiről mondja el véleményét. Irodalmi hullámvölgy vagy ú j utak
keresése? — Teszi fel a kérdést több ízben. Érzi, tudja, hogy az újabb nemzedékek
irodalma szükségképpen más lesz, mint az övék volt, a világ változásával az író társadalmi szerepe lényegében nem, de jellegében sokat változott, nem egészen úgy
közéleti, nem egészen úgy politizáló az írói magatartás sem, mint korábban volt, s
legkevésbé úgy, ahogy ezt az 50-es években követelte a politika. Óvatos határozottsággal végül is ebben összegzi véleményét: „ . . . s o k a n vagyunk, akik úgy véljük,
hogy az irodalomban, a művészetben, a közéleti érdeklődés nem mínusza, hanem
66

pozitív tartalma a minőségnek." A „margóra szorított" Móriczról 1972-ben keserű
tárgyilagossággal állapítja meg: „a korábbi kizárólagosság is benne van a mai hallgatásban". Ez azonban nem késztetheti sem az írókat, sem az irodalompolitikát arra,
hogy egyszer s mindenkorra szakítsanak a nemzeti sorsproblémák, a társadalmi elkötelezettség irodalmával. Társadalmunknak vitathatatlanul szüksége van erre az
irodalomra, s lehet, hogy mindig is szüksége lesz rá. Hogy miért, arra a választ
tömören a híres 1943-as szárszói találkozóra emlékezve rögzíti, mintegy mottó
gyanánt legalább önmaga számára, de figyelmeztetőül írótársnak és politikusnak
egyaránt: „Nemzeti sorskérdéseink ma is vannak, nem is kicsik, ha mások is, mint
a felszabadulás előtt voltak: s ezekről szólani, ezeket nemzeti sorskérdésekként említeni, velük nemzeti sorskérdésekként foglalkozni: nem nacionalizmus, hanem történelmi, lenini feladat." Hogy ezzel együtt mennyire nem váteszként képzeli el korunk
magyar íróját, arról meggyőzően tanúskodik két rövid mondata az „Irodalmunk
helyzete" című, az írószövetség közgyűlésén 1970-ben elhangzott előadásában: „Valamirevaló író, művész nem tekinti, nem tekintheti magát kivételes és kivételezett
lénynek. A sámánok kora lejárt."
Nemcsak egyszerű ténymegállapítás van e szavakban, hanem utalás is az írói és
általában az emberi magatartás demokratizmusára. Bár nem túl sűrűn él e szavakkal, de a demokrácia, a demokratizmus is kulcsszavai Darvas publicisztikájának.
Nem farizeusság ez nála, hiszen mindig konkrét helyzetekben, nézetek ütköztetése
során szól a demokratizmus érdekében. Egy vitában, Rényi Péternek válaszolva, kulturális helyzetünk elemzése során teszi a hangsúlyt a kultúra demokratizálásának halaszthatatlan szükségességére; a szektásság minden válfajával szemben hangsúlyozza a
nyitottság, a demokratikus magatartásmód jelentőségét a népfrontpolitikáról szólva;
az értelmetlen központosítás, a látszólag hatékony bürokratikus megoldásokkal szemben egy másfajta, valódibb, s tartósabb megoldási módot ajánl Penészlek sorsán
javítandó, Végh Antalnak is: „ . . . É s ismétlem, újra ismétlem: valósággá tenni a
demokráciát. Ez kell ide mindenekelőtt, s nem kormánybiztos..."
Nép és nemzet, közösség és demokrácia, valóság és irodalom, realizmus és modernség dialektikája és konfliktusai közepette emésztődött az életnek ez a szakasza,
mindenkor egy magasrendű közösségi morál jegyében. Ez a közösségi szempont
vezérli publicisztikáját is, ez munkál akkor, amikor megkísérli kiigazítani a közelmúlt történelméről alkotott képünket, s amikor jelenünk ellentmondásait vizsgálja.
Akár a múltról, akár a jelenről van szó, önmagát kíméli legkevésbé ez a vizsgálódás. Darvas Józseffel Bertha Bulcsu készít interjút 1973-ban. Szó esik ennek során
egy hajdani kommunista diákmozgalom résztvevőinek nem minden tanulság nélkül
való sorsáról; nemzeti karakterünk kérdéséről; az író gyermekkoráról, és az írói lét
kérdéseiről. De leghangsúlyosabban a közösség, az otthon, a békesség, a közös, humánus ünnep iránti vágy, s mindezek megbecsülése szól hozzánk ebből a szövegből.
A karácsony motívuma itt is és több ízben megjelenik Darvasnál, aligha véletlenül.
' Egy fáradt, hajszolt, kétségekben gyötrődő, de a közvetlen cselekvés nélkül létezni
nem tudó ember áll itt előttünk, aki sem kétségeit, sem bizonyosságait nem tagadja
el előlünk. „Eleinte nem akartam tudomásul venni, hogy mennyire mások az írói és
politikai gondolkodás, cselekvés belső törvényei" — mondja, s ezzel egész élete —
és sokak élete — ambivalenciáját tárja fel. Ám bizonyos számára a vállalás és a
szembenézés kötelezettsége: „Sok mindent lehet tenni, csak egyet nem lehet: úgy
tenni, azt játszani, hogy nem volt közöm ahhoz, amihez közöm v o l t . . . " Bármilyen
súlyosak is a kételyek, bármennyire megrendítőek is olykor ennek az életnek a
kérdőjelei, nemcsak az írások, de az ezekből az írásokból is felsejlő egész élet üzeni
a vállalás erkölcsi értékét, immár a következő nemzedékeknek is: ott lenni Isaszegnél, s ha úgy hozza a sors, ott lenni Világosnál is.

5*

67

GÖRÖMBEI ANDRÁS

Káin és Ábel

SÜTŐ ANDRÁS FELSZÓLALÁSA FEJTARTÁSUNK ÜGYÉBEN
I.
Sütő András drámatrilógiája arra a kérdésre ad választ a történelem és a mitológia segítségével, hogy a mai ember — egyén és közösség egyaránt — milyen magatartással teljesítheti ki önmagát úgy, hogy a saját nembeli lehetőségeinek megvalósításával a nagyobb közösség s az emberiség fejlődését is szolgálja. Az etikus magatartás olyan modelljeit keresi az író, melyek általános érvényűek, s amelyek egyén
és közösség gondját egyszerre oldhatják meg. Sütő Andrást a közösség üdvösségügyei foglalkoztatják, szemléletében az egyén és közösség dialektikus összetartozása
sohasem volt vita tárgya. Meggyőződése, hogy az ember boldogulása csak közösségben képzelhető el, ezért az egyénnek elsősorban azok a gondjai érdemelnek figyelmet, melyek a közösség legfontosabb létkérdései. Legnagyobb írói gondja a megmaradás. Nem az egyéné, hanem a közösségé, a romániai magyarságé, s általában
a magyarságé. De nem akárhogyan, hanem emberhez méltó módon: az erkölcsi
minőség erejével is az emberiség fejlődését szolgálva. Ily módon az az írói gond,
amelyik a romániai magyarság közérzetében, létkérdéseiben gyökerezik, bármely nép
számára tanulságot érlelhet, hiszen az író szűkebb közösségének akar életelvű magatartásmodellt mutatni, de ennek a modellnek az érvényességét, hitelét éppen az
adhatja meg, hogy elfogadható, sőt az emberiség fejlődése szempontjából kívánatos,
általános emberi magatartásforma lehet-e az. Mert ahogy az egyén nem boldogulhat
szűkebb közössége nélkül, úgy egyetlen közösség sem élhet olyan elvek szerint, melyek nem egyeztethetők össze az emberiség fejlődésével. Ebből a közösségi létérdekű
szemléletből következik, hogy az alapvető magatartásformák vizsgálata — általánosan fogalmazva — az ember és a hatalom viszonyára irányul. A trilógia meggyőzően mutatja, hogy a hatalom mennyire általános, összefoglaló megjelelölés lehet
csak. A hangsúly az emberen van, az ember viszonyulásán, magatartásán van. Az
író azt kutatja, hogy az ember hogyan viszonyul a létét, egyéniségét, nembeli kiteljesülését befolyásoló erőkhöz, eszmékhez. Az Egy lócsiszár virágvasárnapja azt a
folyamatot mutatja be, melyben veszteségeinek hatására Kolhaas Mihály magatartása megváltozik: fölismeri a „forradalom etikáját", azt, hogy a végig nem vitt forradalom önmaga ellentétébe fordul, s az etikus egyéniségnek létérdeke az erkölcstelen hatalommal szembeni küzdelem. A Csillag a máglyán két tragikus hőse lényegében a forradalom két járhatatlan útját jeleníti meg: Kálvin mélyebb, mert erkölcsileg megsemmisítő tragikumában az ellenforradalommá változó, megálló, megmerevedő forradalmat, a dogmatizmust, személyi kultuszt, mely a saját hatalma megőrzéséért saját legjobb hívei ellen az ellenségeivel is szövetkezni képes; Szervét
a gondolkodás tekintetében eszményi forradalmár, nyitott, soha meg nem álló, azokat a könyveket olvassa, amelyek az ő nézeteit cáfolják, mert a gondolat igazsága
érdekli. Eszményi forradalmiságának azonban van egy alapvető hibája: az, hogy
nem tudja érvényre juttatni. Naiv, álmodozó, nem számol a történelmi körülményekkel s így önvesztébe rohan. Tragikus naivságának fölismerése éppoly késői saját
személyére nézve, mint Kolhaasé volt a bitófa alatt, de éppúgy tanulság a történelem számára. Hiszen fölismerése arra mutat rá, hogy a történelemben nem szükségszerű a nyitott gondolkodás pusztulása, „csak" az igazságot érvényesíteni is tudni
kell. Az Egy lócsiszár virágvasárnapja és a Csillag a máglyán az embernek a gyakorlati, illetve a gondolati, szellemi forradalomhoz való viszonyát elemzi, s ebben
jeleníti meg „az emberi küzdelmet — az emberi méltóságért". Ezekben a történelmi
drámákban a hatalom konkrét történelmi formájában jelenik meg, így az. embernek
68

a hatalomhoz való viszonyulása is konkrét módozatokban nyilatkozik meg. A trilógia
harmadik darabja, a Káin és Ábel a konkrét történelmi magatartások mögötti két
alapvető magatartásmódot állítja elénk kiélezett drámai helyzetben. A kiélezett helyzetből következik a polarizáció, az általános végső modellek vizsgálatából pedig az,
hogy nincs a darabban szükség a hatalom konkrét megjelenítésére, hiszen a bármely hatalomhoz való két alapvető viszonyulási lehetőségről és ezek erkölcsi, bölcseleti megítéléséről van szó. A drámateremtő polarizáció harmadik darabja született
meg ezzel: az Egy lócsiszár virágvasárnapjában
Kolhaas és Nagelschmidt, végső
soron Luther és Münzer, a Csillag a máglyánban Kálvin és Szervét jelentett különböző magatartásmódéin, az ú j drámában pedig Káin és Ábel, a fölvetett fejű és a
megalázkodó ember jelenti a két szélső pólust. Olyan erkölcsi kérdés fölvetése ez,
amely mindig aktuális, bizonyos helyzetekben és időkben pedig meghatározó, tudatosítása ezért is létérdekünk. Ez a két lehetőség minden ember számára adott, tehát
a választás gondja is. Fontosságát az írói vallomás is hangsúlyozza: „ . . . a gondolat
évek óta foglalkoztat. Nemcsak engem, nyilván másokat is. Talán mindenkit. Avagy
ki az, akinek — ha emberi módon akar élni — nem volt, vagy nem lesz kérdése: a
fejtartás, az évmilliók alatt kiegyenesedett emberi gerinc tartásformája? Az ember
mindent elveszíthet, de megsemmisíteni erkölcsi mivoltában csak akkor lehet, ha az
emberi méltóság érzetének utolsó szikráját is kiölik belőle... Minden egyes megalázott ember: magának az emberiségnek a megcsúfolása. Az önmagát megalázó pedig
ennél is fájdalmasabb visszaesés az Eszmélet szintjéről... És ha valaki egyszer a
lehajtottfejűségben
a homlokát fölveti: már van mit kezdeni vele a drámában. Énbennem a dráma ott kezdett el mocorogni, amikor Káinnak ezt a mozdulatát észrevettem."
o

II.

Az Egy lócsiszár virágvasárnapja
és a Csillag a máglyán művészi hatásának
fontos eleme a hiteles, konkrét történelmi környezet, a pontosan meghatározott történelmi hely és idő, a valóságos események és jellemek rendszere. A Káin és Ábel
a mítosz idejében játszódik: „történelem előtti", de lehet „történelem utáni" is ez az
idő, s ebben az az igény a fontos, hogy mindenkor és mindenhol érvényes akar
lenni. A mítosz az alapvető emberi princípiumok megnyilatkozása, végső általánosítása. Hozzátartozik az időtlenség: az egyetemes idő. A történelmi művek mai érdekűségét leginkább az biztosítja, hogy az író párhuzamot talál a történelem és a ma
eseményei, jellemei, konfliktusai között, a történelmi mű azonban minden maisága
ellenére sokat őriz a történelem konkrét meghatározottságaiból, tényeiből. A párhuzam a fő tendenciákra vonatkozik, nem a részletekre. Ezzel szemben a mítosz mai
megidézése szinte kizárólag a máért történik, hiszen a mítosz időtlen, örök elveknek
a foglalata, rendkívül tömör végső summája. Szinte ösztönöz az értelmezésre, és
tömörsége, szűkszavúsága révén igen nagy teret is enged az értelmezésnek, beállításnak, sokkal nagyobbat, mint a konkrét történelmi valóságukkal mégiscsak tiszteletet parancsoló történelmi események. Káin és Ábel bibliai legendájának megidézése sem valamiféle vegytiszta elvonatkoztatás, örök dolgok modellizálása, hanem
egy közösségi elkötelezettségű mai író jelenkori és történelmi tapasztalatainak összegzése. Éppen azáltal értelmezte át Sütő András a bibliai motívumot, hogy Káin és
Ábel történetét saját életének tapasztalatai alapján keltette ú j életre. Természetes
tehát, hogy a Káin és Ábel sok gondolata közeli párhuzamot mutat Sütő András
más drámáival, esszéivel. De megőrzi a mítosz fényeit is: bő teret ad az író lírai
és filozófiai, szociológiai képességeinek egyaránt, mert ez a hatalmas drámai költemény a mítoszteremtéssel ellentétes utat jár be. Nem a valóságtól a mítosz felé,
hanem a mítosztól a valóság felé mutató irányt követi. Az ember boldogságkereső
vágya teremtette meg az Éden képzetét. Sütő András ezt az édenteremtő igényt az
emberi fejlődés és méltóság legfontosabb elemének tudja. Drámájában ezt az igényt
emeli föl: humanizálja. A mitológiai Éden képzetét nem rombolja szét, hanem átviszi a méltó emberi létért küzdő emberbe. A világmindenséget befelé nyitja meg:
,69

„Az Éden kristályfái bennünk vannak." A dráma ily módon a mítoszból megőriz egy
lírai-metaforikus szintet, s ezt társítja a közvetlen mai valóság elemeivel és az ezekből fölépített erkölcsfilozófiai szinttel. Ezek egymást erősítik. A Káin és Ábel egyik
legnagyobb művészi eredménye a mítosz áttűnése a valóságba, s a valóságnak a
mítoszból való igazolása: a lírai-metaforiküs és a tapasztalati-filozófiai szintnek egymásba való folytonos áttűnése. Ezért képtelenség a darab mítoszi, lírai-metaforikus
kellékeit a mai sugárzású jellemekkel ütköztetni. De éppily képtelenség minden
vonatkozásban és egyenlőképpen kidolgozott drámai jellemeket is számon kérni a
darabon, hiszen az író éppen azért fordult a mítoszhoz, hogy abban mai magatartásmódok végletes, kikristályosodott formáit mutathassa meg. Ezért értelmezte át a
mítoszt, mely az átértelmezésre kínálta is a lehetőséget.
III.
A Biblia az Ószövetségben, Mózes első könyvében mondja el Káin és Ábel történetét rendkívül szűkszavúan: „És Ábel juhok pásztora lőn, Kain pedig földmívelő.
Lőn pedig idő múltával, hogy Kain ajándékot vive az Ürnak a föld gyümölcséből.
És Ábel is vive az ő juhainak első fajzásából és azoknak kövérségéből. És tekinte
az Űr Ábelre és az ő ajándékára. Kainra pedig és az ő ajándékára nem tekinte,
miért is Kain haragra gerjede és fejét lecsüggesztő. És monda az Úr Kainnak: Miért
gerjedtél haragra? és miért csüggesztéd le fejedet? Hiszen, ha jól cselekszel, emelt
fővel járhatsz; ha pedig nem jól cselekszel, a bűn az ajtó előtt leselkedik, és reád
van vágyódása; de te uralkodjál rajta. És szól s beszél vala Kain Ábellel, az ő
atyjafiával. És lőn, mikor a mezőn valának, támada Kain Ábelre az ő aftyjafiára, és
megölé őt." (Mózes I. 4. Károli Gáspár ford.) Jellemző, hogy ezt a történetet m á r az
Újszövetség is magyarázza, értelmezi, Ábel nagyobb hitéről beszél. Az Ószövetség
szerint Káin azért bűnös, mert nem tűri el háttérbe szorítását, az Újszövetség szerint pedig már bűnössége, kisebb hite miatt szorítja háttérbe az Isten. Később számtalan magyarázat keletkezett: valamennyi indokolni próbálta Káin elmarasztalását,
s ezekben az indoklásokban igen régóta szerepel az Istennel való valamiféle szembeszegülés mozzanata Káin első bűneként. Scheiber Sándor filológiai kutatásaiból tudjuk, hogy a bűne többnyire a silány áldozat (szalmaköteget vagy verébrágta rossz
kalangyát rakott az oltárra) volt. Erasmus szerint viszont Káin a Paradicsom kertjét őrző angyaltól kikönyörgött egy kevéske gabonaszemet, s elültette azt. Bő termése lett, de ezt a lopást nem tűrhette az Isten. Erasmusnál Káin már valamiképpen az Isten dolgába avatkozik, termelni, azaz teremteni akar. Gáli Ernő tanulmánya
utal arra, hogy Káint lényegében a romantika „rehabilitálta", emelte — Luciferrel,
Prométheusszal együtt — eszményi hőssé: „A határtalan önérzettől, végletes büszkeségtől fűtött romantikus személyiség saját elődeire ismerhetett az égi hatalmakkal
dacoló titánokban és bukott angyalokban, akiknek felidézése a zsenikultuszban sűrített arisztokratikus gőgöt szintén táplálta-igazolta." Byron Káinja ennek a magatartásnak legismertebb romantika kori példája: Luciferrel szövetkezik. Baudelaire
Káin-értelmezése is romantikus gyökerű, sőt egyenesen a sátánosság megnyilatkozása: „Kain faja, törj az egekbe / és döntsd le Isten trónusát!" Sütő Káinja a Baudelaire-ével csak a tagadás szintjén hozható kapcsolatba, nem akar hatalomra törni.
A romantika személyiségképével sem rokon, csupán annyiban, hogy az emberi méltóság mindkettőnek része, de egészen más értelme van ennek a romantikus világképben, s más a Sütő András szemléletében. (Súlyos félreértése Sütő András d r á m á jának, egész világlátásának Vas István Megint egyszer című verse (Új írás, 1978.11.),
mely azt állítja, hogy Sütő drámája a gyilkost avatja eszménnyé a szelíd legeltetővel szemben. A Káin és Ábel minden ízében annyira másról szól, hogy Vas István
aligha olvasta, különben nem érthetné ennyire félre.) A bibliai legenda alapján a
köztudatban Ábel a szelídségnek, alázatnak, a kegyetlenség áldozatának a jelképe,
Káin pedig a testvérgyilkosságban megnyilatkozó gyűlöleté. Sütő András azonban
gyökeresen átértelmezte ezt a mítoszt. És nemcsak Káin alakját, akiben a gyilkos
70

helyett a fölemelt fejű embert jelenítette meg, hanem Ábelét is: a szelídség jelképe
helyett az embervoltunkból is kifordító megalázkodás szimbólumává tette. Sütő
Káinja „soha teremtett lénynek vérét nem vette", vele szemben Ábel a hivatásává
lett megalázkodásban, félelemben folyton vérrel áldozik. A véres kő az ő kelléke,
végül öncélú alázkodásában az emberiséget is képes lenne kipusztítani, a folytonosságot jelentő egyetlen nőt is feláldozná. Ebben a magánszorgalmú gyilkosságban
akadályozza meg őt Káin. Jelentéses mozzanat, hogy Káin Ábel véres kövével üti le
gyilkolni készülő testvérét. Jellemző, hogy Káin és Ábel szerepének, magatartásának
átértelmezéséhez Sütő Andrást Ábel füstjének motívuma is segítette: Arisztophanész
„az istenek eledeleként ítélte meg ezt a füstöt, olyan táplálékként, melyet adott esetben meg is lehet vonni az istenektől, és akkor mindjárt valamiféle zűrzavar támad
odafönn. Tudjuk, ezek az istenek akkor lejjebb szálltak az emberekhez, a halandókhoz, az alattvalókhoz. Valószínű, hogy ennek a merész, vakmerő görögnek a gondolata is közrejátszott, hogy én Ábel füstjében egy más jelképet keressek, történetesen a megalázkodás és a már-már értelmetlen megalázkodás képét". A megalázkodásnak pedig ellenképe a fölemelt fő, ennek a két magatartásmódnak a szembenállása, küzdelme a Káin és Ábel témája.
IV.
Káin és Ábel olyan jellempár a darabban, akik szükségszerűen és kikerülhetetlenül ütköznek egymásba. Küzdelmük a drámában kizárólagos érvényű: egyiküknek
el kell buknia, mert csak az egyik életelv érvényesülhet, amikor a tét az emberiség
jövője. A Káin és Ábelt két ellentétes magatartásforma küzdelme tölti meg cselekménnyel és konfliktusokkal, rendkívül összetett, szinte bonyolult módon. Ugyanis
Sütő András olyan drámai szituációk folytonosságát teremti meg a darabban, amelyekben ezek a konfliktusok gazdag motivációt kapnak és elmélyülnek. Drámai funkcióval jelenik meg a drámában sorsuk előzménye: Ádám és Éva története, az Édenből való kiűzetés. Az Ürnak, a hatalomnak ezt az akcióját ugyanis a két testvér
ellentétes módon értelmezi: Ábel magára nézve is elfogadja a bűnösséget, Káin
pedig Ádámot és Évát sem marasztalja el, önmagát pedig végképp nem tartja felelősnek szülei állítólagos történelmi bűnéért, azaz igazságtalannak minősíti azt a hatalmat, amely mégis eszerint zárja ki őt is az Édenből. Ádám és Éva nemcsak bizonyos drámai helyzetek örök ismétlődését, változatos ismétlődését jelenti Káinéval és
Ábelével lényeges vonásokban azonos tragédiája révén, hanem az ő szerepük, magatartásuk szervesen beleépül a két testvér tragédiájába. Nemcsak jellemrajzukat mélyítik el, hanem azáltal is újabb cselekményelemeket vonnak a drámába, hogy történelmi távlatot adnak Káin és Ábel küzdelméhez: az egyetemes időben megjelenik
általuk a konkrét történelmi idő is, ily módon az emberi sorsválasztás lehetősége és
felelőssége is. Másrészt élettapasztalatuk, azaz a történeti tapasztalatok birtokában
értelmezik és ítélik meg a két testvér ellentétes mentalitását. Szülői mivoltukban,
tehát közvetlenül részesei a két testvér tragédiájának. Bennük még egy az, ami a
testvérekben már különvált, végleteire bomlott. Szülői kapcsolatuk révén nyomatékosítják a drámának azt a fontos motívumát, hogy a küzdelem testvérek között zajlik, olyanok között, akik szeretik egymást, s akik mindenképpen összetartoznak.
Nemcsak a szülőknek nehéz a választás, a küzdő felek egymásnak is fájnak. Ez a
motívum végig erős a darabban: a második felvonás végén, amikor Ábel azt hiszi,
hogy Káint megölte az Űr, magára vállalja az ő szerepét is: „Egymagam leszek most
már Káin és Ábel, kapud és kapuőrződ, keresztfád és megfeszítetted, az áldozó és az
áldozat — egy személyben". A harmadik felvonás végén, Ábel halálakor hasonló
vallomást tesz Káin: „Nem akartalak megölni. Egymásnak létrafokai lehettünk
v o l n a . . . magamat kell ezután megkettőznöm." A darab egész értelme szempontjából nagyon fontos ez: a testvérkonfliktus az egyetlen személyben zajló konfliktust
bontja kristályos végleteire. Az ember, minden egyes ember lehetséges alternatíváját
jeleníti meg. A Csillag a máglyán tragikumát is elmélyíti az, hogy a tragikus ellenfelek barátok voltak. A Káin és Ábelt is gondolatilag és érzelmileg egyaránt össze71

tetté teszi a testvérkonfliktus. (Sütő András szülőföldben, kis közösségben gyökerezettségét ismerve bizonyosra vehetjük, hogy a testvérgondolatnak ez is lényeges
motiválója: az azonos sorsot vállalók kívánt egységén belül kialakuló magatartásmódok filozófiai érvényű vizsgálatának terepe is ez.) Az ilyen konfliktusok természetéhez tartozik, hogy a győztes is súlyosan sérül. A dráma egyéb, az emberi élet
tragikumát megjelenítő mozzanatai mellett ezért van az, hogy bár az ellentétek küzdelmében — Sütő András drámáiban először —. a nemesebb minőség győz, mégis
jajkiáltásokból áll a dráma, azaz mégis a tiszta tragikum szférájában játszódik a
mű. A sasnak háromszori jajkiáltását akkor hallotta Éva, amikor az Édent elvesztették. A Káin és Ábelben is gyakran fölhangzik ez a jelképes, líraian az emberi
létezés, cselekvés tragikus mozzanatait, Éden-vesztéseit konstatáló jajkiáltás. Első
ízben Arabella megérkezésekor.
Cselekvésteremtő drámai funkcióval kapcsolja be Sütő András Káin és Ábel
történetébe a más mítoszokból vett motívumokat, így elsősorban Arabella alakját,
összetett funkciója van a drámában: megjelenése kiélezi, mert a végső vagy-vagyig
viszi Káin és Ábel magatartásának ellentétét, másrészt cselekvésben megismétli
Ádám és Éva utalásokból ismert történetét, valamint átéli Káin és Ábel magatartását egyaránt. Arabella előbb Ábelt választja, de amikor igazán megismeri, kiábrándul belőle, s Káinhoz pártol. Ily módon Ábel úgy érzi magát, mint Ádám, amikor
megcsalta őt Éva Szamáéi-Kígyóval. Arabella viszont Káin értékének megismerése
után úgy érzi, ő Káint csalta meg, s nem Ábelt. Ábel éppúgy szavakkal és könyörgéssel vonta őt magához, mint Szamáéi Évát. Azzal, hogy Arabella minden lehetséges alternatíváját megéli adott helyzetének, választása, végső döntése értékmérő
súlyt kap a drámában. Választania kell Káin és Ábel között, a mélyebb megismerésig mindkettő iránt vonzalmat érez. De nemcsak ő választ, hanem őt is választják.
Arabella legfontosabb drámai funkciója éppen ez: elkerülhetetlenné teszi a választást. A nő megjelenése, a nemiség, a szerelem révén természettörvénnyé emeli a
választáskényszert: ezáltal kap fontos szerepet az, hogy Káin és Ábel, s nem későbbi történelmi személyek a dráma szereplői. Nekik mindenképpen választaniuk
kell, nem kerülhetik ki egymást, nem oldódhatnak fel a társadalomban. Ebben a
vonatkozásban az a tét, hogy melyikük tudja őt úgy választani, hogy az emberiség
jövője biztosítva legyen, emberhez méltó módon.
Az, hogy a dráma nem történelmileg konkrét térben és időben játszódik, azzal
a veszéllyel járhatna, hogy a jellemek és események elvontak, példázatszerűek,
hiszen a személyiségek meghatározó jegyei közül a társadalmi-történelmi kötődés, a
személyiségek létbeágyazottsága hiányzik. Mégsem ez történik a Káin és Ábelben,
hanem azt látjuk, hogy a személyiségek tisztább formában mutatkoznak meg, jobban előtérbe kerülnek lényegi meghatározó vonásaik. Sütő András művészetének
nagysága éppen abban nyilatkozik meg, hogy ezeket a kiemelt, hangsúlyozott személyiségjegyeket — rendkívül árnyalt nyelvi és gondolati erővel — az ember végső
történeti magatartásmodelljeivé emeli: a történelem előtti alakokat és eseményeket,
viszonyokat úgy jeleníti meg a drámában, hogy azok történelem utániak is lehessenek. A több évezredes történelmi cselekvések, magatartásmódok tapasztalataiból
építi föl a modelleket, jellegzetesen és egyértelműen mai érdekkel. így az első emberekre a későbbi emberiség, főleg jelenkorunk tapasztalatait rakja. Ez teszi lehetővé,
hogy ne parabolaszerű sémákat, hanem eleven embereket teremtsen a dráma egyetemes idejében.
V.
Milyen jellemvonásokból építi Sütő András a két szemben álló magatartásmódéin, Ábelét és Káinét?
Ábel egy tipikus mai magánszorgalmú szolgalélek. A hatalomtól — teljesen
mindegy, hogy milyentől — való félelme határozza meg egész egyéniségét. Ha fölülről jön, bármily esztelenség is, alázattal fogadja. A legnagyobb erőt az alázatban, a
könyörgésben, a szüntelen áldozásban látja. Meg-megszólalnak benne is a kétely
72

hangjai, de félelmében azonnal elfojtja azokat. Sohasem kérdez, a „miért" szót is
Lucifer alkotásának tudja. A világot a fizikai létezés kizárólagos értékké emelésével
szemléli. Úgy érzi, a puszta létéért is hálával tartozik, tulajdonképpen nem is ismer
más értéket: „Az óceán kellős közepében, talpalatnyi korallszigeten, fél lábon állva
vulkánkődarabon, töviskosárban összecsombolyítva, étlen, szomjan, bénán és vakon,
pálma ágáról fejjel lefelé lógatva, denevérként az ajtóra szögezve, kagylóhéjban, cethal gyomrában, medúzaként a víz alatt, vakondokállapotban a föld alatt, gyümölcspatkányként a banán belsejében, pondróként egy állati hullában, akárhogyan, akárhol vállalom az életet, csak élhessek." Még az sem kritérium számára, hogy emberi
élet legyen az. Bármely állati létezéssel beéri, csak élhessen. Megköszön minden
büntetést, igazságtalanságot. Nem érdeklik az ember igényei, hallani sem akar félelmében az Édenről. Félelme és alázkodása annyira eluralkodik rajta, hogy mindenben, még a kókuszdió potyogásában is az Úr érkezését látja. Jellemző rá, hogy
lényegesen más a viszonya a hatalomhoz, az Úrhoz, mint embertársaihoz, testvéréhez: a fennsőbbségnek kérdést sem mer föltenni, Káint viszont egyszer megszúrta,
majd a véres kővel agyonütné, ha Éva nem lép közbe. Szolgalelkűségében, félelmében gyilkolni is képes, ekkor ismeri fel benne Éva a Sátánt, Szamáéit, aki még a
maradék Édent is elpusztította. Ábel még attól is fél, hogy Káin kételyeinek fültanúja legyen. Soha, semmihez nem érzi magát elégnek egyedül. Arabellát is csak
az „Isten akaratába mártott szép szavak" segítségével szerzi meg. Ábellel azt mutatja meg Sütő András, hogy ilyen alázatban és félelemben élni nem lehet. Cselekvéseinek nincs logikája, nincs tartása: megijed attól is, hogy Arabella, számára az
Isten dicséretére gyűjtött szavakból vett el. A teljes alázat lelki mechanizmusa szerint egyre nagyobb áldozatokat akar bemutatni. Egyedül ő hallja a darabban az Űr
hangját, mert fétissé emeli a hatalmat. Éppen ezért ez a jórészt saját félelméből
teremtett hatalom tőle kívánja a legtöbbet: a számára legkedvesebbnek, Arabellának a feláldozását. Ekkor egy pillanatra szembeszegül az Úrral, de saját bátorságától megretten, visszavonja és megbánja ellenszegülését, káinkodását. „Ó, te minden
megalkuvások és gyávaságok foglalata: Ábel a neved" — jellemzi Arabella. Az
ellenszegüléstől megrettenve Ábel az ideologizáláshoz menekül, hogy Arabellát megőrizhesse, de ettől is megretten. Ideologizálásai mindig logikusnak látszó okfejtésen
alapulnak, de összességükben az abszurd képtelenségét idézik. Ezt is Arabella fogalmazza meg: „Én leszek a bocsánatkérésed — azért, hogy megöltél engem?" Ábel
magatartásának tragikumát fokozza, hogy semmiféle bizonyosságot nem kap alázata
értelméről. Lehetséges, hogy hiábavaló és fölösleges minden áldozata, hiszen a félelem irányította ember nem lehet szövetséges, sőt hűséges sem, „hűség nem lakozhat
szolgaszívben". Sőt, önmagát is pusztítja: amikor Ábel föl akarja áldozni Arabellát,
az egész teremtés folytonosságának egyetlen adott lehetőségét, így Ábel sorsának
értelmét is, az alázkodás és félelem életellenességéről kapunk drámai képet.
Káin mindenben az ellentéte Ábelnek. Egyazon magatartással viszonyul az emberekhez és a hatalomhoz is: „Könyörgésben a legutolsó leszek mindig. Az Istennél
is, tenálad is." — mondja Arabellának, pedig az első pillanattól fogva szereti őt,
mégis lemond róla, ha könyörgéssel lehet csak elérni. Az igazsághoz, a tényekhez
ragaszkodik. Ábel alázkodásformálta ideologizálásai az Egy lócsiszár
virágvasárnapja
„törvénytudóját", Müllert hozzák emlékezetünkbe, ezzel szemben Káin a Csillag a
máglyán Szervét Mihályának világszemléletéhez áll közel. Szervét vallotta azt, hogy
nem idomításra, hanem gondolkodásra született. A gondolkodás útját végtelennek
tudta, folyton ú j és ú j kérdésekkel nézett szembe. Hasonlóan érvel Káin: „Nem
koldulás végett jöttünk e világra." S éppúgy keresi az ember jogos, törvényes igazságát, mint Kolhaas Mihály. Ezért feszegeti kérdéseivel az égboltot is: „Istenség a
joggal nem fér meg közös égbolt alatt? A lábbal tiport jognak puszta fölemlegetése:
istenkísértés?" „Az ember fiának kérdéseit számon tartani kell, vagy megválaszolni?"
Káin kérdései — Sütő András esszékben edzett, kimunkált nyelvi erejének köszönhetően is — csak látszólag kérdések, hiszen az erkölcs és gondolkodás egysége révén
lényegében egyértelmű válaszok, s mint ilyenek: nagy koncepcióval tagadják az
Ábel tudatában élő hatalomképzetet. így Ábel zártságával, kívülről, a félelem által
73

irányított, lehatárolt egyéniségével szemben Káin nyitott, belülről irányított ember.
Nem az isteni félelem szavait mondja, hanem a gondolkodó ember kérdéseit és
válaszait. Ironikusan és dühvel elemzi a hatalomhoz való ábeli viszonyulást. Azzal,
hogy a Káin és Ábel a mítoszt és a reális valóságot egyszerre fogja hálóba, Sütő
András remek lehetőséget teremtett magának az ember és a hatalom viszonyának
elemzésére. A dráma lényegében a hatalomhoz való viszonyulás kétféle lehetőségéről
szól. A mítosz és realitás egymásba való átjátszása ad világos magyarázatot arra,
miképpen lehetséges, hogy Káin sohasem vonja kétségbe Isten létét, ő mégis önmaga istene, az Isten talpa alatt is. Káin csak az Ábel istenét tagadja, azt az Istent
tehát, amelyik szeszélyei szerint bánik az emberrel, s folyton áldozatot követel —
kénye-kedve szerint. Káin csak olyan Istent ismer el, amelyikkel az ember szövetségre léphet, amelyet a gondolkodó ember megérthet, amelynek tehát anélkül tud
részesévé lenni, hogy a helyére akarna törni. Hangsúlyt kap az is a darabban, hogy
ez a szövetség az Istennek is létérdeke, hiszen „mit kezdene nélkülünk?". A hatalomhoz való ábeli viszonyulás a hatalomnak is árt: „A félelem: nem szövetség",
„Az alázat: gyalázat."
Káin magatartását igazolja Arabella is, aki a darab folyamán teljesen magáévá
teszi Káin eszméit és nyíltan vállalja is azokat, még a gyilkosság után is melléje áll.
Az ő választása érzelmi gyökerű részben, így az érzés megfoghatatlansága révén
szinte természettörvény-érvénnyel igazolja a küzdő, felemelt fejű embert a megalázkodóval szemben. Káin küzdelmének gondolati, világszemléleti igazolását Ádám hatalmas monológja jelenti. Ádám itt elfogadja és magyarázza Káinnak a hatalomhoz
való viszonyulását. Érveiből egy remek filozófiai esszé kerekedik. Káin nem akart a
trónra törni, mint Leviatán, Ráháb és Behemót vagy Lucifer, ő csak önmagát akarta
megőrizni, „személyes felfogását az ember állapotáról és kötelességéről, Terólad is,
aki csak gazdagabb, tán erősebb is lehetnél az ő különvéleményével" — mondja
Ádám az TJrnak. Monológjában védelmébe veszi a különbözőséghez való jogot, úgy
perlekedik az Úrral, mint Szervét Kálvinnal. Visszhangzik beszédében a Nagyenyedi
jügevirág jobbágyi panaszlevele, az Engedjétek hozzám, jönni a szavakat nyelv és
ember létét erkölcsileg egységbe fogó eszméje is, szinte összegzése ez a monológ
Sütő András legfontosabb gondolatainak és legégetőbb közösségi gondjainak: „bátorkodom Tőled megkérdezni: mire szántad az emberi térdeket? Térdeplésre v a j o n ?
Mire szántad az emberi nyelvet? Könyörgésre vajon? Mire szántad a fejünket? Hogy
lehajtva hordjuk? Az egyenes tartást a megalázkodás görbedtsége végett? Testünk
hajlékonyságát a hajlongás végett?" Egyedül Káinban látja Ádám az ember igazán
emberi lehetőségét, parányi fénypontot a világmindenségben, mely a porból vétettségen túli értelmet képes hordozni.
Káinban emberi méltóság van, önmaga akarja alakítani sorsát, nem tűri el,
hogy más gondolja el és határozza meg az ő boldogságát. Fejtartása az oroszlánkölyöké. Bátorságához okosság, tisztánlátás társul. Felfokozott, teljes emberségre törekvő igényessége széles skálájú jellemmé teszi. A teremtő, nagyratörő ember f a n táziája, csodához való érzékenysége sem hiányzik belőle. Semmi sem idegen tőle,
ami emberi, emberhez méltó. Káinnak az Édenről való álmodozása és küzdelme az
Édenért a 'teremtő fantázia, a teremtő ember harca a teljesebb, szebb, nagyobb életért. „Csillagjáró, égben gyalogló gyermek"-e ő Évának. Küzdelmében azért érzékeli
tárgyszerűen is az Édent, mert az Édenért való hatalmas emberi bajvívás nemessége
ajándékozza meg az Éden érzetével. Az Édenről szóló mesét Évától hallotta, de ez
a mese benne találja meg igazi értelmét: ez a költői látomásba foglalt Éden a méltó
emberi létet jelenti: visszaszerzését, megszerzését azoknak az ismereteknek, értékeknek, melyekre az ember mint ember képes. Küzdelem ez a megismerésért, a tudásért, a nagyobb horizontért, a teljes emberségért. Káin ú t j a az emberi boldogságkeresés, az édenkeresés tragédiákkal szegélyezett útja. A valóságot a vágy, a többnek
az igénye képes csak emberibbé alakítani. Valaminek a keresése, ami más, mint
ami van. Arabella is azért beszél a távoli csillagról, mert a „közeli sosem elég
fényes". Az Éden álma, a nagy élet lehetősége és képzete a fiatal emberben a leginkább nyitott, szinte határtalan. Később a választott utak szennyeződései, tragé74

diái, egyáltalán a kényszerű választások egyre szűkebbre vonják ezt a lehetőséget.
Ezért mondja Éva Káinnak, hogy nem ő mesélt az Édenről, hanem a fiatal Éva, a
valamikori, de azóta a kristályfák összetöredeztek benne. Éva vallomása a mítoszi
Édenéről csak az aranyport söpri le: Káin nem akarja, hogy áltassa őt Éva, de azt
sem fogadja el, hogy nincs Éden, hiszen ő látta. Amikor megfogalmazza tárgyszerűen
a maga Éden-képét, egyértelművé válik, hogy Káin számára az Éden nem más, mint
az emberhez méltó élet, melyben nincs alázkodás, képmutatás, „alázatból és rettegésből font repkénykoszorú az égre fölhajítva", nincs félelemből épített erőmagasztalás, nincs az „asszonyi hitegetések boszorkánykosara", füstáldozat... Az Édent
Káin a valóságos élet megjavított, tehát lehetséges, emberhez méltóbb képeiből
állítja össze. Az Éden úgy él Káinban, mint Ábelben az Isten, de mekkora különbség van a kettő között: az egyik fölemeli az embert, mert saját nagyobb lehetőségeinek a foglalata, a másik csupán félelmének tárgya, alázatba, féreglétre kényszeríti az embert. Az ábeli magatartás lényegében két alternatívát kínál: vagy kipusztítja az emberiséget vagy „csak" emberhez méltó emberré, emberiséggé lenni nem
engedi. Arabellát vagy föláldozza, vagy alázatra és félelemre akarja kényszeríteni.
Végső soron az előbbit választja a drámában, ezért kell őt megölnie Káinnak: „Mert
ha porból lettünk is: emberként meg nem maradhatunk az alázat porában."

NÉMETH JÓZSEF: FATELEP
75

Mit viszel, folyó
SZÉCSI MARGIT VÁLOGATOTT VERSEI

Az emberi életnek természetes kísérőjelensége bizonyos időszakonként a számvetés. Ez mindenkinek a magánügye, de mivel az ember társadalmi lény, a számvetés
mindig közösségi jellegű is. Alkotóművészeknél ez a közösségiség szükségszerűen
fokozott mértékű. Az életmű seregszemléje a művésznek önarcképet mutat, nekünk
pedig egyfajta arcképet a művészről, de ugyanakkor rólunk, magunkról is. A művész
számvetése egy kicsit mindig az önmagunkkal való szembenézést is jelenti. Különösen így lehet ez lírai életművek összegzésekor.
Az emberi élet, akárcsak a számvetésig létrehozott életmű, sokszínű, bonyolult
jelenség. Mindent hangsúlyozni belőle egyszerre aligha lehet. A számvetés — a válogatott versek összeállítása tehát bizonyos dolgok hangsúlyozása mellett másoknak a
háttérbeszorítását is jelenti. S nemcsak a művész egész pályájáról, de pillanatnyi
szemléletéről is képet ad.
Szécsi Margitnak először 1967-ben jelentek meg válogatott versei Új heraldika
címmel. Árulkodó, hogy az akkori címadó vers nem került be a gyűjteménybe. Sőt,
az akkori anyagnak a felét se találhatjuk meg a mostaniban, amelynek majd kétharmadát az 1967 óta megjelent négy kötetből válogatta a szerző. A szigorúság a
korábbi pályaszakaszok iránt eléggé megszokott a költői életművek önértékelő áttekintésénél. Oka általában az, hogy az esztétikai érték kevesebb a korai versekben, s
így érthető, ha az érettebb pályaszakaszok nagyobb helyet és így nagyobb súlyt kapnak. Az olyan, a pálya delelőjén, „félidőben" végzett válogatásnál azonban, amilyen
a Mit viszel, folyó is, más okot is találhatunk. Annak, aki ismeri Szécsi Margitnak
azokat a verseit, amelyeket most kihagyott, feltűnhet, hogy — akár csak az Űj heraldikában szereplők közül is — nagyon sokat beemelhetett volna a mostani gyűjteménybe. A kihagyás okát aligha kereshetjük az esztétikai érték erőtlenségében. S o k kal inkább az esztétikai ízlés módosulásában.
Véletlen szerencse vagy tudatos törekvés, nem tudom, de tény, hogy Szécsi Margit mindkét versválogatása a pálya fordulópontján jelent meg. A trombitákat
összesöprik (1965) kötet anyaga szerepelt az Üj heraldika végén, s ez a kötet összegzés és
újrakezdés is volt egyszerre. Ami ú j volt benne, az folytatódott A nagy virágvágó
gép (1969), A Madaras Mérleg (1972) és a Szent Búborék (1974) lapjain, hogy aztán
a Birodalom (1976) ismét az összegzés és az újrakezdés könyve lehessen. Ennek a
kötetnek a teljes anyaga zárja az ú j válogatást.
A pályakezdő Szécsi Margithoz a tárgyias-leíró jellegű líra áll a legközelebb.
A kötetnyitó Májuséj hangvétele, ritmusa például a fiatal Illyést, az újnépiesség
legtisztább megszólalását idézi: „Hulltak súlyos harmatcsöppök / dobogva a forró
földre, / mintha áttetsző szívek / estek volna a világra." Ez a tárgyiasság versek
sorát hatja át. De mi teszi sajátszerűvé? Az, hogy a tárgyias kifejezésmód az ötvenes években Szécsinél fokozatosan a szimbolikus kifejezésmóddal ötvöződik. P á r huzamos ez a tendencia a magyar líra akkori poétikai forradalmával, de öntörvényű
módon, s így más eredményt mutatva megy végbe. Míg a szimbolikus kifejezésmód
76

esetében — Juhász Ferencnél, Nagy Lászlónál — a látomás szervezi egységgé a verset, s akörül rendeződnek el a tárgyias és a látomásos elemek, addig Szécsi Margitnál még a tárgyiasság a versszervező erő, fontos szerep jut a leíró elemeknek, s ezek
fordulnak át esetenként szimbolikusba. Mikor az újhold, sikoltott című verse például
így kezdődik:
Barátomhoz egykor
kimásztam
az ablakon, a mészcsöppöktől
kékcsillagos
állványokon,
mikor az újhold
sikoltott.
Ez a reális indítás növekszik látomássá:
Illatozott a gyantás deszka.
A mészhegyek is lábrakeltek,
fehérizzású
elefántok.
Meszes csillék mint óriás
bölcsők, billegtek a holdban
s tudtam, hogy meg nem halhatok.
Ó ti gyönyörű
mutatások,
ti ragyogó szerb citerások,
sírig peng hozzám húrotok.
De erre a látomásra is jellemző a „reális" jelleg. Ezért nevezhetjük Szécsi kifejezésmódját tárgyiasan látomásosnak. Persze változik ez a pálya során. Itt például — s
az első pályaszakaszban gyakran — kísérőjelensége a festőiség. Abban a szűkebb
értelemben is, hogy a színek valóságos tobzódását érzékelhetjük (nagyon választékos
költői eszközökkel éri el ezt itt Szécsi Margit), s abban a tágabb értelemben is,
hogy a versben ábrázolt jelenet egyúttal egy megkomponált festmény is. Expresszív,
szimbolikus jellege egyaránt lehetne e képnek, egy bizonyos: modern, huszadik század közepi kép.
A természetélmény
lényegi sajátja ekkor a verseknek, s gyakran fonódik hozzá
az idilli látásmód. A természet a harmónia vagy a harmóniára törekvés megjelenítésére alkalmas: „Tó fölött és ég alatt / hűvös kékség bujdokol" (Nádvágók), „Pirosló
galamblábak / a friss bimbójú ágak" (Dal), „Acélkék rozsban háltam, / karod volt
párna fejem alatt." (Szerelem). Egész ekkori költészetét jellemzi egy olyanfajta érzelmesség, amelynek hátterében romantikus költői alapmagatartást találhatunk. Ez a
romantikusság
tud egyensúlyt teremteni a tárgyiasság és a látomásosság között,
összebékítve a köztük levő ellentéteket. Mutatja ezt az idézett Mikor az újhold
sikoltott is.
1954 táján Szécsi Margit költői világa is elkomorul. A tavaszi fagy már világos
jelképekkel tudósít erről, de arról is: „füstölgő csóvák: lelkek égtek, / ki ne fagyjanak a vetések." A kötéltáncos vallomása azt is kimondja: „hogy örömre születtél, /
vallom mindhalálig." S ez védi meg Szécsi Margitot attól, hogy 1956 táján a tragikus
látásmód uralkodjon el verseiben. Ha megszenvedetten is, de élethimnuszokat is ír.
Ilyen az egyik kötetének címet adó Páva a tűzfalon, s ilyen például a Sebő-együttes
megzenésítésében méltán elhíresült négysorosa (Ügy néztem).
A hatvanas évek második felétől kétféle irányban is megfigyelhető a változás.
Az mindenképpen feltűnő, hogy sok hosszú verset ír, A nagy virágvágó gép csak
ilyeneket ad közre. Ezek a versek persze szoros rokonságot mutatnak az említett
poétikai forradalom sodrában megszületett hosszú ének műfajával, de tévednénk, ha
az inspiráló példát egyedül itt keresnénk. A hosszú ének ugyanis tipikusan látomásos-szimbolikus kifejezésmódot követel meg. Szécsi Margitnak tehát fel kellett volna
adnia a rá oly jellemző tárgyiasságot. Nem tette ezt, de a hosszú ének lehetőségeiről
se mondott le: a sajátjává formálta. Szembeötlő, hogy első igazán sikeres nagyobb
lélegzetű verse, a Profán úrvacsora semmi rokonságot nem mutat sem a hosszú
énekkel, sem a látomásossággal. Játékos-humoros vers, amely „Történt egy építke77

zésen, Augusztus császár havában", valamikor az ötvenes évek elején. Petőfi paródiájára, A helység kalapácsára is gondolhatnánk, de itt nem a hosszú ének p a r ó diájáról van szó, s ha ősöket keresünk, s egyúttal előre is tekintünk Szécsi többi
hosszú versére, Kassák nevének kell az eszünkbe jutnia. Mert Szécsi Margit Kassákban találta meg azt az őst, akiben a tárgyiasság és a szimbolikusság össze tudott
fonódni. Innen kaphatott módszertani segítséget, hogy megvívja a maga harcát az
újabb szintézisért. Hosszú folyamat ez, s a Papírkorona például épp a másik pólust,
a Nagy László-s hosszú éneket példázza.
A látomásos hosszú ének kikristályosodásának társadalmi alapja az a tragikus
torzulás, amit a személyi kultusz jelentett a szocializmus építésében. Az élmény
történelemmé válásával lassan irodalomtörténetivé válik maga a m ű f a j is a hatvanas
évek végére. Szécsi az ötvenes évek elejét alig idézi. A m á r említett Profán úrvacsora mellett a sátán-királyt megidéző vers, A félpofájú (1951-es esztendőm emlékére) ilyen. Hosszú verseinek és egész újabb lírájának a középponti problémája
nagyon is jelenhez kötött. Az alkotó és a vegetáló ember, a termelő és a fogyasztó
életeszmény ütközése az ő verseinek társadalmi alapja. A Költő a Holdban hosszú
dialógusában az alkotó így szól:
Ti? Nem mint szülőanya — kilenc hónapig — nem,
kilenc napig se — egy napig se,
egy óráig se hordozzátok ki a gondolatot!
A kész kell, — mint
termékekben
a kész kell, nem baj ha tökéletlen, csak
kész legyen, csak jobbítani ne kelljen rajta!"
Barátja és ellenfele később így summázza véleményét:
„te, aki évezredek óta
szabadságról vagy halálról prédikálsz
s »dühödt vagyok! kedvetlen! elvágyom a világból!*
így veszed el apránként szájunk ízét
a konszolidált jóléttől, s hajszolsz
nem is tudom mire — hajcsára a
bizonytalannak,
te rothadás!
Megismertelek."
A Sárkány és lovagja is keserűen rögzíti a tényt: „hiába magyaráztam a csodát, /
hogy megtörni a vegetáció falának / törvényét: erre szolgálna az emberi lét.".
S említhetnénk a már címével is sokat mondó hosszú versét, A paradicsom
nyomorúságát. S a példák a rövidebb lírai darabokkal folytathatók. S tanulságos is folytatnunk. Ugyanis a hosszú versekben a költőszerepnek, s általában a m i n d e n f a j t a
alkotó magatartásnak a kétségessége, eredménytelensége, kudarcra ítéltsége a hangsúlyos. A Sárkány és lovagja zárógondolatai ugyan már a költőlét s az alkotás nélkülözhetetlen társadalmi szükségességét hirdetik, de ez a gondolat erőteljesebben
van jelen a rövidebb versekben.
Talán nem lesz meglepő, ha az eddig említett Illyés, Nagy László majd Kassák
neve mellé még Adyét is odasorakoztatjuk. Mintha Ady-reneszánsz kezdődött volna
a hetvenes években. Nagy Lászlót említik, mint aki oly sokat tett ezért Adyt idéző
verseivel. Szécsi Margit nevét itt is Nagy Lászlóé mellett kell említeni, ő nem ír
Adyhoz verset, de felveszi ő is Ady Endre ostorát, s vele Ady hitét is. A világháború korszakának Adyja az övé, az, aki már illúziótlanul, de mégsem hitetlenül
tudta szemlélni és megítélni a világot. Két Szécsi-kötetnek lett címadója ilyen szellemű szimbolikus vers (A Madaras Mérleg, Szent Búborék). S ez a kiemelés orientál
is egyben. E két vers mindenképpen a költő csúcsteljesítményeihez tartozik. Ahogy
Ady az Űj s ú j lovat követelő ember és a ma-ember képét állítja egymással szembe,
s a mozgásnak, a halállal is szembenéző cselekvésnek, a személyes és a közösségi
lehetséges szintézisének ad igazat, úgy tesz Szécsi is A Madaras Mérlegben. Adyt
78

utánozni, szuverén költő számára képtelenség, tudjuk. Nem is erről, hanem más korban hasonló problémák hasonló szellemű megoldásáról van szó. Lehetne ezt a szép
verset önmagában is elemezni, de úgy vélem, többet mondunk róla, ha Adyhoz is
mérjük. E versben nagy erővel s mindvégig jelen van a hit mellett a józanság is, a
mához kötött számvetés a világ realitásaival. Jelen van a vers keretét adó képben,
a sivatagba tiport világ-madáréban, s jelen van a leghimnikusabb sorokban is:
Áhítjuk csillagok porát,
magasságban hiszünk s magunkban.
Kitárt karú
gyerekkorunkban
berregve játszunk
repülőt,
s a fölmálházó
hatalom
ha arcrabuktat:
elhinnéd-e
hogy a porban élt a szabadság,
hogy a föld: csillagok pora!"
A tragikumot kevésbé érzékeltető, szinte a költő hajdani életörömét megidéző vers
a Szent Buborék:
Színvalló palástunk: a lét.
Rózsái rajtunk is kinyílnak,
stigmáit is hordjuk — vagyunk
az életbe-bolondult
csillag.
A Szent Buborék című kötet kapcsán korábban már írtam e helyen arról, hogy
az eszményeit feladó világ és az eszményeit a valószínűsíthető vereség ellenére is
őrző és hirdető költő ellentéte a hetvenes években e líra legáltalánosabb tartalma
lesz. Jellemző rá a küldetés értelmébe vetett hit s a realitás: a személyes és a társadalmi létnek a maga ellentmondásosságában való vállalása (Szécsi Margit költői
világa, Tiszatáj, 1975. április).
A hetvenes évek közepe gondolatilag ilyennek mutatja Szécsi Margit líráját.
Poétikailag pedig egy adys és egy kassákos módszer szintézisét olvashatjuk ki például a Kassák ifjúságát idéző Madár-e az denevér című hosszú versből is, amely
kötetzáró hangsúlyos helyzetével csak még nyomatékosabban figyelmeztet a költő
eddigi eredményeire. Az Új heraldika így záródott: „Majd végetér a siheder-idő: a
fölösleges fájdalmak kora." S mivel ez talán soha, de a mi életünkben bizonnyal
nem következik be, most sokkal tárgyilagosabb az utolsó szó, amely az Ámen helyett
a GONDOLKODOM állapotát hangsúlyozza.
Az első költői korszak poétikailag a tárgyias daltól és életképtől vezetett a tárgyiasan látomásos dalig és hosszú versig. A második korszak a hosszú vers kiteljesedését, a dal visszaszorulását, s egy harmadik verstípus, A Madaras Mérleg-féle gondolati költemény hangsúlyos megjelenését hozta magával. Ekkor asszimilálta magába
végleg a látomásos-szimbolikus kifejezésmód poétikai forradalmának eredményeit, s
ez egyúttal megszüntetve megőrzés, szuverén átformálás, a tárgyiasság más szintű
megőrzése is. Ebben a szakaszban a korábbi romantikus költői tartás is fokozatosan
átalakul, s ennek oka elsősorban az, hogy a költő egyre teljesebben tudja gondolatilag is birtokba venni a világot. Ez az elmélyülő gondolatiság a második pályaszakasz
nagy vívmánya, s a továbbvezető utat valószínűleg ennek az alakulásában fogjuk
megtalálni.
Minden változás ellenére Szécsi Margit lírájának fontos eleme az önhűség. Hűség
a személyiség ifjan felvállalt eszményeihez, s hűség a személyiség megnyilatkozási
módjához is. Ennek az önmagához való hűségnek a vegetatív léttel hadakozó emberiségversei mellett legszebb példái szerelmes versei. Valami furcsa és idejétmúlt
szemérmesség alig engedte eddig, hogy Szécsi Margit szerelmes verseiről szóljunk.
Pedig az a véletlen, hogy e versek Nagy Lászlóhoz íródtak, a törvényszerű pedig a
belőlük sugárzó magatartás. Értékben e verseknek a Himnusz minden időben mellett
79

a helyük. Csak ötödrangú szempontunk lehet, hogy egy híressé vált költőházaspár
kapcsolatának történetéhez is adalékul szolgálnak. Sokkalta fontosabb, hogy a szerelemnek példaereje van: e század második felében a tiszta emberi kapcsolat, a
„szövetség ez már, nem is szerelem" József Attila-i képének megvalósulása. Ellenpélda egy korban, amikor félő, hogy „eljő a kapcsolatok halála". Olyan versek, mint
A szegény lány álma, Körülötted bolyongok, Félelmetes szerelem, Vonzás, A kivirágzott kéz, Levél N. L.-nak hirdetik a mégis megtalált otthonosságérzetet. Ehhez hasonlítható erővel és eredménnyel csak a jóbarát Kondor Béla alakja tér vissza, a
fegyvertársé a művészi célkitűzésekben:
E világ tiszta és rohadt,
ha átsugárzod mint a nap,
szívedre szennye nem ragad,
hajrá Samu, ne hagyd magad.

(Kondor

Bélának)

Nagy veszteségei voltak az embernek: a barátot, majd a társat is elveszítette.
A művészet kegyetlen paradoxona, hogy az ember veszteségeiből a művész nyereséget tud kovácsolni. És Szécsi Margit életművének, rangjának ismeretében minden
olvasója igaz érdeklődéssel várja újabb kötetét, figyeli a pálya további ívelését.
(Magvető, 1978.)
VASY GÉZA

Verskaleidoszkóp
WEÖRES SÁNDOR: HARMINCÖT VERS

Harmincöt — többnyire az Áthallások (1976) óta született — költemény ciklusok
nélkül, de tervszerűen elgondolt sorrendben: ez Weöres Sándor legújabb kötete.
Ahány vers — annyi hang, annyi szólam, annyi változat. Van itt az élet születése
előtti kristálylétet megidéző vers, őskori sziklarajz, pogány temetési varázslat. (Persze
nem holmi művelődéstörténeti anyagként, hagyományként, hanem újraélt, eleven-élő
valóságként.) Beszűrődnek bukolikus ógörög hangulatok, a zsoltárok keleti ízei, barokkos díszű nyelvi fordulatok. Leggazdagabban talán a naiv, népi költészet váltó-'
zatai szólalnak meg: gyerekdalok, kiolvasok, mondókák, regösénekek, széphistóriák
ritmusaira ismerünk. Megcsendíti az elégia kolomphangját, fölidézi a humort, a groteszk, fintoros nevetést. Portrét rajzol emlékversekben (ahány érem, annyi megoldás),
színes faluvégi tájképet fest, mallarmés szonettet formál, amatőr köszöntők cifra
ruhájába bújik, az automatikus versírás paródiáját a d j a . . .
Körülbelül ez az, amit a szem a felszínen érzékel. Fontosabbnak látszik a mély,
az tudniillik, hogy ez a sokféleség tulajdonképpen az állandóság változata. Weöres
költészetének „színessége" mögött ugyanis egyetlen erő munkál: az egyetlen személyiség keresésének és megformálásának az igénye, az egyetlen személyiség lehetőségeinek a kipróbálása. Nézete szerint az emberi személyiség egyszerisége, egyedisége
éppen abban rejlik, hogy át tudja élni más korok szituációit, más emberek, nemek
életét. S az egyetlen személyiség megvalósulásának „kerete", „célja" nem más, mint
e végtelen számú lehetőség kipróbálása. Költőeszménye nem a vátesz, a népet Kánaán felé vezető tűzoszlopköltő, hanem Orfeusz és az orfikus költészet: hangszínt
adni a dalnak, megszólaltatni a fákat és a köveket, beszélni a vizek, a szél, a virágok nyelvén. Ahogy Babits mondta: nem az énekes szüli a dalt, a dal szüli énekesét.
80

Ahogy Weöres megfogalmazza új kötetében: „a dal a húrban alszik / felkölteni semmiség". Vagy egy másik helyen: „szóltam egy fűzbokornak: / Ezentúl legyél leány"
— és a fűzbokor leánnyá változott.
Ebben az értelemben Weöres új kötete szerves folytatása költészetének, szerényebb, halkabb megismétlése korábbi hangjainak. Emellett azonban azt a szemléleti
változást, elmozdulást is megérezteti, amelyet a múló idő, az egymásra rakódó évek
költészetében hoztak. Weöres mindig eléggé sub specie aeternitatis és az áthúzott
nagyság nézőpontjából tudta szemlélni a világot, most azonban az elmúlás egyre
súlyosabb árnyéka vetődik életére. Talán nem volt kötete, amelyben a vándorlás, az
eltévedés élménye, a majdnem érzése, a köztes állapot olyan erőteljesen fogalmazódott volna meg, mint a Harmincöt vers-ben. Az út, az utazás az egész élet jelképe
nála, s most ez az út és elutazás egyre szomorúbb, s egyre észrevehetőbben közeledik a közelebbik vége felé: „folyton úton, / itt se, ott se maradhatok" — írja egyhelyütt; „már nem tudom, mit is akartam" — olvassuk másutt; „kár hogy el kell
mennem a föld közepibe" — találjuk a harmadik helyen. A sorok megteltek a tagadás, a bizonytalanság érzésével, s ennek nyelvi megfelelőivel; a határozatlanságot, a
köztes-állapotot, a mintha-érzést kifejező szavakkal, igeidőkkel: majdnem, nem lehet
tudni, ámbár, meglehet, valami, szinte, megeshetik, kezdődhetik, nem tudja senki —
kilenc árulkodó kifejezés három rövid versből. Az érzékelhető, a köznapi lét helyett
a más minőségű lét az igazi: Beethoven süketsége, a „lanttalan nagy lantos", Berzsenyi hallgatása, az éjszakai álom képei.
Harmincöt vers, terjedelemre mintegy hatszáz sor: mennyiségre se sok két év
terméseként. Sőt tegyük hozzá — illetve vonjuk le —, hogy e harmincöt versből két
költemény régi keletű (az egyik 1933-ból, a másik 1936-ból való), öt pedig alkalomhoz tapadó, köszöntő vagy búcsúztató vers (a halott Vujicsics Tihamérról és Lengyel
Józsefről szóló, a könyvművész Szántó Tibort, a hatvanéves Csorba Győzőt köszöntő,
valamint az Illés Árpád képeinek margójára írt). Tagadhatatlan, a húszéves korában
írt darabon és a gyászhír hallatára jóformán percek alatt rögtönzött versen éppúgy
rajta van a nagy költő kezenyoma, mint a nagy versszimfóniákon. Érdemes volna
például külön összehasonlítani, hogy ugyanazt a feladatot, a portrévers műfaját
milyen különbözőképpen s mennyi szellemességgel, frisseséggel oldja meg a kötet öt
különböző versében. Ugyanakkor azt is látni kell, hogy a versek zöme csak a nagy
freskó vázlataihoz, a versszimfóniák mellett születő etűdökhöz és bagatellekhez hasonlítható. József Attila mondja valahol: nagy költő az, akinek halványabb versei is
vannak, csak a dilettáns ír mindig azonos színvonalon. E Weöres-versek felől is nyílik út költészete nagyívű boltozatai felé, de aki csak ezeket a verseket ismerné, talán
elhamarkodott ítéletet formálna költőjükről. A Harmincöt vers ugyanis nem a nagy
Weöres-versek könyve, hanem egy aranyműves műhely — töredékességükben is
nagyértékű — aprómunkáit tartalmazza. Magyarázatként azt is látni kell, hogy e
versek megszületése nagyjában egybeesik Weöres monumentális vállalkozásának, a
Három veréb hat szemmel-nek a létrejöttével. A magyar költészet rejtett értékeiből
és furcsaságaiból összeállított több mint hatszáz lapos antológia az elmúlt években a
költő óriási energiáit szívta el, s nyilván csak a munka szüneteiben írhatta eredeti
verseit.
Talán innét érthető, hogy — bár Weöres költészetét korábban is magasfokú formai tökély jellemezte — minden korábbi Weöres-kötetnél hangsúlyosabb, versszervező szerepet kaptak a formai elemek. E változást némi eufémizmussal nevezhetjük
tömörségnek, sűrűségnek, egyszerűsödésnek, a kerekded kompozíció irányában történő előrelépésnek, mindez azonban nem takarhatja el szemünk elől, hogy végül is
nem nagyszabású lírai-gondolati építményeknek, hanem remek formamutatványoknak vagyunk a tanúi. így lesz például a cím (végül is egy esetleges, másodlagos
verselem) az egész költeményt értelmező motívummá. Máskor a rím válik versteremtő erővé. Jól tudjuk, a rímnek varázsa, gondolatot előhívó szerepe van, s azt
is, hogy Weöres csodálatos képességgel rendelkezik: ha valamire ránéz, a fogalom
azonnal rímet hív benne elő. Rímei mindig eredetiek, ötletesek, meglepőek, szikrázóak; sokszor azonban az egész vers alig több, mint rím játék, rímrögtönzés.
6 Tiszatáj

31

Amit Weöres előző kötetéről, az Athallások-ról
írott kritikában mondtam —
hogy tudniillik a szerkezeti építettség fölfejtése lassan egyetlen megközelítési útjává
válik a verseknek —, úgy érzem, ma fokozottabban érvényes. Mozgó
oktaéder-kristály — olvassuk a vers címében, s a szonett első nyolc sorából hat sor sajátos rendszerben, képletbe foglalható módon tér vissza a tercinákban. Máskor az ellentét, a
keretesség, a párhuzam, a láncszemek szerinti haladás, az ismétlés határozza meg a
vers szerkezetét. Szinte nincs vers a kötetben, amelyben ne fedezhetnénk föl valamilyen világos szerkezeti képletet, versformáló kompozíciós elvet. Ez a hangsúlyozott szerkezeti gazdagság egyszerre teszi változatossá és teszi egyöntetűvé a kötet
darabjait.
Amennyire oktalanság és képromboló szörnyülködés lenne egy kiteljesedett költői életművet a halványabb darabok felől megítélni, épp annyira gyanús a kritikátlan lelkendezés, a halkabb szólamot nagyáriává tornászó igyekezet. Weöres lírájának
mércéjét már a költő maga megszabta. Weöres új kötete sem több, sem kevesebb
annál, ami a címe: Harmincöt vers. Egy gazdag, kiteljesedett, maradandó életmű
pihenőjén született gyűjtemény. Űj nagy versek előképe. (Magvető, 1978.)
TÜSKÉS TIBOR

Bereményi Géza: Legendárium
Igen nehéz és megnyugtató válasszal is ritkán kecsegtető kérdés az epikai műfajok hirtelen feléledése. Különösen a kezdet kezdetén, az első próbálkozások megítélésekor nyitott igazán a lehetőség: véletlen dolga-e gyors egymásutánban három
magyar családregény megjelenése, avagy prózai epikánk fejlődésében készülődik
valamiféle fázisváltás? Ma még azt sem vennénk bizonyító érvényű ténynek,
hogy nemzedékektől független a műforma előretörése: Nádas Péter és Bereményi
Géza regényei gyökeresen más paradigmához tartoznak, mint Szabó Magda Régimódi története. (Ez utóbbi határozottan hősteremtő epikai konstrukciót alkot, „emlékművet" épít, központi alakja a külsődleges értékképzés folyamata által emelkedik környezete fölé. Az ábrázolás nyomatékai legalábbis úgy oszlanak meg, hogy
Jablonczay Lenke epikailag független a családi krónika regényesített menetétől, sorsát csak kísérik ezek a fordulatok, ám poétikai értelemben képtelenek beleszólni az
alakulásába.) Kövesse akár a műforma visszaesése e regényeket, vagy szülessék néhány
más rokon epikai forma — annyi bizonyosnak látszik, hogy prózánkban immár reális
esélyei vannak ez epikus világot korszerűen kiszélesítő mozdulatnak. Mert önmagukban nyilvánvalóan nem a családregény divatos vagy valóban újszerű változatai
e kiszélesedő epika letéteményesei: egy-egy hős genezisére szorítkozva mégis jelzik,
közvetítik a prózafejlődésben bekövetkezhető változást, a többszólamú fikcióban érvényes, teljes világot teremtő regény lehetőségét. Ne gondoljunk persze a klasszikus
családregény-mintákra. A Legendárium sem a nemzedékek mozgásirányának leképezésére vállalkozik, a családtörténet nem szélesedik folyamattá egyúttal történelmitársadalmi értelemben is. Az alakok egyéni történetének mégis van kapcsolata a
nyilvános társadalmi léttel, a mű ily módon határozottan nagyobb valóságszeletet fog
át, mint a nemzedéktársak többségének közérzetregényei, parabolái, egyvonalú metszetregényei. Nem valószínű, hogy a Legendáriumban
mindjárt gyökeresen ú j ábrázolási perspektívák megjelenését kellene látnunk, de az a formális magyarázat sem
látszik kielégítőnek, mely szerint a hatvanas-hetvenes években megerősödött kisepikai
formák „kiürülése" állna már a jelenség hátterében.
A konkrét regény idő 1953-tól 2025-ig (!) terjeszti ki a cselekményt, a gyakorlati
történések azonban úgy redukálják az időkereteket, hogy a visszaidézett előtörténeti
82

fázisok rendre a hetvenes évek második feléhez vezessenek el. (2025-ben például
mindössze egy többé-kevésbé indokolatlan visszatekintő nézőpont kedvéért kell „sebesvonatra" ültetni a történet egyetlen túlélőjét.) A cselekmény maga nem képez
összefüggő történetet; osztott fázisokkal, szétbontott szálakkal, elő- és utóidős bontásokkal, olykor keretes epizódokat képezve formálódik az egész epikus folyamat.
A főhős alapszólama is rövidesen megszűnik, más-más szereplők veszik át a narrációt, s mindenekelőtt így teremti meg a regény — első szinten — a maga differenciált nyelvi-retorikai alakzatait. Nem tartja ugyan mindezt egyenletes magasságban
— időnként Déry, máskor Mándy, sőt néha Konrád narratív másolása érződik —,
két szólamot azonban élesen el tud határolni egymástól: a vallomásos közérzetregény
profánabb, szkazszerű, élőbeszédi stilizációját, illetve a monologikus, némileg poetizált, a szöveg belső esztétikai arányait is tekintetbe vevő szólamot. A szereplők
hangnemei olykor még összetéveszthetők, de a regényi közlés már kísérletet tesz az
egyneműség megszüntetésére.
Mi fogja hát mégis össze ezt a szétbontott cselekményű, dominánsan legalább
öt-hat narrátort szerepeltető, epizódjait élesen elhatároló művet? Azok a formális
kötések bizonyára nem, amelyek az egyes monológokban többnyire az emlékezés
„támasztópontjai". Tehát nem a firenzei tanulmányút motívuma, nem a pécsi utazás
a Mecsek-expresszel, nem a Majakovszkij utcai és nem a gyömrői epizódok (ti. többször is előkerülnek a szövegben): ezek olyannyira semlegesek, hogy csak a sznob
pedantéria láthat bennük többet alapszintű szüzséelemeknél. Fel kell figyelnünk viszont arra, hogy a formálisan önállósuló, lineárisan nyitott, iránytalan eseményrendet tökéletesen átstrukturálja az epizódok jelentéstartalma. És ebben van e családregénymodell egyik alapvető, nem is kis energiákat felemésztő poétikai „fogásának"
lényege. Miközben az egymástól független monológok nyelvi, poétikai szinten önjellemzést adnak, egy-egy életút önelvű értelmezését nyújtják; jelentős mértékben irányulnak a főhősre is (néha esak közvetve, máskor kifejezetten ő a közlés címzettje
stb.). Ilyen módon a jelentésegységek kétirányú hatással „működnek": erőterükbe
fognak bizonyos nyilvános társadalmi övezeteket, életköröket, s egyidejűleg monocentrikus szemantikai magot képeznek. E két réteg között szabadon vibrál minden
lényegi és minden esetleges „üzenet", tény, illetve értelmezés. Mármost az efféle
modell úgy alakítja ki a családi „krónika" menetét, hogy ismert múltból érkeznek
ugyan a figurák a regény jelenébe, de az érkezésükig felhalmozott ismeretek, körülmények kevésbé a saját, mint inkább a főhős genezisét teszik nyilvánvalóvá. Nem
magyarázzák, nem taglalják, nem elemzik az útját, hanem körülplántálják, mintegy
„beágyazzák" közösségük viszonyai közé. (Attól függően persze, hogy ki milyen történelmi, társadalmi vagy személyes természetű életet „hoz" magával.) Ezért nem
hasonlít a Legendárium generációk haladásirányára összpontosító, a generációk váltásának döntő társadalmi-történelmi pillanatait megjelenítő mintákra, hanem a főhős genetikus meghatározására törekedve állapotokat összegző szituációregényben
oldja fel a családregény képletét. Látnunk kell ugyanis, hogy az alakok rendre
belülről jelenítődnek meg (monologizálnak), kevésbé a történetük lényeges számukra,
hisz azzal intellektusuk függvényében többé vagy kevésbé foglalkoznak. A lényeges
az, hogy az ő belső monológjaik a struktúra ilyen formációja értelmében mindig
kívülről, mindig tárgyszerűen mutatják a főhős alakját, akiben szintén nem a közérzet megnyilvánítása immár az elsődleges, hanem az élő kontextus meghatározó,
alakító nyomatékai. Ilyen értelemben Bereményi regénye jóval többet valósít meg a
korszerű epikai követelményekből, mint a hagyományosabb (hatvanas évekbeli) nemzedéki élményeknél általában megragadt pályatársai. Nem az a fő nyeresége a műnek, hogy alakjai változatosan képviselnek néhány társadalmi és mentalitásbeli
típust (fiatal értelmiségi, lázadó-magakereső ifjú, zöldségkereskedő, pályakezdő építész, menedzsertípusú állami gazdasági vezető, családi-emberi státuszával vívódó nő
stb.), hanem hogy a belsődleges megjelenítés következtében hatásosan működésbe
léphet e szereplők egymás közötti értékrendje, értékviszonyaik bonyolult hálózata.
Mindez ilyen terjedelmű írás keretei közt nem rekonstruálható, annyi azonban bizonyos: ezek a kapcsolódások jóval nagyobb kohéziót biztosítanak az elemeire tagolt
6*

83

epikus folyamatnak, mint a digresszív cselekményt ellensúlyozó, vissza-visszatérő
emlékképek.
Az előbbiekből eléggé egyértelműen következik, hogy a regényben megnyilatkozó
ember- és világképnek is hasonló struktúra szolgál alapul. A választott közösség
olyan alakok gelériája, akik csak nyilvántartottjai, de nem részesei valamiféle „családi életnek". Bizonyos alkalmak, véletlen pillanatok közelítik őket egymáshoz, hogy
útjaik újra a bizonytalanba fussanak szét. Ez a család ekkor már nem közösség: egyedi
sorsok, egyedi próbálkozások halmaza, mely tetszés szerint rendezhető az életutak valamely szabályszerűséget sugalló szerkezetébe. Azaz: a halmaz diszkrét pontjai itt most
úgy rendeződnek el, hogy struktúrájuk elsődlegesen a főhős felé irányul, miközben önmaguk „tablójához" is mozaikszerű elemekkel járulnak hozzá. A szabályszerűséget
maga a teljes epikai művelet adja, amely így képez a lineárisan nyitott egységekből
monocentrikus, világosan értelmezhető, önmagába záruló regényvilágot. Érdekes
azonban, hogy mégsem kerül sor az izolált életformák teljes „dialógusára". Ez annál
is inkább meglepő, mert az alakok közötti értékrend meglehetősen gazdagon, jól
motiváltan bontakozik ki. Ügy tűnik fel, mintha a regény épp arra nem talált volna
módot, hogy ezt a tudatosan kiépített epikai szerkezetet alkalmassá tegye a tágabb
életkörök szisztematikus befogadására: a hősök mintha nem teljes énjükkel vennének részt a történetben, társadalmi habitusuk érzékelhető ugyan, de kevésbé nyilatkozik meg. Magyarán szólva — Bereményi talán azt nem tudatosította, hogy a szereplők beállíthatók valamely tetszőleges megválasztott rendszerbe, tetemes élettapasztalatot vihetnek be a regény világába, de történelmi-társadalmi meghatározottságuk
már nem engedelmeskedik ilyen egyszerűen az epikus világ törvényeinek. Ez csak
akkor következhetett volna be, ha valamely regényképző elem éppoly következetes
„vezérléssel" szervezte volna a regénybeli játék társadalmi „kondícióit", mint amilyen az alakok és szólamaik szövevényét fogta egységbe. Nem véletlen, hogy a narráció olyankor fordul a gyorsított elbeszélés módszeréhez, amikor történelmi fontosságú eseményekre kellene sort kerítenie. Ezek az elhagyások azonban poétikailag
nem kapnak nyomatékot, amolyan félnyilvános közeget alkotnak a regényben; utalnak, sejtetnek, jobb esetben vázlat módjára siklanak át az ilyen fázisokon. Végeredményben részletes rajzot kapunk az elemi kapcsolatok szerkezetéről, a széthullott
közösség tárgyszerű megjelenítése azonban nem kárpótol a társadalmi akcentusok
hiányáért: az epikus folyamat meglehetősen féloldalas, csak a meder egyik oldalán
van „sodrása", a másikon igen-igen erőtlennek mutatkozik. Mindez főként azért s a j nálatos, mert az a szinkronitás, amely az alakok és a hozzájuk kapcsolt jelentésegységek hatékony struktúráját is meghatározza, nem idegen — még a családregény
effajta változatában sem — a tágabb, nyitottabb térkezeléstől. Félreértés ne essék —
nem feltétlenül a társadalmi (történelmi) közeg tényszerű redukciójával van b a j : ha
konkretizációit elveti a választott epikai eljárás, azt a jelentésrétegek más szintjén a
virtuális struktúrának kell pótolnia. A regénynek ez az egyensúlya (egyenértékű eszmei-szerkezeti tagolódás az összes regényrétegek között) jó részben azért hiányos,
mert az alapszinteken teremtett kohézió mellett épp a művön belüli világkép mindent átható érvénye kérdéses: a direkt megjelenítő szinteken túl gyöngül az epikus
invenció, a gondolati struktúra erőtlensége folytán gyakran esetlegesek maradnak a
figurákban sejthető társadalmi-történelmi perspektívák. Ebben viszont már nem áll
társtalanul az újabb magyar próza mezőnyében.
A Legendárium akkor is jelentős alkotás, ha energiái java részét az autonóm, és
bizonnyal még nagyobb teherbírású epikai forma megvalósítása köti le: sokat összegez újabb prózánk eddigi vívmányaiból, radikálisan szélesíti a prózai ábrázolás lehetőségeit. E tekintetben nemcsak Bereményi nemzedéke találhat benne komoly ösztönzőre. (Magvető, 1978.)
KULCSÁR SZABÓ ERNŐ

84

Molnár Gusztáv: Az elmélet küszöbén
Molnár Gusztáv legfőbb gondja — a „gond" szót mindkét köznapi jelentésében
értve — ebben az enigmatikus kicsi könyvben valószínűleg a nyelv. De világért sem
úgy, hogy elmélete besorolható lenne napjaink divatos nyelvi (vigyázat: nem nyelv!)
filozófiai irányzataiba. Nincsen néki az égvilágon semmi köze se a Wittgensteinból,
se az Austinból kiinduló tendenciákhoz, s Max Black elegáns praxis-orientált beszédlogikája épp olyan idegen tőle, mint Searle Austint Wittgensteinnal egyeztetni
próbáló közvetítettségelmélete. A sok modern és postmodern elméletből azért említeném az utóbbiakat, mert mindkettőből olvasható magyarul a Kommunikáció
1
című szöveggyűjteményben, aminek forgatása márcsak azért is kívánatos, nehogy
Molnár könyvében valamiféle „erdélyi modell" specifikumaként értse félre valaki a
rendkívül nehezen érthetőséget, illetve az olykor előforduló érthetetlenséget. A modern analitikus elméletekben az olykori érthetetlenség ugyanis — sajnos — többnyire existentiális (a szó fülepi értelmében, x-szel és t-vel írva, megkülönböztetendő
az „egzisztenciális"-tól, amihez persze semmi köze), mert csak így menthető meg a
közlés értelmessége; ellenpéldát, eleitől végig érthető és totálisan értelmetlen szövegekre könnyű találni ünnepi beszédekben, beszámolókban, jelentésekben, kandidátusi
értekezésekben, kritikákban, recenziókban és így tovább. Mindenesetre Molnár Gusztávnál ezeken az existentiális érthetetlenségi — vagy ha úgy jobban tetszik: „határozatlansági" — pontokon kívül — melyek mintegy kvázi matematikai szingularitásként jellemzik és tartják az elméletet — külön gondot okoz a nyelv; az, hogy Molnár — ellentétben a többi modern elméletkonstruktőrrel — többnyire klasszikus
filozófiai nyelven közli végképpen nem klasszikus filozófiai megfontolásait. Előnye
is van persze az így keletkező másodlagos nehezen érthetőségnek, mert — tán az
egyetlen Popper kivételével, aki azonban kicsit hasonló cipőben jár — senkinél
ennyire expliciten ki nem derül filozófia- és (tudomány-) elmélet lényegi különbözősége, mint éppen Molnár Gusztávnál. A recenzens viszont azért kerül bajba, mert
miközben kötelességszerűen megkísérli kiküszöbölni a másodlagos nehezen érthetőséget, könnyen eltávolíthat lényegi szingularitásokat, amik nélkül azután az elmélet
egyszerűen összecsuklik. így járt például Egyed Péter okos recenziója, s ezt a veszélyt kerülte el a lángelme magabiztonságával Bretter György.

f

A legfontosabb szingularitást Bretter mintaszerűen approximálta a „rejtett utópia" találó — és az adott alkalmazáson túl az analitikus filozófia számos problémájában igen hasznosnak ígérkező — fogalmával. „Rejtett utópiának nevezem — írta
— azokat a kijelentéseket, amelyeknek tárgya a társadalmi aktualitás, s mely olyan
típusú mondatok halmaza, amelyeknek alanya egyszerű ellentéte a pozitívan leírható
alanyoknak. Pozitívan leírható az az alany, amely kielégítően jellemezhető a tapasztalatból származó és a tapasztalattal ellenőrizhető állítmányokkal. Rejtetten utópikus kijelentéseknek tekinthetők tehát azok a mondatok (persze ismétlem, a társadalmi aktualitásra vonatkozó kijelentésekről beszélek), amelyeknek tulajdonképpen
nincs alanyuk, mert a mondattani alanyra nem vonatkoztathatók ellenőrizhető állítmányok, vagyis az úgynevezett alany egyetlen állítmánya az, hogy egy pozitív tartalmú alany ellentéte, jelentése egy másik alanytól származik." Azaz Bretter megkonstruálta a matematikai indirekt bizonyítás köznyelvi (analitikus filozófiai) megfelelőjét Molnár fundamentális szingularitásának megközelítésére. S a megközelítés,
akár a matematikában, egyben rámutatás is, a szinguláris hely pontos kijelölése.
Külön értéke — és szépsége — Bretter eljárásának, hogy a „rejtett utópiát" így
indirekt módszerként maga Molnár is gyakran alkalmazza, de sehol se fogalmazza
meg explicite. Nem kell tehát különösebben törnünk magunkat, hogy megkülönböztessük a módszert az általa jellemzett szingularitástól, mely voltaképpen ez az indirekt eljárás maga. De lássunk inkább példát, az „alapszingularitás", a „szabadság"
approximációját.
Molnár elméletében „a tudat társadalmi közvetítettségének a magáértvaló vállalása" (a hangsúly ebben az összefüggésben a „magáértvalón" van, csak így lehet
85

eljutni a ,,szabadság"-ig) érvényességét egy kétszeres „közvetítettség" révén kapja
(nem egészen analógia nélkül Descartes metafizikai eljárásához a
Meditációkban,
mellyel különben a „szabadság" szingularitásként elismerésében mélyebben is rokon).
Egyrészt értelmezi a „tudatot" a közvetítettség közvetlensége, vagyis léteként, másrészt konstatálja, hogy ez a közvetlenség l é t e z i k a hatalom. A fogalmakra — részben — még visszatérünk, egyelőre csak az érvelés logikáját figyeljük. Az a fölismerés ugyanis, hogy a közvetítettség közvetlensége létezik, a közvetlen közvetítettség létezésének a kérdése újból közvetítettség: tudatosulás, mely meghatározott társadalmi gyakorlatot implikál: „az emberek többé nem saját társadalmiságukhoz viszonyulnak, vagyis nem közvetlen (szabadsággal nem rendelkező) társadalmi lények,
hanem választhatják a másik embert, s ezzel együtt a társadalmiságot is." Ezzel a
választással, azaz „az együttműködés tudatosulásával szemben a transzcendentalitás,
a feltétlen léttelenség társadalmi öntudatvesztés, s mint ennek az öntudatvesztésnek
a gyakorlata: misztika. A világban csak akkor van szabadság, ha vannak benne
szabad emberek. Aki a világból kilép (mondván, hogy nincs benne szabadság), csak
azt ismeri el, hogy már nem is akarja a szabadságot".
Formailag tehát az érvelés a „szabadság" komplikált indirekt megközelítéseként
értelmezhető, de ezen túl már sokkal kényesebb minden értelmezés, és tán nem is
lehetséges a félreértés veszélye nélkül, ám végül is minden kommentár félreértés,
mely egy tűrési határon belül megengedhető. Nem biztos persze, hogy alábbi kommentár belül marad a tűrési határon, de ha abból indulunk ki, hogy a társadalmi
közvetítettség „hogyan"-ja a nyelv, „a közvetlenül általános", „az emberek közötti
(kommunikatív) kapcsolatok formája", akkor nyilvánvaló de megengedhetetlen (mert
súlyos szimplifikáció) lenne a második közvetítettséget valamiféle — bármiféle —
„metanyelvnek" tekinteni. Ekkor ugyanis Molnár konstrukciója lényegében Popper
„World-3" teóriájára redukálódna, olyasféle megfogalmazásaival, mint „ahogyan ez
a közvetlenül létező társadalmiság, a szellemi világ sincs valójában, hanem csak
magáértvalóan, az emberek közötti kommunikatív viszonyok összességéből kiszakítva". Más kontextusban ez a mondat valósággal a popperi „Harmadik világ" definíciója lehetne, ámde Molnár megfontolásaiban ég s föld választja el Popper akkurátosan megplatonizált neokantiánizmusától. Különös paradoxonként az elméletre
aspiráló Molnár sokkal mélyebben filozófus Sir Kari Poppernél, napjaink nagy filozófusaként el- és félreismert teoretikusánál. S így a Poppernél csakugyan hiányzó
metafizikai felhangok Molnár elméletében — legalábbis az elmélet „küszöbén" —,
valójában mindig — noha nem mindig könnyen — megtalálhatók, és megóvnak a
„worldháromizmus" csapdájától. Molnár létmetafizikája („humánontológiája") egy
sajátos (szimbolikus) társadalmi gyakorlat szerves részeként (innét pontos rezonálása
a „középkorra", Kafkára, Dosztojevszkijre, Pascalra, a tomista Descartes-ra) megteremti a logikán túli konstrukció — azaz az „illúzió" — lehetőségét. Ö természetesen tiltakozni fog efféle interpretáció ellen, és szavai kiforgatásának fogja nevezni,
aminthogy tán az is. Csakhogy amit ő a középkori és a kapitalista társadalmi gyakorlat „kollíziójában" — vagy inkább tán kollíziója ürügyén — fölfedez, az (a tanulmányhoz fűzött hosszú általánosító jegyzet is erről árulkodik) nem korlátozható erre
a kollízióra; illetve amennyiben igen, úgy ezt a kollíziót mentalitástörténeti jelentőségén túl máig észjárás-meghatározónak kell tekintenünk. A „kollíziós modell" mögött — ebben az úgylehet megengedhetetlen értelmezésben — a különböző fokú és
jellegű „más"-ságokat toleráló és egésszé egyeztető „kohéziós" társadalmi gyakorlat
képe gyanítható, mely soha nem redukálható beszédre, bár mindig csak (valamilyen)
nyelven nyilvánulhat meg érvényesen. A kollíziós mentalitás kínos-keserves kihordásával a keresztény latin középkor—reneszánsz „váltás" ahhoz hasonlóan vált az
ideológiai (társadalomelméleti) gondolkozás generálójává, mint ahogyan a görög ötödik század a matematika logikai alapjainak megteremtésével máig az exact természettudományos gondolkozás forrása. Az öntudat ott kezdődik, hogy az ember elismeri a másik embert, összes „más"-ságaival. „A társadalmi lét a közvetítettség léte,
mely közvetítettség minden emberben közvetlenül megvan. Ez a nyelv, a közvetlenül általános... a közvetlenség közvetlenül nem a közvetlen társadalmiságban van
86

1

jelen, hanem az ember empirikus érzéki valóságában. Az érzéki-valóságos ember a
lehető legközvetlenebb lény, olyannyira, hogy a közvetlenség (elméletileg) tiszta formájában már állati lény."
Molnár közvetítettségelmélete Európa társadalomtörténetében a másságok elismerésével a középkor—újkor—jelenkor „vertikális" beosztáshoz természetes módon
rendel egy Nyugat-, Közép- és Kelet-Európa „horizontális" beosztást; egy ilyen „társadalommodellekre"-bontás eszmetörténeti előnyei egyébként már rég tapasztalhatók
Benkő Samu történetírói gyakorlatában, itt pedig szépen demonstrálja lehetőségeit
Molnár frappáns Hegel-interpretációja.
Ebből a közvetítettségelméleti perspektívából érthető tán leginkább Molnár
teória—művészet—filozófia értelmezése a Naplójegyzetek Hegel- (és Marcuse-) kritikájában. A teóriát a megismerés egyetemes nyelveként élesen elválasztja a filozófiától,
mely. „mint abszolút illusion d'immanence" a művészet határesete. De „a filozófia
mint illúzió nem egyszerű tévedés, hanem egy reális paradoxon kifejeződése, amely
abban áll, hogy a szubsztanciátlan emberi teremtőerő a rajta abszolút értelemben
kívül álló szubsztancialitás elsajátítására törekszik, vagyis meg akarja teremteni azt,
ami tőle függetlenül, objektíve megvan". Hegel (és Marcuse) ontológiája „az önnön
illúzió voltát fel nem ismerő filozófia", mely önmaga „metanyelveként" hajánál
fogva akarja felemelni magát, holott megismerése ( = értelmezése) „csakis a teória
nyelvén lehetséges". Itt kapcsolódik Molnár gondolkozása közvetlenül Kanthoz, s
kriticizmusát (kissé Hintikka „lehetséges világok szementikájá"-ra emlékeztetően) az
analitikus filozófia modorában „detranszcendentalizálva" körvonalazza a teória
esélyeit.
De pontosan látja — és tán ez a kicsi könyv legnagyobb érdeme — a teória
veszélyeit is; a 69. oldalon kifejti, hogyan válhat az önmaga metanyelveként föllépő
teória az emberi szubjektivitás elfojtójává, még inkább mint az önmaga metanyelveként tetszelgő filozófia, mert ehhez — a filozófiával ellentétben — nem kell az
illúzió gyakorlatához folyamodnia „(ami legalábbis egy ideig mégiscsak ébren tartja
az emberi helyzet paradoxiális mivoltának a tudatát, és így csak látszólag végezheti
el oly csodálatos gyorsasággal a paradoxia egyértelműsítését)". A teória viszont
könnyen elzsongítja az emberi paradoxon tudatát, „mert nem a világ objektív (magánvaló) meglétét, hanem az ember által létrehozott jelenségvilágot »humanizálja«
és teszi meg embertelen szubjektivitásként az ellentmondás jogától megfosztott
szubsztanciátlan emberi teremtőerő ítélőbírájává." A teória csapdája — fogalmazza
meg később kollíziós társadalommodelljében ugyanezt — reális hatalmi helyzet: „a
közvetítettségben teljesen feloldódott humanitás szörnyű perspektívája". Vagy ahogyan régebbi Kafka-tanulmányában nevezte: „az immanens jelentésnélküliség".
A Kastély perspektívája. A teoretikus igényesség kiátkozhatja a „mitikus fogalmakat
(nembeliség, elidegenedés, történelem stb.)", de csak azon az áron, hogy már az
elmélet küszöbén szembenéz tán nem „mitikus", de épp oly kevéssé racionális szörnyekkel. Amiktől, úgylehet éppúgy az illúzió sárkányai védik meg vagy ijesztik el,
mint a filozófiát. „Válasszuk el tehát a teóriát és filozófiát — írta bírálatában Bretter —, de ne legyenek illúzióink: az összefüggések a praxisban újratermelődnek, s
ezt akkor is észre kell venni, ha az elmélet kategóriáit szigorúan, ^értékmentes"
formában sikerül kidolgozni." Az elmélet belső, inhaerens gondjainak és korlátainak
föltárásával Molnár Gusztáv és Bretter György — ne féljünk a nagy szótól — gödeli
fordulat küszöbére érkeztek. Molnár — Bretter Ikarosz-esszéjére visszhangzó —
Pascal-tanulmányában (az „igazi" és a „valódi" Pascal szembeállításával) tán pontatlanul, de roppant plasztikusan fogalmazta meg ezt a helyzetet: „Az értelemből
csak paradoxon fakadhat, kettős negatív ítélet: az érvényesség nem áll, a fennálló
pedig érvénytelen. De ugyanakkor kettős negatív ítélet tárgya: ami kétszeresen semmit, kétszeresen semmítődik: az értelem a lét felől nézve semmi, az ész felől nézve
érthetetlen. Kétszeresen semmit és pusztul, mert mindent: érvényes létet akar. Egységes univerzumot, emberi közösséget, melyben az ember egyszerre éli és érti a
sorsát." Ügy lehet, éppen ezt a paradoxont kívánja föloldani az „elmélet" elvi pontosításával és korlátainak meghatározásával? (Kriterion, 1976.)
VEKERDI LÁSZLÓ
87

Németh József 1928-ban Kaposszerdahelyen
született,
szegényparaszti
családban. Szobafestőként
dolgozott, míg Hincz Gyula — egyik tehetségkutató
útján
Kaposvárra vetődve — föl nem fedezte. Így került a Derkovits Kollégiumba
és
a Képzőművészeti
Főiskolára, ahol Papp Gyula, majd — a freskó
tanszakra
átiratkozva — Szőnyi István volt a tanára. 1957-ben Hódmezővásárhelyen
telepedett le, s két év múlva ugyanitt nyílt meg első önálló kiállítása.
Kétszer
kapta meg a Munkácsy-díjat,
mellette
a Tornyai-plakettet,
a Kosztaés a
Vaszary-díjat.
Kiállításokon
szerepelt Berlinben, Prágában, Varsóban,
Párizsban, a Velencei Biennálén, Belgrádban, Bécsben, Londonban, a
Szovjetunióban,
Indiában stb. 1974-ben jelent meg róla Bánszky Pál
kismonográfiája.
— Nem a Művésztelepen, h a n e m távol tőle, magad tervezte és építette h á z b a n
élsz. Be se lehet lesni tömör falú kerítésén, mint a kertváros m á s villáiba. V á s á r helyen azt is tudni vélik rólad, hogy n e m vagy társasági ember. Szigetként élsz a
világban? Elmondhatni rólad, hogy magányos művész vagy?
— Kár volna a kerítésből mítoszt f a r a g n i : akkor épp ilyen építőanyagot lehetett
kapni. Egyébként szeretem a nyüzsgést, az embereket. Szívesen járok vásárokba,
téesz-közgyűlésekre, még m á j u s elsejei fölvonulásra is. De dolgozni csak m a g á n y b a n
tudok. Nekem a munkához csend, elzárkózás kell. Modelljeimet is lopakodva nézem,
mert engem is zavar, ha megfigyelnek. Itthon az u d v a r o n is b á t r a n festhetek, n e m
látnak be.
— Hasonló képlet a tiéd, mint amit a Németh László-metafora jelez: a szigetet
88

NÉMETH JÓZSEF:

ÖSZ

körülfolyja a tenger, de nem önti el. Ügy is élhetünk a világban, hogy nem keveredünk el benne.
— Ha van is bennem hajlam a závkózottságra, nem otthonról hoztam, itt Vásárhelyt szedtem föl. A dunántúli ember nyíltabb, mint az alföldi. Az alkotói magány azonban, ha ki is zárja a kollektivitást, nem fajulhat pózzá, rigolyává. A ma
művésze nem engedheti meg magának a különc luxusát, hogy magatartásában más
legyen, mint a többi ember. A művész ne ríjon ki környezetéből, az átlagból. A beilleszkedés igénye bennem: családi örökség is.
— Életrajzod kísértetiesen hasonlít az Illyésére.
— Igen, anyai nagyapám juhász számadó volt, apám pedig uradalmi bognár.
Én is a puszták népéből származom. Illyés könyve, az Itt élned kell, megrendítő
élményem volt. Tán azért is, mert örmények közt, Azerbajdzsánban olvastam. Magunkra ismertem benne.
— Eltűnt-e teljesen ez a paraszti világ, hogyan látod?
— Mint foglalkozás, mint civilizációs forma, azt hiszem, igen. De mint alapérzés, erkölcs, ma is eleven, s ma se merném a pusztulását megjósolni. A téesztagban, ha buszon jár is a munkába, a volt cselédben, ha múzeumi teremőr lesz is,
megmarad valami a paraszti múltból. Magatartás- és gondolkodásmód. Bennünk is,
belőle származó értelmiségiekben. Aki gyökeresen megváltozik, az hazudik.
— Ott van valamiképp festői munkádban is. Csoóri írta rólad, hogy a megőrzés
festője vagy.
— Ostobaság volna másfele kapkodnom, mint a gyermekkor álomvilága. Ha
nincs is szerződésem ezzel az osztállyal vagy néppel, a közös sors és múlt elkötelezett vele, mint festőnek róla kell szólnom. Nemrég a Diósgyőri Vasműben jártam:
csodálatos látvány, egy életműre való anyag. De nekem azt a világot kell festenem,
amelyet ismerek, amelyből jöttem. Motívumaim parasztalakok, világlátásom gyökere
ott van a népművészetben.
— Ennek a művészi útnak — ha ^ képzőművészetben nehezebb is bejárni —
olyan nagy példái vannak, mint Bartók és Kodály zenéje, a népi írók munkássága.
Még tán a paraszthőseid feje köré festett glória se egyéni leleményed, hanem folklór
eredetű?
— Nem tudnám pontosan megmondani, a keleti ikonfestészetből vagy a somogyi
vallásos folklórból vettem-e az ötletet, mért ne koronázhatná dicsfény a munka
nagyjait is. Van úgy, hogy ösztönösen jutok el egy-egy motívumhoz, s csak később
tudatosodik bennem eredete.
— Sorsodból, élményeidből olvasod le művészetedet, vagy pedig életed próbálod
művészi elképzeléseidhez igazítani? Melyik szállóige áll hozzád közelebb, az Adyé:
„Én voltam úr, a vers csak cifra szolga" — vagy a Babitsé: „Nem az énekes szüli a
dalt, a dal szüli énekesét"?
— Inkább a Babitsé. Néha még a véletlen is segít, hogy életem alkalmazkodjék ahhoz, amit a művészetben csinálok.
— Vásárhely, a második szülőföld: választás vagy véletlen dolga volt? Mi az,
ami ideköt? öntagadó megújulás vagy a belső gazdagodás vágya, amilyennek például Illyés tiszántúli őskeresésében (például a Dániel-drámában) lehetünk tanúi?
— Idekerülésemet se kell ellegendásítani. Nem tagadtam meg vele Somogyot,
múltamat. A kíváncsiság hozott az Alföldre: szegényebbnek éreztem volna magam
e vidék ismerete nélkül. Lehet, hogy választásomba az irodalom is belesegített:
Petőfi és Arany, Veres Péter. Vonzott az alföldi festők magatartása is. Igaz, a főiskolán keveset tanítottak róluk, még Tornyairól se sokat. Örök szégyenem marad,
amit Nagy Istvánról nem tudtam felelni az államvizsgán. De 1955-ben Szentesen
láttam a nagy Koszta-kiállítást, s ma is vallom, tárlat még nem tett rám ekkora
hatást. Napokig álldogáltam a képek előtt, s amikor elfáradtam, ülve néztem őket,
alig tudtam tőlük elszakadni. Tehát nem kényszerített senki és semmi: önként jöttem Vásárhelyre. Az igazság kedvéért azonban meg kell jegyeznem, hogy akkoriban
a lehetőségeim se voltak túl nagyok. Pesten semmiképp se akartam maradni, s a
nyári Szabó Iván-féle művésztelepeken megismert alföldi város jó megoldásnak tűnt.
89

— Nem bántad meg?
— Semmit se bánok meg, azt se, amit másként tettem volna. Volt idő, amikor
itt a létminimum alatt éltem. Szőnyi mondása vigasztalt: ha egy jó művész nyomorog, az nemcsak az ő szégyene; ha viszont rossz, megérdemli. Idősebb kollégáktól
(Kohántól, Almásitól) jó szót, biztatást is kaptam. A legfontosabb azonban, hogy
Vásárhely jó hatással volt művészi fejlődésemre. Tartalmasabban itt tudtam megfogalmazni elképzeléseimet. Nem egy tájat festek, de amit csinálok, abban Vásárhely is benne van. Ha megbántam volna, amiért itt telepedtem le, már rég elköltöztem volna innen. Ha ma érezném, ma is megtenném.
— Jó iskolába jártál: a hűség és igazságérzet stúdiumára.
— A „Fényes szellők" nemzedékéhez tartozom. A pályán csodálatos élmény indított el: munkás- és parasztgyerekek tömege ingyen, miközben nyaranként aratni
járt, művészdiplomát szerezhetett. Voltak keserű epizódok életemben: engem például
a faliújságon sötét színeim miatt pesszimizmussal vádoltak, máskor meg tudatos
ellenállást véltek fölfedezni gyengébb politikai gazdaságtan osztályzatomban. De nem
ez volt a lényeg, hanem a „tiszta forrás". Akkoriban a főiskolán történetének tán
legfényesebb tanári kara tanított. Nemcsak a szakma átadásában jeleskedtek, hanem
egy olyan erkölcsi alapállást alakítottak ki, amelyben utólag se lehet kivetni valót
találni, ma is példaként sugárzik. Már azt is nagy dolognak tekintettük, hogy egy
teremben ülhettünk velük.
— A sok jó tanár közül ki volt rád a legnagyobb hatással?
— Szőnyi. Nem tudnék a pályán megnevezni még egy hozzá hasonló tiszta embert. Tanítványaival nem került bizalmas viszonyba, de ismerte, számontartotta,
becsülte őket. Szakmai és morális igényességével egyaránt kitűnt. Mint festő sohasem halandzsázott, minden képére becsületesen előkészült. Egy tanítványát figyelmeztette: igazi művész csak teljes fegyverzetben állíthat ki, mert a tárlat nem önmutogatás, hanem felelősség is. Saját festői modorát senkire se próbálta rákényszeríteni: utánzóit szigorúbban korrigálta, mint akik a saját fejük után haladtak. Néhány levelét is őrzöm: egyikben Zebegénybe hívott dolgozni. Sajnos, első kiállításom
már nem nyithatta meg: hirtelen elragadta a halál.
— Hatások? Alakító művészi példák?
— Ügy érzem, nem lehet néhány hatást egyszerűen rámcímkézni. Mindenkitől
igyekeztem valamit tanulni — kezdve a barlangrajzoktól a középkori freskó- és
ikonfestészeten át Nagy Istvánig, az alföldiekig. Derkovitsot, Csontváryt is említhetném. De például keleti útjaimat nem követte „indiai" vagy „pravoszláv" korszak.
A közvetlen átvétel helyett inkább annak titkát kutattam, hogyan hitelesíthette a
művészet a misztikát, miképp teremthette meg élet és kultúra egységét, teljességét.
— Igazad van, az úgynevezett hatások sokszor csak párhuzamok. Gyakorta előfordul, hogy termékenyebbek a szakmán kívülről érkező impulzusok. Megítélésem
szerint festészeted például közelebb áll Medgyessy Ferenc plasztikájához, mint amit
a rólad szóló kritika emleget: Gauguin piktúrájához. A paraszt királyról festett képednek is közelebbi rokona Veres Péter Pátriárkája, mint bármely középkori
ábrázolás.
— Igen, néha a kritika egészen furcsa kapcsolatokat tételez föl. Arany szavai
illenek rá: Gondolta a fene!
— Ideje, hogy témát váltsunk. Nem tartod furcsának, hogy freskó szakos létedre
csaknem negyedszázados művészi pályafutásod alatt, ha jól tudom, mindössze egyetlen freskót készítettél, a vásárhelyi Petőfi Kultúrházba?
— Azt is rendkívül nehéz munkafeltételek közepette, két szál pallón állva. Ami
hibája van, innen ered. Mégis nehezen lebírható nosztalgia él bennem a m ű f a j iránt.
Sajnos, a freskó teljesen kiment a divatból. Nagy felkészültséget igényel: alapos
technikai tudást, sok előkészületet, hisz munka közben nem az egészen dolgozol, hanem csak egy kis részletén.
— Akkor olyan, mint a regényírás. Van benne valami — Németh László szavaival — kézimunkaszerű: sokáig ébren kell tartani az ihletet, s unalmas is az előre
kész tervet apró csillagminták meghorgolásával bevégezni.
90

— Amellett beruházó, építész összmunkáját ís feltételezi. Manapság azonban a
tervezők legföljebb szoborra gondolnak, freskóra soha. (Ritka kivétel az olyan freskópályázat, mint a mostani csongrádi.) Sok kockázattal is jár: a bukás minden képzőművészeti m ű f a j közt itt a legjóvátehetetlenebb. Tán az építész is attól fél, hogy a
festő elronthatja a falat. Helyhez kötött, alkalmazott műfaj, műteremben nem lehet
vele foglalkozni. így aztán kénytelen vagyok — megrendelés híján — freskóéhségemet álutakon kielégíteni. Ügy festek táblaképet, hogy kis változtatással freskóterv is
lehetne belőle. Nagy színtömbökkel, erőteljes vonal- és tömegritmussal.
— A táblakép helyettesítheti számodra a freskót?
— Nem. A freskó még kollektív műfaj volt: középületekbe, templomokba, palotákba tömegek élményeként készült. A táblakép intim jellegű. Egy lakás falára,
esetleg egy hivatali helyiségbe akasztják. Sajnos, napjainkban a táblakép a festészet
kizárólagos, uralkodó műfajává lett. Praktikus, mert mozgatható, szállítható, kiállítható. Termelése dömpingszerűvé vált. Engem viszont kétségbe ejt, ha arra gondolok:
mi a funkciója, kinek csináljuk? Megelégedhet-e a művész azzal, hogy alkotása a
közösség helyett az egyén műélvezetét elégíti ki? Leszűkülhet-e a művészet közönsége a jóléti hierarchia magasabb fokán állók körére?
— Ez már kultúrpolitika.
— Persze. De tény, hogy az állam művészetszervező, megrendelő, pártfogó tevékenysége sok pozitívuma mellett kívánnivalót is hagy maga után. Sokszor egy kisasszony ügyintéző dönti el, a kiállításról melyik festményt vegye meg a hivatal, a
gyár, az intézmény. Rá lehet bízni a vásárlást az illetékes előadó egyéni tetszésére?
Esetleg baráti kapcsolataira?
— Ne legyünk igazságtalanok, a dolognak két oldala van.
— Igen. A művésznek nemcsak a közönség ízlésével, de a szakmával is meg kell
mérkőznie. A képzőművészetben ma Magyarországon túltermelés van. Már a rajztanárok is otthagyják hivatásukat, s beállnak festőnek. Sok az alkotó és sok
az átlagmű. A juttatások elaprózódnak, s nincs, aki határt vonjon jó és középszerű
munka közé.
— E zaklatottságot művészeted nem tükrözi. Festményeid mitológiája: a szemlélődés, ember és természet harmóniája, a szépségeszmény állandósága, a munka, a
lét fensége. Mintha az elidegenedés ellenszerét keresnéd.
— Az ember, a művész is, a mában él. A jövendőt a jövő megalkotójára hagyja.
A jelenben engem nem a múlékony ragad meg, hanem ami maradandó. Az idő kacatai, a technika rövid élettartamú csodái helyett az emberi lélek, s a századokon át
kifejlődött formák: egy-egy kazalé, boglyáé, munkaeszközé. Forradalmi korszakokban — Delacroix festészete a példa — a pátosz, a látványosság az időszerű. Ma
konszolidáltabb, szemlélődőbb időket élünk, s az esztétikában is az időtálló egyszerűséget kutatjuk. Nemcsak kiabálva, harsogva lehet gondolatokat kifejezni. Egy fa,
egy zöld rét is szép lehet. Egy Van Gogh-bokrón nagyon el tudok csodálkozni:
mennyi benne az emberi öröm, szenvedés.
— Tehát úgynevezett „mitológiád" se valami bonyolult gondolati spekuláció.
Olyan általános fogalmakat elevenít meg egyszerű emberi relációkban, mint anyaság,
szerelem, méltóság.
— Most például az ifjúság témája foglalkoztat: hogyan lehetne a szerelmet
erotikus sallangok nélkül, természetes egyszerűségében megmintázni. Számomra a
szép: otthonosság, megnyugvás, bensőség.
— És az avantgarde?
— Abban téved, hogy elmossa a határvonalat valóság és művészet között.
— A festőállványon készülő portrét látok. Új alkotói korszakod kezdete?
— A portré se divatos ma már. Tán Nagy Balogh festett utoljára. Pedig fontos
műfaj, szinte belenéz az emberek arcába. Legalább Van Gogh-i típusát érdemes
volna föltámasztani, amely tragédiákat, sorsokat, korokat beszél el. A fotó nem teszi
fölöslegessé, miképp az aktot se. Szőnyi után ez is iskolás tanulmányműfajjá jelentéktelenedétt. Jogos-e mellőzni az emberi testet a művészet tárgyai közt? Különösen,
ha nem dekoratív látvány, hanem sorsproblémák kifejezése.
91

— Portré, a k t : festészeted emberközpontúsága mellett bizonyít. M e g k é r d e z e m :
v a n - e a művészet értékrendjében emberi egyenlőség?
— Az ember sokféle. Én azt a f a j t á t szeretem, mely tiszteletet parancsol. A k i nek a paraszti közösségben előre kellett köszönnünk, s nem volt szabad visszanyelvelnünk. Nem véletlen dolga, hogy egy festő kit választ modellül. Én a l a k j a i m b a n
anyai n a g y a p á m a t keresem, akit személyesen ugyan nem ismertem, de tán m i n d e n k i
pásztora, mindenki nagyapja lehetett. P a r a s z t m a d o n n á i m b a n pedig asszony, feleség
emberi nagyságát.
— Legjobb volna beszélgetésünket e szép ars poeticával zárni. De még e n g e d j
meg két villámkérdést. A kritika betölti-e hivatását úgy, mint az a l k o t ó m ű v é s z e t ?
— A kritika keveset vállal a képzőművészet mai valóságából. Feltűnésvágy j e l lemzi, néha elvetélt alkotói törekvések apológiája. Pedig a jó k r i t i k á r a a m ű v é s z e t nek — mint tudatosítóra — nagy szüksége lenne.
— Az ötvenes években kezdtél festeni. Vannak-e korszakaid?
— Inkább az egységet hangsúlyoznám pályámon. De nagyjából elkülöníthető az
indulás tapogatódzó bizonytalansága, aztán a keserves élet fölötti Nagy I s t v á n r a
emlékeztető borongás, később a freskó felé tájékozódó dekorativitáshajlam, a m a gyar ikon megteremtésének és a másoktól különbözni a k a r á s n a k a szándéka, l e g végül a témák részletezőbb, melegebb színeket termő kidolgozása.
GREZSA FERENC

NÉMETH JÖZSEF:

92

ASZÁLY

SZÍNHÁZ

Kristályfák áhítása
KÁIN ÉS ÁBEL NÉGY VÁLTOZATBAN

„Az ikek metaforája olyan negatívum,
amely magában foglalja a pozitívumot.
Az ikek tragikus történet, amely nagyon éles körvonalat hagy. Az ikek
történetileg korábban tökéletesen eleven és kiegyensúlyozott közösség volt.
Ugyanaz a kulturális áramkör hatott
rá, ami az összes afrikai
társadalmat
átlelkesíti. De bekövetkezett a katasztrófa ..."
Peter Brook
Genf prédikátora, amint templomába vagy hivatalába igyekezett, nevét gyakorta
hallotta gyerekek által némi hangzós változással csúfolkodva kiáltani: Káin, Káin!
Szervét Mihály máglyára juttatása ama testvérgyilkossághoz volt hasonlatos, vélték
a genfiek. S amidőn több száz év múltán nagyerejű vízióban idézi egy erdélyi író a
champeli máglya tüzéhez vezető tragédiát, benne is visszhangzik a tett biblikus
ereje. Nemcsak azonosságában, különbözőségében is. A dráma íródása közben pedig
bizonyossá érlelődik: az Egy lócsiszár virágvasárnapja és a Csillag a máglyán után
a Káin és Ábelt is meg kell írni. Mai gondok szorításában felfejteni a mítoszt.
Nem a bátorság okán, ahogyan talán Sütő András darabjára utalóan is halljuk
Vas István verséből az Üj Írás novemberi számában. Az aggodalomtól sokkal
inkább vezettetve; ahogyan Szervét és Kálvin bennünk is naponta együtt van jelen
és küzd, azonképpen Káin és Ábel sorsát lírai azonosságban gondolja újra Sütő
András. Tehát nem a baudelaire-i kizárólagossággal, mondván: „Kain faja törj az
egekbe / és döntsd le Isten trónusát!"; sokkal inkább Ady-indíttatás ez: „S Kain
megölte újra Ábelt: / Megöltem magamat." Vagyis Sütő szavával szólva: „Egymásnak létrafokai lehettünk volna" — mondja Káin végső fájdalmában testvére holtteste fölött.
Különbözőséget említettünk a Kálvin—Káin históriai párhuzamban. Ebben a
látszólagos tettazonosságban Sütő a magatartás változatát fejti fel. Gondolkodói folyományaként az előző két drámának. Kolhaas és Nagelschmidt története a cselekvésben megnyilatkozó kérlelhetetlen harc szükségességéről beszél, tehát a következetességről; a Csillag a máglyán a gondolat mindétig való szárnyaltatásának jogáért
perel tragikus tanulsággal. A Káin és Ábel a kettőt összegzi mítoszi időkbe húzódva.
„Istenség a joggal nem fér meg közös égbolt alatt?" — kérdezi Káin, s harcát ebben
a kettősségben vívja.
A Münzerhez vezető út nágelschmidti harciassága és Szervét Mihálynak a gondolat kiteljesítésére irányuló igénye működik ebben a Káinban. S ebben az összefüggésben értelmezhető újra a mítosz, s a maga történetiségében magyarázható a
gyilkosság. Kálvin és Káin mégsem azonos tehát, mondja Sütő értelmezése, mert a
káini út a megnyílás jegyében történt, a kálvini út pedig a lefokozás tragikus bevégzése.
De hát mi a káini magatartás és küzdelem mozgatója? Érdemes a Biblia textusát idézni:
93

„3. Lőn pedig idő múltával, hogy Kain ajándékot vive az Űrnak a föld gyümölcséből.
4. És Ábel is vive az ő juhainak első fajzásából és azoknak kövérségéből. És
tekinte az Űr Ábelre és az ő ajándékára.
5. Kainra pedig és az ő ajándékára nem tekinte, miért is Kain haragra gerjede
és fejét lecsüggeszté." (Mózes első könyve.) A kivételezés és a kivételezettség állapota ez. Mivégre, hogy Ábel kedves és Káin nem? Nem a teológia, hanem az
emberiesség kérdése ez.
Egymásmellettiség helyett megkülönböztetés.
Méltóság helyett megaláztatás.
Szolgálat helyett szolgaság.
Emlékeztetés helyett tudatsorvasztás.
íme, ezek azok az indíttatások, amelyek Káin indulatát vezérlik. Káinnak nincs
elgondolása, csak lázad, olvassuk az egyik elemzésben. Valójában pedig minden
indulat és gondolat metaforája a tagadásban is az emberként megélhető világot
áhítja. A gyilkosság is ebben az összefüggésben értelmezhető, Ábel, amikor a néki
legkedvesebbet áldozná fel, Káin akkor sújtja rá a követ. Az önfeledt szolgálatosságot semmisítvén meg.
A morál és a cselekvés autonómiájáért való küzdelemről és immároni tragikus
lehetetlenségéről beszél Sütő, mítoszi időket fejtve fel. S nemcsak a legmélyebbre
tekint, az emberiség álmát álmodva újra, hanem egy végletes és végzetes jövőképet
is sugall ez a látomás. A kezdetek és a vég együtt nyilatkoznak meg ebben a biblikus történetben. Az emberiség kezdete, s a rettegett vég, amikor már családnyi az
emberiség, s még mindig nem ismerszik fel a cselekvés és a magatartás megtartó
módozata.
Meggondolkoztató tanulmány volna összevetni Arthur Millernek A világ teremtése és egyéb ügyek c. darabját a Sütő Andráséval. Azonos időről gondolkodnak mindketten. A különbözőség mégsem az írói természettel magyarázható. Sokkal inkább a világ természetével; kisebbrendűséggel küszködőknek alapos feladványul: „ezennel hol is üzemel a világirodalom? Űjabb adalékkal az annyit emlegetett
illyési gondolathoz: nem a földrajziság, hanem a kifejtett gondolatiság teszi a mértéket. Miller testvérpárjának vitája gyakorlatiasabb: Káin akar áldozni, Ábel követné; az elsőség, az ambiciózusság kérdésén vitatkoznak, aztán Káin termését legelik Ábel állatai — ez is a viszály forrása. Millernél Freud is igazoltatik; midőn
Káin anyjával szeretkezik, s miért a testvérgyilkosság? Mert így rendelte az Isten,
akkor hát legyen! „Én jól viseltem magam és mégis megaláztatom" — mondja Miller Káina. Én nem viselem jól magam, hogy meg ne aláztassam, mondhatná Sütő
Káina. Mert az ő hőse a mértéket és a méltóságot magában hordozza.
Írónak és színháznak egyaránt nagy föladat ezt a biblikus világot megidézni.
A kálvini idők Károli Gáspár biblikus nyelvén való megszólaltatása összehangzik
Sütő stílusával, ám mi legyen a mérték, amikor a történelem előtti fejeződik ki?
Sütő költői érzékenysége, megtartván nyelvi természetét, a Rákos Sándor fordította
Agyagtáblák üzenetéből és a héber mítoszokból is merítkezett. Az őskultúra anyagával tehát hitelesen stilizál, s ebben a közegben nemcsak ez az édenen kívüli világ
elfogadható, hanem a beépített anakronisztikus részletek is.
A színházi megvalósítás is a hiteles stilizációt igényli. Mert erről az időről képzetünk legfönnebb Az ember tragédiájának paradicsomon kívüli képéből van, ennek
is inkább rossz, naturális és patetikus megjelenítésében. Négy megvalósítást, négy
előadást láttunk, s reméljük, még az ötödiket, a sepsiszentgyörgyit is megtekinthetjük. Néhány elgondolást tehát már összefoglalhatunk, amely Sütő András d r á m a költeményét volt hivatva megjeleníteni.
Rendezőnek, tervezőnek, színésznek jóval nagyobb feladat tehát a Káin és
Ábelt színpadra álmodni, mint akár a Csillag a máglyánt, akár az Egy lócsiszár
virágvasárnapját. A Káin és Ábelnek a maga konkrétságában nincs úgy történelmi
történése, mint az említett történelmi drámáknak, de még a ruhák, rangok, személyiségek léte se jelent bizonyosságot. Gondolati sűrítmény ez, ahol az időnek leg94

végső határán a legvégső kérdések vetődnek fel. S miközben az előadó dolgát nehezíti Sütő, a néző jelenlétét is erősebben igényli: most nincsenek oly rusztikus színszerű jelenetek, mint a Lócsiszárban, midőn Herse összeverve érkezik, vagy az ítélethirdetés kutyakomédiája, netán a Csillag a máglyán házkutatási akciója. Itt már
csak a gondolat és a benső küzdelem bonyolódik — követni tehát csak a gondolkozás hajlandóságával lehet.
A megvalósítás segítségével, vagy annak ellenében. Mert ha a megjelenítésben
nincs elgondolás, unalmas és érdektelen a Káin és Ábel; nincs más rétege ugyanis,
ami színpadon éltetné. A budapesti Nemzeti Színház előadása a témához hív képpel
szólva egy igazgató-főrendező áldozatbemutatása akart lenni. Marton Endre Nemzeti Színházának utolsó bemutatója visszautalt mindazon mulasztásokra, amiket Tamási, Páskándi, Illyés és épp Sütő drámáival kapcsolatban nem teljesített, s szomorú összegzésként a Káin és Ábel a színház válságának végső, zaklatott óráiban
jutott színpadra. S hogy erről részletesebben szólunk, abban az előadás közügyi vonatkozása, a magyar drámaírás iránti tisztelet vezet, nem a mögöttes hírek mindenképpeni tudatása. A színpadra állítás utolsó óráiban lett bizonyossá a színházvezetés
változása: nem az író, s nem az előadás volt többé az ügy, s ebben az általános
nemtörődömségben történhetett meg, hogy Cserhalmi György berekedt, a főpróbák
elmaradtak, majd a prömier után Cserhalmi ismét nem dolgozhatott, több mint kéthetes szünet múltán talán már kedve se lévén a szerephez, Sinkó László folytatta
Ábel szerepét. A Nemzeti Színház előadása mintha egy ötvenes évekbeli Tragédiaelőadás képét tágította volna egész estévé: Borsos Miklós térképzete komolyan
vette az írói instrukciót, s naturális barlanglakások terepét rendezte be, s anyagszerűségében sem felelt meg ez a díszletezés. Tompa puhaság és nem a súlyosság
tűnik elő, amint a szereplők a szivacsköveket emelgetik. A ruhák anyaga se volt
megfelelő: a gyermekgumilepedőre emlékeztető kosztümökön átütött az izzadtság.
S ebben a naturális játéktérben a Nemzeti Színház kiválóságai nem gondolkodtak,
hanem szavaltak: ámultak és csodálták Sütő András szövegét; s nem tartottak a
gondolattal. Nem az ő hibájukból, a rendezésnek nem volt ehhez elgondolása. Látomás helyett tisztes szövegmondás nyilatkozott meg a színpadon, noha Cserhalminak
ideje volna már tehetségéhez méltó beszédiskolát is járni. Tündöklő fényesség, de
magamagának ragyogó szépség volt Moór Mariann Arabellája, Ronyecz Mária pedig
alkalmatlan Éva szerepére. A nyári gyulai Kőmives Kelemenné-előadás főszerepét is
beleértve feltűnő, milyen nőietlen, erőltetett, térdcsapkodó stílusban imitálja a női
természetet. Más előadások tanulsága alapján feltűnő igazán, hogy Avar István
Ádámja is mennyivel tragikusabb lehetett volna, pityókosságára túlontúl nagy súly
helyeztetett. Szilágyi Tibor Káinja se lehetett több, mint maga az előadás. Számos
rendezői hiba közül megemlítjük a verekedések gyönge, imitált koreografálását; s
ennek henyesége különösen azért hiba, mert ezeknek alapvető dramaturgiai és gondolati szerepe van. Ha tehát nevetséges, mímelt és módolt a birkózás, az anya szétválasztó monológja, s a két testvér egymás ellen izzó indulata nem teremti meg a
színpadi hitelt. Esik tehát a játék, nincs feszültség a színpadon, önmagába hull a
történet és az előadás.
A Káin és Ábel egy másik változatát Veszprémben láttuk. A nemes igyekezeten
túl kevés jót mondhatunk el az előadásról, különösen, hogy oly kiváló előadások
közelségében tudhatjuk. Pétervári Istvánnak, Marton Endréhez hasonlóan, nem volt
elgondolása a darabról. Sütő András márkája, s nem gondolata vezette a darabválasztásban. Alapvető hiba az is, hogy Káin alakítója, Vitai András, és Ábel megformálója, Sárvári Győző még a dráma szövegét sem győzte. A monológok építkezése, beszédhelyesség, a minduntalan összekulcsolt vagy hadakozó kéz zavarai nem
engedték, hogy egy-egy szerep vagy emberi gondolati kapcsolata kiépüljön. A világítás indokolatlan váltogatása, a faluvégi cigányputrihoz hasonlatos stilizált barlangdíszlet apró, más vonatkozású fontos tények abban, hogy az előadás kisszerűvé,
érdektelenné kerekedett. Unalmassá is tehát, tegyük hozzá.
A stílus nagy feladványát említettük a Káinnal kapcsolatban, s Kolozsvárott
Harag György, Kecskeméten pedig Beke Sándor más-más irányban, de érzékenyen
95

és következetesen kibontotta a dráma üzenetét. Harag György a drámai oratórium
irányába vezette Sütő András darabját. A szereplők mozgása nagyon lefokozott, egyegy jelenetben szinte rögzített még a szereplők helyhez tartozásában is. S az oratorikusság ugyanakkor nem fennköltségben tetőzik, hanem erős ritmusban valósul
meg. Harag alaposan húzott Sütő szövegéből, ami jobbára csak erős filológiai összevetésben mutatható ki, mert nem a részletezések, hanem a gondolat árama diktálta
a szövegrövidítéseket. Harag György a mítoszi történetet kongeniális térben játszatja; a Feleki-tetőről, vagy talán a Szamos partjáról hozott kövek között zajlik a
tragédia: egy-egy kő zuhanása a maga súlyos természetességét sugallja, ősi-kezdeti
világ, vagy netán egy világpusztítás után a semmiből eszmélkedő ember botladozása
ez. A színész itt cipeli a követ, küszködik vele, a rusztikus látvány valóságos küzdelmet teremt, nemcsak a természettel, hanem azzal a sorssal is, ami épp a kőhajításban tetőzik. A jelenetek egymásutániságában Harag víziók sorozatát teremti meg,
ahogyan Káin és Arabella egymásra talál a hullámzó víz partján a vihar közepette;
ugyanaz a poézis, ami a Lócsiszárban Kolhaas és Lisleth szerelme. Nékünk, kik az
erkélyről néztük, teljes hitelességű volt a nylon lepedő és a szélgép működése, a
tenger hullámzásának imitációjában; a földszintiek illúziója el-elmaradt, hallottunk
efféle panaszokat, de hát ez már nem rendezői, hanem színpadtechnikai, felszereltségi kérdés. Harag látomásában Héjjá Sándor Ábele lírai, de sodró, erőteljes egyéniség, Káinnál is erősebb; kettejük viadala így lesz bonyolultabb, s épp az az idézett
lírai kettősség nyilatkozik meg drámai erővel: Csiky Andrást, Káint, szinte magával ragadja, s röpteti Héjjá — a disputák ritmusát, ívét szinte ő teremti. Evvel is
tragikusabb Ábel halála, valóban egy fok lehetett volna a felfelé vezető grádicson. Megdöbbentő, magába hullott, tragikus Ádámot formált meg Vadász Zoltán;
a színpad jobb oldalában egy fénycsóvában ülve szinte mozdulatlanul mondja el
fájdalmas panaszát; beletörődött, rezignált lélek, önmagába hullott ember sóhaja ez.
A finom lírai, bensőséges hangokat megszólaltatva volt igazán jó Dorián Ilona Évaként. Harag a csucsujgatásra is kész ősanyát is megrajzolta vele, ahol hangosabb és
erőteljesebb akart lenni Dorián Ilona, azt egy szavaló-stílusú játékstíl avult modorában tette. Sebők Klára nemcsak szépségében sugárzott, a két testvér küzdelmében,
neki is érve és ereje volt, hogy a káini küzdelem tétét felismerje.
Beke Sándor koncepciózus elgondolása a kecskeméti előadásban a sütői logika
minden pontját pontosan megmutatta, s egy üres térben, majd ágakkal fokozatosan
berekeszelve a színpadot, a világítás, zene szuggesztív ritmusát is megtalálva építette fel az előaüpst; ahogyan a Csend és kegyelem állapotából, az arany csésze szentségén való vitától az Isten választásán, az Ábel megszúrásától való emlékezésen át
eljut Káin mondatáig: „lázongó legyek inkább". Cselekményes ez a stílus, s ez elvonatkoztatott mítosziság ellenére Beke Sándor apró emberi vonásokkal gazdagítja:
Éva, Szakács Eszter, összetartó ja akar lenni á családnak, Arabella, Mátrai Márta,
nem annyira éteri, inkább földi szépszerető gesztusait mutatja meg, Kézdy György
Ádámja inkább gúnyos, fanyar és keserű, még némi vádaskodásba fojtott hadakozásra van kedve az Istennel, Blaskó Péter szelíd, szeretetet sugárzó Ábel, hisszük,
hogy a lehajtottfejűség a természete. Azért is öröm ez a kecskeméti előadás, mert művészileg és morálisan nagyon becsapott társulat kezdte itt az évadot, de Bekének volt
ereje mindjárt az indulásban programot és önbecset teremteni, ami a jövőre nézve is
1
a bizakodás tényét jelentheti.
Bevezetőben katasztrófáról szóló szavakat idéztünk. Eme trilógiává kerekedett
drámasor, épp abban a hivatásban született, hogy a katasztrófa elkerülhető legyen.
Az író, Sütő András szerény három órát kér a közönség életéből arra, hogy beszéljen a Gondról. A széthullás, az elgyöngülés tényeiről. Nemcsak a statisztikai, sokkal
inkább a lelki erózióról. Az említett kiegyensúlyozottság óhajtása kéretlenül is í r a t j a
a drámát Sütő Andrással. Mint legutóbb Káin és Ábelét. Hogy ha üres is az égbolt
fölöttünk, szívünkben azokat az édeni kristályfákat meg nem semmisíthetjük. Nélkülük élni sem érdemes.
ABLONCZY LÁSZLÓ
96

