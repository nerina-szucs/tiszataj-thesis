TT

990. MÁRC. * 44. ÉVF

-siki
László,
ircea
Dinescu,
'arkas Árpád, Nagy Gáspár versei;
Baka István, Balogh Edgár prózája;
Pozsgay Imre párizsi inteijúja;
Márkus
Béla
Kányádi
Sándorról

tiszatáj
IRODALMI

FOLYÓIRAT

A szerkesztőség elnöke: VÖRÖS LÁSZLÓ

Főszerkesztő: ANNUS JÓZSEF
Főszerkesztő-helyettes: OLASZ SÁNDOR
Rovatvezetők: ABLONCZY LÁSZLÓ
SZOKAI IMRE
Belső munkatárs: RADVA LÁSZLÓ
Műszaki szerkesztő: ENGI MÁRIA

Főmunkatársaink:
DOBOS LÁSZLÓ (Pozsony)
GREZSA FERENC (Szeged)
TADEUSZ NOWAK (Varsó)
SÜTŐ ANDRÁS (Marosvásárhely)
VEKERDI LÁSZLÓ (Budapest)

tiszatáj
A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 89-253 — Szegedi Nyomda
Felelős vezető: Surányi Tibor igazgató.
Szerkesztőség: 6741 Szeged, Rákóczi tér 1. Telefon: (62) 12-670. Terjeszti a Magyar
Posta. Előfizethető bármely postahivatalnál, a hírlapkézbesítőknél, a Posta hírlapüzleteiben és a Hírlapelőfizetési és Lapellátási Irodánál (HELIR), Budapest, Lehel
u. 10/A — 1900, közvetlenül vagy postautalványon, valamint átutalással a HELIR.
Postabank Rt. 219—98—636 pénzforgalmi jelzőszámra. Egyes szám ára: 25 forint.
Előfizetési díj: negyedévre 75, fél évre 150, egész évre 300 forint.
ISSN 0133 1167

Tartalom
XLIV. ÉVFOLYAM, 3. SZÁM
1990.. MÁRCIUS

NAGY GÁSPÁR: Évkönny (1989), A hetedik .nyilvánosságban, Békebeli kannibálok, Észrevétel
FARKAS ÁRPÁD: Tajték
CSÍKI LÁSZLÖ: A tenger ajakán
MIRCEA DINESCU: Határozat, Téli fohász (Szlafkay Attila fordításai)
TAMÁSI ÁRON: Szülőföldem VII
BALOGH EDGÁR: Visszajátszások három pergetésben
KURDI FEHÉR JÁNOS: A festészet újjászületése
a valósággal
BAKA ISTVÁN: Én, Thészeusz
VARGA IMRE: Eper és lélek, Ének éneke
GÖMÖRI GYÖRGY: Kézcsók, Tengeresdi
GÉCZI JÁNOS: [érkeznek egyszer és el is mennek]

3
6
7
9
11
20
30
33
51
52
53

HAZAI TÜKÖR
Pozsgay-interjú Párizsban (TV 5, december 6.) ....

55

TANULMÁNY
BERTHA ZOLTÁN: Erdélyi magyar irodalom a
nyolcvanas években

66
1

MÁRKUS BÉLA: ?„irodaíom csak játék az egész'1?
(Kányádi Sándor újabb verseiről)

81

NÉZŐ
FRIED ISTVÁN: Az orosz—magyar irodalmi kapcsolatok jellegéhez
96

KRITIKA
CSŰRÖS MIKLÖS: Valahol megvan (Petri György
verseiről)
107

Szerkesztői asztal

112

ILLUSZTRÁCIÓ
TARDI SÁNDOR grafikái a 6., 10., 32. 106. és a
112. oldalon.

2

NAGY GÁSPÁR

Évkönny (1989)
Már az év vége felé
baktatunk
ideje valami rendet
tartanunk
„az év kicsodája
micsodája"
divatos
szavazgatások
hajnalán
az évkönyvek
és az év könyve futamok
helyett
minden érzelem
nélkül
tőlem azt kérdezte egy nagyon
benső hang (hang volt-e
csupán?):
láttam-e
kigömbölyödni
lecsordulni az idei év könnyét?
E szokatlan kérdésre
jutott
eszembe: soha ennyi
könnyet
nem láttam még mint az idén
soha ennyi gyönyörű
példányt
nők és férfiak
öregek és fiatalok arcán.
Dalokat fűzhettem
volna
könnyek
gyöngysorába ahogy
énekeltek
ahogy imádkoztak
zsoltárt
himnuszos
fohászt.
De mégis azt a
legmesszebbről
jött férfit nem
felejthetem
aki annyi év után
a tűzből és vérből mentett
zászlót
— halálraítéltként
majd újraszületettként
lengette a téren
és a komor temetői hantok
fölött
közben
szeméből
az a könny egy ártatlan
pillanatban
átzuhant
a gyűlölt címer helyén
szabadon
mint a gyász megrendülés és
a boldogság felejthetetlen
könnye:
szinte behorpadt alatta a föld is

—

3

A hetedik nyilvánosságban
Akik akkor is
most is ott álmodoznak pár percet
a hetedik
nyilvánosságban
ahol éppen lehajthatják
fejüket
de a következő
kanyarig
még elcsoszognák ezzel az
immunhiányos
láztól szédelgő országgal
hisz rettentő erejük van
mert beszélnek helyettük a fák
a rozzant házfalak
és az eladott
gyárkémények
a szóhoz erő és önbizalom kell
közben meg fogy a levegő
hát beharapott szájjal
némultan
átkozódva
jönnek-mennek
az utakon
a századvég
ősemberei
itt ássák hangtalanul puszta
kézzel
a szónoki emelvények
rengetegében
az arányos
mammutvermet
hátha erre kószál...
mint a tél
ha zuhog majd a hó
és a hetedik nyilvánosságban
is
enni kérnek a fagyoskodó
rigók
[írók?]
széncinegék...
(1989)

Békebeli kannibálok
1.
Mint békebeli
kannibálok
egymást
zabálják
föl a barátok
mintha nem volna
már ki ellen
hurrá hajrá most
egymás ellen!

2.
Eljött itt van
ütött az óra
álmainkból
mi
válik valóra
ha már az első
szabad
percben
„perben
haragban
egymás
ellen.

4.

3.

Csontjaink
vádlón
ittmaradnak
nevezik őket
ENNEK ANNAK. .
kiken fogott a
magyar átok
hetedíziglen
kannibálok!!

Akikkel
eddig
egy asztalnál
most külön ülünk
hamis boroknál
nézzük a jövőt
ködbe térül
fölös homállyá
hitünk
nélkül.
(1989)

Észrevétel
Es miről szóljanak mostanság a versek?
Mikor mindenki kibeszél, kilocsog;
csak úgy röpköd protézisek közül a nyál,
s a nyár gyúlékony
gumiján
csúszkálnak le-föl alkalmi
szó(l)nokok.
És hallgatnak versek mélyén a költők.
A költőkben meg versek alusszák
holtaktól tanult
álmukat.
Reflektoroz az óceán mély
kútjában
valami fénylő ...
s valami fényes is szurkál
másfél méterre a föld alatt.
Hát nem több, csak ennyi volna
e szelíd kérdésre az észrevétel;
s a jámborul dühöngő
enyészet
nyomán ott fönt az égi mélyben
homályra vált egy régi fényjel.
És mintha már fölénk hajolna.
(1989)

5

FARKAS ÁRPÁD

Tajték
ÚJÉVI KÉPESLAP TŐKÉS LÁSZLÓNAK
E fenyőt fejszék
hajszolták
a hegyre: szuszogva
kaptatott
föl, föl a dombra, míg harsogtak
mögötte balták éveken át.
Csúcsra ért csaknem: a fehérség,
mit ágain látsz, nem hóprém —:
tajték az, tarajló hab!

TARDI SÁNDOR ILLUSZTRÁCIÓJA
6

CSÍKI LÁSZLÓ

A tenger ajakán
i.
Nem láttam a tengert fél élet óta,
keserű szaga, kovaszíne már idegen,
kinccsel, kacattál teli boltja
hiába nyit ki minden
reggelen.
A hullámokon, régen, átsütött a
lebegő embertesteket
és hálákat
mutatott, kínált
ajándékaként
tündöklőn az égi kirakat.

fény:

Millió furcsa, átlátszó
edényt
görgetett és tört széjjel a mély,
óriás üvegraktár volt az a tenger,
pohár vörösbort öntöttem
belé.
2.

Egy gyékényen a
dinnyéskofákkal,
szederfa alatt a sárga porban,
négy pápával
cimboraságban,
leitatva és felkaróitan
idegenek barátja
voltam.
Lipován, török és román:
a Duna ajakán szűkös
falatok,
az áradó tenger bolondja
mind,
akit a Delta sara fog.
Aki lehetek: köztük az vagyok.
Csaló hajósok,
orvhalászok,
rendőrverő
kolbászárusok,
nádvágók és hóhányók
között
a tenger szele dagálykor
átzuhog.
Én idegen szavakat
árulok.
De miféle szél fúj és sodor,
hogy vékonynak érzem
magamat?
A síbolók itt emberebbek
nálam,
a rima asszonymód ennem ad,
elalszom melle, a kis ég alatt.
7

Más világba vihet át egy
csempész,
könnyen kínál pénzért új partokat.
Kitölti bennem, mi hiányzik, a tenger,
és vele szökve magába fogad.
.
A teljesség ez. Lehet, hogy áldozat.
3.
Átjött Ioachim, a kacska halász,
hordógörgetö vőfély és obsitos.
Túrta a nádat, nézte az eget, mint
falu bolondja, és azt mondta: fos.
Az isteni szart néztük hát amott az égen,
az alkony elkente, lecsurgott a. nádba.
Tudta Ioachim, hogy bármit
beszélhet,
az egyetlen szót már ő sem találja.
:

.

4.

Jöhet, fújhat a tengeri szél a
messzeség felől, fehérre vásva a nádat,
bújhat a lopó széltől vörösen, nád tövén,
arca kivirít,
hihetetlen.
Szinte szép a rengetegben
ő,
gyilkolásra
kész.
De a csizmát ha megtölti a víz,
súlyos lesz a futás.—
mondom a nádvágó deltái
menekülőnek,
oly ostobán, mint kit a tenger sose ölelt.
Hej, a víz megokosít, ha benne elmerülsz s
De csak azután.
; [

5.

Micsoda ház ez! Rengő
padlatával,
változó egével folyton munkára
fog.
Csuda szellem jött sivítva délről,
minden kilincsre
ráfagyott.
Ne érintsd meg a somfa ágát,
ne próbáld megfogni a téli fényt:
leszakad és lanyhán lóg a bőröd,
elhagyott félpár
kesztyűként.
Bármihez érsz, kilincsként
billen,
titkát tárva elfordul a nádfal,
ajtókként szétnyílnák az arcok,
szembemehetsz
a gyönyörű
halállal.

amikor...

Tükörképedként
jön feléd a vízen,
akár egy Jézus, ámde
vértelen.
Puszta ragyogás az, semmi több,
vagy maga a tiszta, igazi félelem.
Ez visz át, a félelem vagy álom,
amikor testtelenné
oldanák:
árnyék sincs már azon a határon,
megfoghatatlan
az egyként száz álak.
6.
Az anyagba szorult lélek ilyen
érinthető és
megfoghatatlan,
végtelen, mégsem
parttalan.
Lebegtem büszkén a dús
semmiben,
elvesztem benne számtalan
álakban,
és kigondoltam ízenként
magam.
De nem hittem semmit, bár igazat,
azt sem, hogy vagyok
éppen.
Erezni jó volt, de tudni kín.
Levegőt kértem a víz alatt,
és nélküle magamtól
felértem
a felszínig a mély
habjain.

M1RCEA DINESCU

Határozat
Tavasszal az utcaseprők
elindulnák
tömött
billenőcsilléikkel
a tenger után vágyó ideges
gyerekekkel
akik persze hogy szívesen mennének a csatornák
kijáratához
miként a kesztyűs Milói Vénusz
hisz ez az egyetlen folyóvíz még ha
büdösen is de jobbára reggel meg este folyik
és főként főként rétre
torkollik.
Ám végül úgy
határozunk
hogy a tenger a munkával összebalhézók
találmánya
és idecövekeljük
a gyerekeket
1988
9

Téli fohász
Övj meg Uram azoktól akik javam akarják
a szimpatikus
fiúktól
akik bármikor készek egy víg ivászatra
a paptól aki magnót hord reverendája alatt
a paplantól mely alá be sem bújhatsz — míg jó estét nem
a diktátoroktól kik hárfahurőkba
gabalyodtak
azoktól akik saját népeikre
haragszanak
most mikor közeleg a tél
és nincsenek se magas falaink
se libáink a Capitoliumon
csupán nagy engedékenységés
félelemkészletünk

kívánsz

Fordította: SZLAFKAY ATTILA

TARDI SÁNDOR ILLUSZTRÁCIÓJA
10

TAMÁSI ÁRON

Szülőföldem
VII.
ITT ÉLNED ÉS HALNOD KELL
1.
Magam is még javában alszom, amikor felkél a nap. Pedig amióta itthon
vagyok, már annyira visszaédesedtem a természethez, hogy véle együtt hunyok és ébredek; sőt egyre gyakrabban fordul kedélye szerint az én kedélyem
is, mintha nem is ura volnék neki, hanem majma.
Éppen erre ébredek, a „majom" hangzatára.
Felütöm a fejemet és zavartan figyelek, mert nem tudom eldönteni hirtelen, hogy hallottam-e félálomban ezt a szót, vagy magam gondoltam. Valahol gyermek sír az úton, három ablakon fény ömlik a szobába s künn a tornácban beszéd folyik. Gondolom, bészólítom Ágnest, hogy jelentést tegyen, ha
valami az éjjel vagy most reggel történt volna a faluban. De nem is kell szólítani, mert mialatt rendezkedem, hogy egy napot ismét lábon töltsek, rámnyitja a tornác felőli ajtót s azt kérdi:
— Bátyám, majmot látott-e?
Egy vonása sem rezdül, olyan komoly Ágnesnek az arca. Az idegen mérget venne rá, arcának láttára, hogy a feltámadás nagy ünnepére egy majommal meggazdagodtunk. Én azonban ismerem Ágnest és magamat egyaránt s
ilyenformán nagyon jól tudom, hogy a tréfát így csináljuk mi.
— Hol fogtad? — kérdem.
— Én az oltár előtt — feleli Ágnes.
Ennyiből már tudom, hogy sógor jött haza az erdei munkából. Mingyárt
látni szeretném, mert jóízű és megnyerő ember sógor, szálában is ügyes, mulatni és klárinéton játszani egyaránt jól tud. Indulok is már, hogy üdvözöljem és megkérdezzem az egészsége felől, s hát abban a percben megjelenik
az ajtóban, az Ágnes háta mögött.. Egyszerre kezdünk nevetni mind a hárman, mert a ház ura csakugyan olyanforma, mint a majom. Jól megnőtt
haja-szakálla; s foltokban lebbedezik a munkás ruha rajta.
Tréfálkozik ő is, de a tréfája mögött ott izzik a keserűség, mint a parázs.
— Megírhassa sógor úr — mondja nekem —, hogy milyen életünk van.
Ágnes ezt nem hagyja helyben, hanem így szól:
— Menj el, itt se mindenkinek van ilyen!
— Nem, a papnak! — mondja sógor.
Ennyivel meg is szűnik a vita, mert Ágnes a borbélyhoz küldi az urát.
Amikor elmegy, csodálkozva kérdezem meg, hogy már itt is van borbély, itt
a faluban? Hiszen életemben olyant nem hallottam, hogy Far kaslakán borbély
és fodrász ütött volna tanyát. Ellenben minden szomszédságnak volt ennekelőtte egy hajnyírója, s az egész falunak egy foghúzója. Gyermekkoromban
az én hajamat is egy ilyen ember vágta, vasárnap reggel, nemcsak ingyen,
11

hanem még a gondolata nélkül is a fizetésnek. Egy fogamtól is itt búcsúztam
volt el, cserefa-csutakon ülve.
— Hát ezek nincsenek meg? — kérdem.
— Megvan — mondja Ágnes. — A foghúzó ember most is működik, de
aki a maga haját nyirogatta diákkorában, az éppen a minap meghalt.
— Hát most borbélynak hívják a hajnyírót? — faggatom tovább.
Nem tudom, hogy miért, de Ágnes nevet ezen. Majd mint egy tudatlan
gyermeknek, úgy kezdi magyarázni nekem, hogy most a törvény nagyba tekinti az ipart s így bétiltotta a hajvágó falusi embereket, s jött egy valódi
borbély.
— S ahhoz járnak? — kérdem.
Ismét nevet Ágnes.
— Ahhoz nem, ahhoz az egyhez.
Így tudom meg, hogy búsul a borbély és szidja a falusiakat; s közben
mindennap készül el a faluból. Mert a törvény megvan ugyan, de pénzt nem
adtak a törvény mellé, elfelejtették. Ilyenformán maradt minden a régiben,
csak éppen a működést egy kicsit dugni kell.
Oktatásra most több ideje Ágnesnek nincsen, mert megkelt a kalácstészta s éppen meghevült a kemence is: bé kell vetni. Egyedül maradva őrzöm tovább a gondolatot, amely a fejemben döngicsélve ide és oda száll, mint
a méh. Aztán bérepül egy kasba, melyre rá van írva: „önellátás". Most már
én is magyarázhatnám Ágnesnek ezt a rossz szót és az egész divatos elméletet, ami mögötte van. Elmondhatnám neki, hogy amire küszködő népcsoportok és megszorult nemzetek mostanában oly nagyon törekednek, a falu azt is
kitalálta és meg is valósította, amennyire csak lehet. Nyomon követhetjük,
akár ketten is, hogy a nép zökkenő nélkül és mily hajlékonyan alkalmazkodott az időhöz. Nemcsak élelmét termeli ki, hanem iparosa és kereskedője
magának, ha a szükség úgy hozza magával. Érzéke és egészsége emberi módon oldja meg a kérdéseket, melyeket a „szakértők" fajvédelem hangzata
alatt törvényekkel szabályoznak. S ha igaz, hogy fajtát, osztályt és egyént
megítélhetsz az eszközök után, melyeket önvédelmi harcában használ, akkor
a falut nemesnek tarthatod. Idegen fajtát például, ki közéjük téved vagy f u rakodik, nem vernek meg a falusiak. Igen könnyű és nemtelen volna a harcnak ez a formája, hiszen az erők nem egyenlők. S vérnek és bicskának is
van erkölcse, mely szigorúan kötelez mindenkit, aki a közösségnek tagja. Igén,
egy cigány megteheti, vagy valami jött-ment, hogy megdűljön és megverjen
például egy zsidót, aki boltot tart a faluban, vagy italt mér vigadó s máskor
kesergő embereknek. De soha nem hallottam s elképzelni sem igen tudom,
hogy falusi székely effélét cselekedjék. Ha mégis tenne ilyent, elárulná a vér
és verekedés erkölcsét, amiért megvetés jár. Más eszközökkel azonban megvívja a harcot: az idegen élelmessége ellen ő lesz még élelmesebb, szorgalmát
pedig a magáéval múlja felül.
Erről jut eszembe, hogy itt a mi falunkban is volt két zsidó család. Szép
boltja volt az egyiknek, csengetős ajtóval; s a másik korcsomát tartott a
falu-házában.
Most nincsenek meg.
Gondolom, ezt megtudakolom Ágnestől; s ki is megyek rögtön a sütőházba.
— Te Ágnes, mi lett a két zsidóval? — kérdem.
12

— Elmentek — mondja.
— S azok mért?
— Kihervadtak a faluból.
Röviden mind a kettőnek elmondja idevaló történetét. Nem voltak rossz
emberek, sem Ábrahám, sem a másik. Kinek pénze nem volt, hitelben is adtak annak. A boltos nagy családdal élt s a korcsmárosnak is volt egy leánya.
De ezek a korcsmárosok sok ijedelmen mentek keresztül, mert amikor a legények tördösték az üvegeket s egymásnak bolondultak, akkor az öreg korcsmáros félelmében mindig reszketett s a leány sírt. Aztán az emberek hazajöttek a háborúból s egyik-másik úgy kitudósodott, különösen a fogságbeliek,
hogy kezdtek boltokat nyitogatni. Nagyobb zsidók lettek az igazi zsidóknál s
így az utóbbiak hervadni kezdtek. Elsőbben Ábrahám ment el, mingyárt a
béke-kitörésnél; a korcsmáros pedig csak egynehány esztendeje, de az későn
is jött ide. Most az italmérést Magyari Ferenc folytatja, az Ábrahám helyin
pedig Jakab Lajosnak van nagy boltja; s ezen a kettőn kívül Demény Gábor
és Démény János is kereskedést nyitott, s ott van még a szövetkezet!
Rámnéz Ágnes és nyomatékosan azt mondja:
— Van kereskedelem!
Nem szóltam eddig egy szót sem, pedig nagyjából ismerem, amiket elmondott a húgom. Az ú j kereskedők közül Jakab Lajossal s Demény Jánossal egy osztályban is jártam az elemi iskolában; Gábor egy esztendővel kisebb volt. Beszéd alatt azonban megfordult a fejemben a gondolat, hogy vájjon nem nyitottam volna-e magam is boltot, ha véletlenül nem kerülök a
gimnáziumba. Ügy hiszem, nem. De megkérdezem Ágnestől:
— Ha nem adnak vala iskolára, talán most én is boltos volnék?
Ágnes nevet.
— Maga nem! — mondja.
— S miért, te?
— Boltos csak abból lesz, aki a pénzt erősen szereti.
Ebből nem háramlik dicséret reám, úgy mondja.
S egyszerre különös indulat kél fel bennem is, mert húsz esztendőn keresztül ezzel a lappangó és szemérmes váddal sokszor találkoztam. Apám volt
az első, aki az ószövetség hangján bolygatta meg ezt a kérdést. Mingyárt
érettségi után volt, egy tavaszvégi éjszakán. Ittason jött háza s én álomból
ébredve hallgattam zord magyarázatát arról, hogy egy kitanult diáknak
gyúrni kell haza a pénzt. Nem hiszem, hogy egy korona is lett volna a zsebemben akkor, de a szívem teli volt eszményekkel, melyeket Homérosz, Petőfi
és Vörösmarty tüzeltek; és teli volt hő vággyal, hogy hazámnak, ezekben á
háborús időkben, miképpen szolgálhatnék. Keserűen fogadtam el a lehetetlent, hogy apámnak pénzt nem tudok szerezni; s hogy ezt a hiányt és apámnak kárát bensőmben pótolhassam, önként ajánlottam fel magamat a hazának. Aztán, hogy telt az idő, a nevemet itt-ott ismerni kezdték, s a faluba is
elvetődött egy-egy olyan újság és nadrágos ember, aki rosszat nem mondott
rólam. De a lappangó és szemérmes vád tovább tartotta magát: nevezetes
embernek ne legyen pénze?! Nehéz ezt megérteni. Valahol hiba van: s az
öcsém azt gondolja, hogy bennenr. Mert most a napokban is tréfásan válarni
affélét mondott, hogy ő nem így csinálná, hanem addig s addig forgatná
valahogy a dolgot, amíg sok pénz jőne ki belőle.
Igaza van Ágnesnek: boltos sohasem lett volna belőlem. "".::
13

— Ha valaki ír egy szép könyvet, az nem ér többet egy boltnál? —
kérdem.
Ahogy kiszólom, már magam is érzem, hogy milyen gyermekes, amit
mondtam. S nem is alkalmas arra, hogy a szellemi javak templomába csaljon
valakit, akinek minden napját az egyszerű létfenntartás gondjai ködösítik bé.
Inkább egy olyan könyvet kellett volna emlegetnem, amely többet jövedelmezett az Ábrahám boltjánál is. De várjunk, mert ez sem lett volna jó. Hiszen
azzal magam adtam volna az Ágnes szájába a kérdést, hogy miért nem írtam
akkor olyant!
— Látod-e — folytatom gyorsan a rábeszélést: — te sem mered mondani, hogy egy szép könyv kevesebbet ér a boltnál!
Erre már Ágnes is kimondja, amit gondolt:
— Érhet, de nem becsülik az emberek.
Most kéne folytatnom, hogy ez igaz, igende nem a könyvírást kell abbahagyni, hanem az embereket szükséges megváltoztatni. De éppen akkor megérkezik sógor a „borbély"-tól. Tavaszi kedvvel simogatja megszépített állát s
e
gy-egy mozdulattal a bajuszát is, amit szintén megtérengetett a mester. Legalább tízesztendővel fiatalabb, mint ezelőtt egy órával, „majom'-korában.
Észreveszi mingyárt, hogy nem lehet kicsi dolog, amin a fejünket t ö r j ü k ; s
megkérdezi:
— Tán éppen háborúról beszélgetnek?
— Mi éppen arról — mondom. — De nem olyan háborúról, amit puskával folytatnak, hanem olyanról, amit könyvekkel vívnak.
Sógor afféle ember, aki nehezen akadékoskodik és könnyen lelkesedik; s
amellett a szellemi természetű dolgokat úgy szereti, mint a gyermek a cukrot.
— Olyan háborúba én is elmennék! — mondja.
Ágnes azzal inti le, hogy ott is tisztiszolga lenne sógor, mint a puskás
háborúban, de ezzel csak vígasságot szerez nekem s az urának egyaránt. Mert
egymásután hordjuk rakásba az ilyen tisztiszolga könnyű és kellemes kötelességeit: ceruzát hegyezni, pennát és írógépet takarítani, könyveket porolni s
nem utolsó sorban jó történeteket beszélni el a „tiszt" úrnak, hogy az megírhassa a népnek.
Sógor jelentkezik is mingyárt, hogy a legényem aztán ő lesz. S meg is
kezdi rögtön a szolgálatot, mert ázt mondja, hogy az első történetet most el
is beszéli, hadd okuljon belőle az asszonyi nép.
— No, halljuk! — biztatom.
— Egyszer — kezdi sógor —, amikor mi Ágnessel még fiatal házasok
voltunk s szegény apósom is még javában élt, valahogy erősen összevesztünk
ketten, már mint Ágnes velem. Szép őszi éjszaka volt, olyan tiszta, mint a
hideg forrás. Mivel Ágnes akaratos természetű s hirtelen is egy kicsit, kiugrott a házból, hogy ő most elhagy engem örökre s megyen haza a szülői
házhoz. Jól van, menjen! S ment is. Igende éppen akkor az Ágnes anyja is
valahogy erősen összeveszett az urával s úgyszintén kilibbent otthon.a házból, hogy ő most örökre elmegyen s itt fog élni nálunk. S ahogy elindultak
ketten egymás tudta nélkül, de egyik a másikhoz, az út felerészin összetalálkoztak. Kérdezi az anyja:
„Te hova mész, Ágnes?" .
„Én magukhoz, hát maga?"
„Én is hozzátok."
14

>,S maga mért jön hozzánk?"
„Erősen összevesztem apáddal. Hát te?"
„Én is össze az urammal."
Erre anyám felnézett a csillagos égre, egy kicsit elgondolkozott s azt
mondta Ágnesnek: „Ejszen forduljunk meg s ki-ki menjen a maga házába
vissza!" Így fordulának meg nagy sóhajtással — fejezi bé sógor a történetet.
A tanulság vidáman ömlik a napfényen széjjel, még az Ágnes arcán is
ott bujkál az elismerés és a történet igaz mivolta. De minderről nem szól
semmit, hanem nagyot ugrik a beszéddel s azt mondja:
— Hol a bárány?
Csakugyan, most jut eszembe, hogy még nem vettünk húsvéti bárányt.
Ránézek sógorra, mert az efféle vásárban ő a mester. Olyanformán beszél
azonban, hogy ebben a faluban nemigen lehet már jó bárányt alkalmas árban vásárolni. Éppen most mondá Gáspár bácsi, a mészáros, hogy itt minden
eladó báránynak gazdája került. Csak ebben az egy faluban kétszázat ölnek
le ma délután.
— Kétszázat? — ámulok el.
Hamarjában kiszámítjuk, hogy ez átlagosan negyvenezer lej, amit az ünnepek alkalmával csak húsra költ a falu; s ki azt is, hogy minden nyolc emberre jut egy bárány. Hát mégis van pénz, de honnét!?
— A föld fenekiből — mondja sógor.
Ágnes pedig egy kicsit csúfondárosan veti oda, hogy itt mindenki megbolondulna, ebben a faluban, ha nem vehetne bárányt. Fel sem tudna támadni
senki bárány nélkül! Inkább adósságot csinálnak, vagy a bőrük alól kerekítik
ki a pénzt, de húst enni muszáj! Húsvétkor különösen. Igende máskor sem
ereszkednek el a farkaslakiak, ünneptelen időkben, mert hetenkint legalább
tizenötezer lejt költenek húsra. Két mészárszék van, idevaló falusi emberé
mind a kettő. Táplálkozni kell a népnek, mert amióta létezik a világ, annyit
nem kellett dolgozni soha, mint most a románok világa alatt. Az állami adót
még ki lehetne valahogy szorítani, de a pótadó kiveszi az emberből a zsírt
s a töméntelen közmunka!
— Mégis é l ü n k . . . — mondja sógor.
Mint aki jár sziklás helyen s egyszerre kincset talál, én is úgy érzem
hogy beszédünkben megtaláltuk a kincset. Ebben a két szóban találtuk meg:
„mégis élünk"! Nehéz időkben hősöknek szava ez, mely az erőnek és a bizalomnak a fáján termett. Elgondolom: micsoda föld lehet, amely úgy elfogja
ezt a fát és úgy táplálja gazdag gyökereit, hogy zöldje nem sápad el! Csak
vér, verejték és porladó rengeteg ős tehet ilyen termővé f ö l d e t . . . Nem is
tudja az ember, hogy minek keresse inkább a titkát: annak-e, hogy miképpen
győzi hajnaltól sötétig férfia és asszonya a munkát, vagy pedig annak, hogy
soha fel nem tör mégis a kérdés:
— Miért? Mi célra?
Hiszen a polgárságban mindegyre felcsap ez a kérdés s a kitörés helyén
önkéntes halottak fekszenek, mint ledőlt felkiáltójelek a kérdés után.
Tusakodom egy kicsit, de aztán mégis megtudakolom:
— Történt-e itt nálunk, sógor, hogy valaki elpusztította volna magát?
— Milyen okból? — kérdi.
— Hogy nehéz az élet.
Rázza a fejét, hogy ilyenre nem emlékszik; Ágnes pedig kacagásra fakad
15

mingyárt. Nem tudom, mit gondoljak nyugtalanító nevetése felől, de úgy tetszik, hogy ezt a gondolatomat is olyan furcsának és idétlennek tartja, mint
amikor egymás mellé tettem a szép könyvet és a boltot.
— Te mit nevetsz úgy? — fordulok feléje.
Nem jut egyhamar szóhoz, de aztán rámveti nagy-barna, csillogó szemét
és a kerti fák felé mutogatva mondja:
— Holnap mind fütyöghetnénk a k k o r . . .
Sógornak is tetszik a pokoli kép, mit Ágnes furcsa kacagása után varázsolt a kerti fákra. Annyira tetszik, hogy még a lábát is széjjelveti, hogy
szemléltetőbben tudja magyarázni:
— Nézze csak sógor ú r : itt is egy, ezen a fán! . . . Ott is egy, azon a
f á n ! . . . A szomszéd kertben kettő, három; s a másikban öt-hat! Mind a - n e héz élet miatt nyúlt meg a nyakuk, de most a fuvalom szépen legyezi ő k e t . . .
Egyszerre megrezdül a fejem-vállam, a borzongástól. Sógor megsajnál
rögtön s mint egy dermedező gyermeknek a varázs-szót, az ijesztő mese végén, úgy mondja nekem:
— Bár élni tudjunk, sógor ú r . . . A halálhoz mód kell!
Ennél igazabb szót mondani sem tudott volna, biztosan érzem. Mert a
halálhoz, itt nálunk, csakugyan mód kell. Férjhezmenni még lehet kicsivel is,
de kerüljön kétszer annyiba, a sok ajándékkal és a menyasszonytáncban megtérül az is. Ellenben föld alá menni nagy út: olcsón nem lehet e nagy útra
elereszteni az embert! Különben itt a példa is, csak a tegnap történt.
— Hallotta-e, sógor — mondom —, hogy a nép megellenezte tegnap az
olcsó temetést?
— Igazuk volt — feleli sógorom.
Ennél beljebb azonban nem hatolhatunk az ügybe, mert a húsvéti jelszót
kihirdeti Ágnes ismét: hol a bárány! Sógor ugrik egyet, megszépített arcához
illő ruhát vesz, majd a csűr-kerten keresztül elmegy az országút felé ki. Egy
félóra múlva szép kövér bárányt hoz az ölében. Mint a puha, tömött fekete
rügy: olyan a gyapja. Valami kecseti embertől vette, akit az úton akasztott
meg, városba menet. Azoktól lehet venni, mert jó reformátusok a kecsetiek:
nem esznek sok húst. S tovább az unitárius vidéken még annyit sem, háromnégy falunak ha van egyetlen mészáros boltja.
— Jobb is — mondom —, hadd tegyék inkább félre a pénzt.
— Űgy félreteszik — feleli sógor —, hogy többet sohasem kapják meg.
Félbehagyjuk az unitáriusokat s inkább a bárányt kezdjük nézegetni.
A kosok nemébe tartozik, már kigömbölyödött kicsi és erőszakos fején a
szarva. Az orra és a szeme feketén csillog, ahogy bizalmatlanul, de vitézi
módra ügyelget minket.
0
Egyszerre Pilátus jut eszembe, aki mosta kezeit.
E bárány dolgában mosom én is.
— Ki öli meg? — kérdem.
— Ezt én — mondja sógor.
Szégyen és izgalom kél bennem; s mintha hallanám, hogy kérdi tőlem a
bárány: keresztények vagytok? Hiszen Heródes pogány volt és ti az ő példáját követitek! Nem a Krisztusét, aki a nyakára nyugtatva hordott engem!
Így beszél a bárány s nekem felelni kell. De felelhetek-e egyebet, mint
azt, hogy az én keresztény hitem szerint csak az olyan élet szent, amely lelket
hordoz. És az csakugyan szent?!
16

Háborgást érzek lelkemben.
Ide-oda sunyítok, majd megkérdezem sógortól:
— Nem sajnálja megölni?
— Nem nézek a szemibe! — mondja sógor.
Félre fordulok és szó nélkül kimegyek a kertbe. De ahogy vizsgálom a
bomló cseresznyefát s utána az almafa rügyeit, egyszerre eszembe jut, hogy
a napokban mit mondott a szomszédos gazda.
— Milyen termés lesz? — kérdeztem tőle.
— Nem valami jó — mondta —, mert a legtöbb almafa bitangot virágzik.
Ez jut eszemben.
Gyorsan a tető felé indulok, ahol nincsen almafa s ahova nem hallatszik
a bárány utolsó kiáltása sem. Itt leülök egy vadvackorfa alá és az emberi
életről gondolkozom, keresvén az útvesztők között az igazság útját. Ügy bizsereg a fejem, mint a boly, melyben hangyák helyett gondolatok akarnak rendszert építeni. Egyszerre szarka madár repül el felettem s valahogy a szellemet
röppenti eszembe, aki lakott volt efféle madárban is. A következő pillanatban már a növendék Jégtörő Mátyás áll előttem, a szellem emberi gazdája,
s a názárénussal beszélget. Éppen arról folyik a szó, hogy vájjon ember tudhatja-e, hol van és hol nincs igazság. Ügy véli az öreg názárénus, hogy ember nem, de a hit igen! Valahogy így lesz, gondolja kicsi Mátyás, de még oltoványnak érzi a maga hitét, aminek minden szélre hajladozni kell, hogy a
végén erős és nagy fává nőhessen.
— Menj tehát és hajladozzál! — mondja neki a názárénus.
Neki mondja?
Nem.
Nekem szól ez a tanács.
Hajladoznom kell hát Krisztus és Pilátus között, a Heródes csecsemői és
a húsvéti bárányok között, nemkülönben a kereszténység eszméje és mai állapota. között. így talán nagy és nemes fává nőhetek valamikor, amely nem
fog már hajladozni, sem meddőt virágzani.
Percek alatt kitavaszodik a reményem, hogy ez így is lesz. Felkelhetek
hát a vackorfa alól, ahol valami eredményre mégis jutottam, s mehetek hazafelé. Nagy kerülővel teszem meg az útat s otthon gondosan kerülöm, hogy a
bárány szóba jöjjön ismét. Hadd beszéljünk inkább vidám régi dolgokat, sőt
azt sem bánom, ha némi politikát. Jóféle magyar embernek ebből is kell egy
kicsi, bár általában és feltűnő módon tilos itt nálunk. De így ebéd után s
bizalmas családi körben, ha jól fogom fel, egyenesen honpolgári kötelesség,
hiszen megszűntek a pártok, ahol virágzott ez a gond.
— Alakul a világ — mondom.
— Igen, megindult volt — feleli sógor.
Nézzük egymást s úgy folytatjuk; majd az arcomon mosoly jelenik meg.
— Ügy kéne hát! — helyesli sógor.
S ezzel már el is végeztük, amit ebben a dologban szóval végezni lehet.
Még csak azt akarom megkérdezni, hogy az erdei munka alatt, amikor hetekig éjjel-nappal egymás között varrnak, szoktak-e effélékről beszélgetni.
— Politikáról-e? — mondja sógor.
— Arról.
— Nemigen — feleli.
Hallom, valaki nagy megfontolással jön felfelé a grádicson. Arra nézünk
17

s hát a Gáspár öcsém komoly feje bukkan elé az ajtóban. Mondom neki,
hogy éppen jókor jöttél, mire udvariasan és egy( kicsit rejtelmesen mosolyog.
Ahogy kezet szoríthatunk mi ketten s ők is ketten, már viszem is őket a másik szobába, ahol én ütöttem vendég-tanyát. Itt mégsem vagyunk senkinek
lábalatt s nyugodalmasabban tudunk beszélgetni is. Azt kérdi Gáspár, amint
leülhet mingyárt, hogy mi hasznát vehetjük neki, ha már olyan jókor talált
jönni. Mondom, hogy sógorral ketten megbeszéltük a világ folyását s most
éppen az erdei munkásoknál tartunk.
— Azt kérdezte sógor úr — szól belé a házigazda —, hogy mi politizálunk-e, amikor együtt vagyunk az erdőn.
Gáspár egy furcsa fejmozdulattal elneveti magát.
— Itt nálunk más beosztás van — mondja.
— Milyen?
— Olyan — feleli Gáspár —, hogy mi dolgozunk s más politizál.
Gondolom, innét a sík mezőről visszaszorítom Gáspárt az erdőre, de mingyárt kiderül, hogy ő nem is ment el onnét. Ott dolgoztak, mondja, vagy tízen s egyszer egy napon két csendőr ereszkedett hozzájuk. Felszólította őket
a két csendőr, hogy vegyék elé a személyazonossági bizonyítványt. Ilyen bizonyítványa csak neki volt egyedül; s no még egy öregnek is, de az nem az
övé volt. Hanem egy másik emberé, aki szőke. Előbb az öregét nézték meg
a csendőrök, de ahogy nézi az egyik, egyszerre a szemibe tekint az öregnek s
azt mondja: magának barna szeme van, vén csaló! Abban á helyben félreállították az öreget, s nézni kezdik az enyimet. Abban nem kaptak semmi
hibát, az igaz, de a többinek nem volt bizonyítványa, sem igazi, sem hamis.
— Mért nincs? — kérdezi a csendőr.
— Azért nincs — mondja az egyik —, mert mi tévedésbe estünk.
— Miféle tévedésbe?
— Azt gondoltuk, hogy fát vágni jövünk; de most lássuk, hogy szavazásra.
Erre megharagudtak a csendőrök, folytatja Gáspár, s az egészet el akarták kísérni. Végül valahogy mégis megkegyelmeztek, de az öreget úgy elvitték, hogy négy nap múlva érkezett haza, mivel egyik őrs a másiknak
adogatta.
— Hát az erdőn is így van — mondja Gáspár.
Mulat rajta, s én dohánnyal kínálom, hogy eressze füstbe az egészet.
Sógor is rágyújt, majd meglepő kérdéssel fordul az öcsém felé:
— Az iskolában milyen tanuló voltál, Gáspár?
— Nem a legjobb — feleli öcsém.
— S annyiszor írtak-e fel, mint most a csendőrök?
— Nem.
Sógor nevetve csapja hozzá:
— No, ezen nem sokat gondolkoztál!
Olyan jól telik az időnk, hogy kár volna otthagyni az erdőt. De most
már a munka, az életmód s a kereset felől szeretnék egyet és mást megtudni.
Nem nagy kívánság, azt mondja sógor, s mingyárt el is beszéli ezt az utolsó
erdei működését. Először azonban alapot vet neki s a farkaslaki nép helyzetét magyarázza, ha esetleg nem tudnám. Az élelmet nagyjából megtermi ez a
föld, de a pénzt, adóra s a ház szükségeire, csakis fából t u d j a kiszorítani az
idevaló ember. Még a nagyobb gazdák is. Különösen ősz közepétől tavasz kö18

zepéig mindenki a fán van rajta, mint a harkály. S mivel annyi erdeje csak
igen-igen kevésnek van, hogy a magáét pusztíthassa, idegenbe járnak erdei
munkára. Vállalkozóknak.
— így történt most is — folytatja sógor. — Ezelőtt öt héttel elindultunk
nyolcan. Idevaló szenesek hozták a hírt, hogy a szederj esi erdőbe munkás
kéne; s egy újabb fordulatnál már a vállalkozó üzente is a szenesektől, hogy
mehetünk. így aztán nyolcunkat feltarisnyáltak az asszonyok s elindultunk
gyalog. Negyven kilométer volt. Ott a helyszínen két pártra szakadtunk, mert
egy kalibában nem fértünk volna el. Ez volt az első, két kaíibát csináltunk.
A vállalkozó megmutogatta az erdőt, aztán neki mi a fának. Amikor négy hét
múlva számadást csináltunk, még ezer lej kereset sem jutott egyre, csak kilencszázhatvan. Ez mennyi napjára? Ügy-e, csak harminckét lej?
Számítgatjuk magunkban, hátha több jönne ki.
— Az annyi — mondom.
Ebből még élelmezték magukat s dohányt vettek. Gyenge mesterség,
akármennyit gondolkozunk rajta.
— Ki volt a vállalkozó? — kérdem.
— Zsidó ember — mondja sógor.
Mégis furcsa, gondolom magamban, hogy ilyen ügyes és értelmes férfiak,
mint ez a sógor, ne tudjanak többre menni ennél! Tűrhetetlen dolog. De hol
kéne megfogni vájjon, hogy segíteni lehessen? Talán szervezkedni kéne s
megállapítani a bért. Sógor azonban legyint, hogy a nép nem olyan. Hát akkor álljon össze nyolc-tíz falusi ember s legyenek ők a vállalkozók, együtt.
— Az még úgysem lehet — mondja Gáspár.
— Mért ne lehetne? — kérdem.
Nagy szakértelemmel magyarázza az öcsém, hogy micsoda utánjárás és
mennyi kérvényezés kell, amíg vágatási engedélyt lehet szerezni. Érteni kell
jól a román írást s érteni kell a hatóságokat. Kanyarog sokat az út, amíg
ledőlhet az első fa. Az ilyen kanyargást csak az urak értik, s aztán az úr az
urat jobban megsegíti, ha zsidó, ha más.
Indulat nélkül s mint a törvény szövege, olyan szárazon kopognak a szavai, ahogy az eredményre tér és mondja:
— Mi pedig csak magunkra vagyunk hagyatva: dolgozunk, adót fizetünk,
állami iskolát építünk, vasárnap templomba járunk s egyszer-egyszer szavazunk. Ennyi az egész.
Lehajtott fejjel, csendben ülünk, mintha a keresztet tettük volna fel a
falu tetejébe. A sors mélyén egyek vagyunk. S tudom azt is, hogy elsőnek
sógor fog megszólalni, mert benne van a legtöbb világiasság és bizakodás.
— Ne búsulj, Gáspár! — emeli is fel a fejét. — Mert ha nem búsulsz,
mondok egy jó hírt.
Ügy áll az öcsém feje, mint a kalász.
— A szederjesi erdőben — mondja sógor —, ezen az utolsó héten minden éjjel szólott a rigó.
Mi azonban nem szólunk, mert mindent vártunk volna, csak éppen ezt
nem. De amikor sógor megmagyarázza, hogy a rigók éjjeli éneke jobb sorsot
jelent a népnek, akkor Gáspár is nagy madár-párti lesz egyszerre. Sőt a barátságát az összes állatokra kiterjeszti, különösen az őzet és a mókust dicséri
szerfelett. Nyilvánvaló, hogy ez a kettő meg is érdemli a dicséretet, bár a
gazdasághoz egyik sem teszen hozzá, hanem csak elvesz belőle. Nem csoda
tehát, ha tudni szeretném barátságának okát.
19

I

— S mért szereted éppen ezeket? — kérdem.
— Örökké megvidámítanak, ha látom — mondja Gáspár.
Máris megvidámították, pedig csak beszél róluk. Ritkán is láttam ilyennek, mert túlzott szemérmességgel az érzelmeit mindig titkolni szokta, mint
általában az egész család, a miénk. De most elveszti természetének fékjét s
olyanokat mond, hogy legény-korában mindig őzet vagy mókust szeretett
volna kedvesének fogni; s ez a vágyakozása most is megvan, csakhogy nem
a kedvesének fogná jelenleg, hanem a kicsi leánykának.
— A tudósnak-e? — kérdem.
— Annak.
— Űgy látszik — mondom neki —, hogy sokért nem adnád ezt a leánykát.
— Nem én, egész Molduváért — feleli.
Hirtelen meglep, hogy éppen Moldovát említi, de akkor jut eszembe: hiszen ott katonáskodott! Többször beszélte nekem, hogy tiszt legénye volt,
mint a székely fiúk általában. Mert eszesek ezek, megbízhatók és tiszták.
Valósággal kormányozta ő is a családot, mely a főhadnagy mellett a fiatal
asszonyból és az anyósból állott. Most is bölcs derűvel emlékezik, hogy milyen lappangás volt a két asszony között, örökösen. Én azonban nem ezen
derülök, hanem a Gáspár okos politikáján, melyet a két nővel folytatott,
akárcsak Bethlen Gábor a némettel és a törökkel hajdan. S közben ott volt
maga Erdély, a főhadnagy képében, kinek a talpát néha és nagy szakértelemmel vakarni kellett.
(1938)

BALOGH EDGÁR

Visszajátszások
három pergetésben
JÁTÉKAIM
Játék formálja az embert. Ha az öregkorból visszatekintek fakadásomra,
fejlődésemre és mindennek kimenetelére jóban és rosszban, úgy végigfutnak
emlékezetemben mindenkori játékaim tapogatózásai, vágyakozásai, kísérletei
vagy akár csődjei is.
Kezdjem az ólomkatonákkal. Gyermekszobánk Pozsonyban félhomályos
volt, ablakkal az udvari „gang"-ra, s amikor már pattogott a tűz a kályhában, s az ablakon át beszűrődött a szomszédos udvarból egy különc rokon,
ama Ghyczy bácsi villájának felgyúlt villanyfénye, frissen ugrottam fel, hogy
20

minél hamarább a szlöjdfelszerelésemet rejtő asztalhoz ülhessek s felállíthassam csapataimat. Hol itt az összefüggés? Hát igen, ez a bácsi valamikor huszár főhadnagy volt, s bár tiltottak tőle valamilyen családi história miatt,
mégiscsak rajongva gondoltam az ő játékára, egy pompás kardgyűjteményr e . . . Az asztalomon minden reggel riadó volt, s szabályos rendben felsorakoztak az olasz karabélyosok, a honvédek, a tiroli vadászok, a kék tengerészek. Csak egy maradt ki a játékból: a háború. Később, amikor már kitört a
világöldöklés, nem mondom, rám is átragadt a fertőzés, öcsémmel és barátaimmal leguggoltunk a hálószoba szőnyegére, s építkeztünk kőszekrényből meg
a matadorjáték pálcikákkal rögzíthető likas faalkatrészeiből, aztán durr neki,
valami kis lövegből célozgattuk egymás katonáit. De várjunk csak! A dúlás
közepén társaim s főleg kőszegi kadét öcsém harci szenvedélyével szemben
békét hirdettem meg. Most már a szőnyegen sorakoztak fel az életben maradt ólomhősök, s eljátszottuk a fegyverszünetet, a dísztemetést és az újjáépítést. Tartott ez mindaddig, amíg egy nagy társzekér meg nem állt a ház
előtt, s családi parancsra egy skatulyában le nem vittem a kis katonákat a
világháborús gyűjtésbe. Az ólom elment az igazi háborúba, s többé sem hadakozás, sem békülés nem volt nálunk sem asztalon, sem szőnyegen.
Sokkal komolyabb volt az országlás nagyanyánk kertjében. Már gimnazisták voltunk, s vasárnaponként ide, a Duna fölé hívtuk barátainkat, úgy osztva be magunkat, hogy volt egy király, egy földművelésügyi miniszter (ő ültette a retket és hagymát diófánk alá), egy mérnök (ő csatornázta a mosóteknő vízlevezetőjét az utca felé), egy rendőrkapitány (persze az öcsém) és két
rendőr, a polgármester-unoka Brolly fiúk. Papírpénzt adtunk ki, hivatalos
nyelvünk a latin lett, címerünk zöld csillag. Harcban álltunk egy másik országgal, amelyet a Kőbánya felett, a Bagnovini kertben alapítottak az olasz
kéményseprőmester gyermekei. Homokbombák puffantak, de mindkét ország
lapot is indított. A miénket természetesen én szerkesztettem Hazafiak Lapja
címmel, egyetlen példányban (anyánk volt az előfizető). A világháború vége
közeledett, s kikiáltottuk mi is a köztársaságot, szent békét kötve a hegyiekkel. Én voltam a király, egy órára bilincsbe raktak, s hozzákötöttek a diófához, majd megválasztottak köztársasági elnöknek.
Mondanom sem kell, hogy alkalmazkodtunk a nagyvilágbeli történésekhez. Közben osztálytársaim parlamentet szerveztek Jankovics Marcell író, a
Toldy Kör elnöke lakásán, az ő fia lett Károlyi Mihály, konzervatív ellenfele
budafai Vermes Jóska, az alispán fia, én pedig egyszerűen Lovászy Márton
voltam. Przemyslből ekkorra már Pozsonyba hazatért csukaszürke őrnagy
apám ellenére (őt nem értesítettem a parlamentről) többször is elkiáltottam:
„Mi ántántbarátok vagyunk!" A történelem újabb fordulatai azonban feloszlatták ezt a kis országgyűlést is, a Vásártéren eldördült a cseh légionisták
fegyvere, bekövetkezett az államfordulat. Nem maradt számomra más hátra,
mint a Régi pénzekről című lap szerkesztése, grafitceruzával beledörzsölt
éremillusztrációkkal. Éz már hat példányban jelent meg, pontosan átmásolva,
s csak régi pénzzel lehetett rá előfizetni. Legkedvesebb szórakozásom így egy
trieszti hajóskapitány keresztapámtól érkezett Münzkasten, egy ötfiókos ládikó megtöltése lett brakteátokkal, dénárokkal, tallérokkal, s még római császárképeket hordó pompás ezüstökhöz is hozzájutottam egy Vödric-völgyi leletből. Hová lett ez a gyűjtemény? Odaveszett az egész, elpusztult a második
világháború átvonuló frontján.
21

Azt hinném, egyetemi hallgató koromban már nem játszottam. De hát,
nem játékos volt diáktársaimmal a falujárás? A búrkalapos militarista cserkészetből regösdiák-mozgalmat alakítottunk ki, Mátyusföldtől a Tiszahátig
százfelé gyújtottunk tábortüzet, magunk köré csődítve a falvak gyermekeit
(mindig eljöttek a szülők is), és kezdődött a műsor: Benedek Elek meséi, a
Toldi egy kifeszített vászonra vetítve, ének, s végül megszólaltattuk sok száz
torokból a helyi népdalokat is, helyet adva a gyermekek balladás játékainak.
Aki a legtöbb mesét mondta, egy Kardos Feri, egy Dobossy Laci, egy Jócsik
Lajcsi, az megkapta a „regös" címet, s Nemesszeghy Jenő (tavaly halt meg
Ausztráliában) rovásírásos diplomát rajzolt-festett számára. Bizony, ebből a
játékból indult el a falukutatás. A regölésből szociográfia lett, felébresztve a
népszolgálat felelősségét.
A játék sohasem szűnt meg. Már az ifjúmunkásokkal jártunk közös kirándulásokra, s valahol a Kisduna mellett, virágos csallóközi réten elevenítettük meg azt a sztrájkot, csendőrsortüzet, amit szemtanúk emlékezetéből és
segítségével sikerült hűségesen megismételnünk. Ekkor küldtük el a még
weimari Berlinbe Balázs Andris joghallgatót, hogy a filmes Balázs Bélánál
sajátítsa el a híres kékblúzos színjátszók népi dallamra szerelt új munkásmozgalmi mondandóját. S lett is ebből szavalókórus, munkásgyűlések és felvonulások lélekserkentő felajzása. Szétfreccsent a múltban ez a játékosság is.
Én elkényszerültem apám földjére, Erdélybe,'az a Száraz Jóska, aki a Vörös
Barátság nevet adta a diákok és ifjúmunkások közös csoportjának, a spanyolországi harcok hőse lett, Szabó István, az együttes elnöke, a mozgalom vértanúja.
Sokkal békésebb volt a játék a brassói Cenk alatt, ahová sorsom sodort.
A népi mozgalom itt a székely szolgalegények és szolgálólányok táncos, színjátszó és énekkari csoportjaiba vonzott, nappal újságíró, esténként a külvárosban ilyen együttesek bátorítója, szervezője lettem, a Magyar Dolgozók
Szövetsége forrongó lendületében. Eljátszottuk a székely és román pásztorok
eredeti betlehemes jelenetét, s a jövedelemből nemcsak árva gyermekek csizmácskáira futotta, hanem jutott összeg a Vörös Segélynek is a spanyol frontról hazatérő székely katonák támogatására. No, de közben megházasodva, s
innen Gaál Gábor mellé kerülve Kolozsvárt a Korunkhoz, majd az Erdélyi
Magyar Szóhoz, most már hovatovább saját családomon belül várt rám a
játék.
Hogyan játszottam én a fiaimmal (már amíg mellettük lehettem)? Eszembe jutottak az én gyermekkori szórakozásaim, s megindult a családi nagy
asztalon az építkezés, most már a szocialista álom sugallatára is. Háború és
ólomkatona nélkül, de gazdag, pompás városokkal. Még villanyhuzalok is kerültek cérnából. Aztán, ott benn, a Bukarestig ható Rajk-per börtönében,
magamra maradva, iskolázással játszattam magam. Hol szlovák vagy francia
szókincsemet idéztem fel ezer szó erejéig, hol szalmaszállal a falra körvonalaztam Európa történelmi térképeit különböző századokban, állandóan visszafeleselve a képzeletemben hozzám kérdéseket intéző fiúk kíváncsiságára. No,
de mire hazaértem, ők már nagyok lettek, s a játszás hovatovább már az ő
gyermekeik megszületésére és növekedésére várt. „Nagytati"-ként az unokák
mesemondója lettem, s időnként újra nagy építkezések s a szokásos bulik
játékrendezője is, nem egyszer velük s vendégeikkel együtt szerkesztve alkalmi egypéldányos újságokat.
22

Az unokákkal való szórakozásban amolyan alaptételemmé vált a gyermekfantázia megnyitása, a dolgok lehetőségeire való ráébresztés. Volt egy folytatásos mesém, amit három unokának a kellő időben háromszor is meg kellett
ismételnem. Még ma is emlegetik, az ifjú magyar irodalom szakos tanár és a
két eladó leány. Mindig a jól ismert tájból indultam el, estéről estére lerakva
a székely nannyó falujából a homoródalmási barlangig vezető jövő- és képzeletbeli vasútvonalat. Vigyáztam arra, hogy maguk a szereplők is a jól ismert
családtagok, szomszédok, földiek legyenek, reálisan formálva a tényleges eshetőségeket. Micsoda ú j termeket fedeztünk így fel a barlang mélyén, a Vargyas búvópataka mentén rátalálva egy hatalmas föld alatti tóra, gyógyvizével! Hogyan épült ki a Csudálókő és a barlang szájával szemben magasló, a
falu népét megmentő hősről elnevezett Csala Tornya közt egy, a völgybe illeszkedő fürdőtelep! Ki mindenki látogatott ide a nagyvilágból, pontosabban
ki mindenkit fog majd ide vonzani a jó hír, éppen a Daszmagyaróssa tisztására, ahol fiaim is papójuktól, a vén széköl katonától a mereklyék forgatását és a szénaboglya felrakását tanulták! Szóval: a mese kiderítette, mi minden lesz az Erdővidékből, ha majd a barlangban hangversenyeznek és itt
játsszák el — mondjuk — Kisbán Miklós őskorban lejátszódó drámáját, a
Naplegendát... Magam is belelázasodtam a mesemondásba, s ez csak egy volt
a sok esti költemény közül.
Különben minden más mese is helyi kötődésben jelent meg. Mackó úrfi
az volt, aki fenn a csigolyásban tördelte az ágakat, s amikor elvittük a gyerekeket Julcsi nénjükhöz Vargyasra, s ők ott egy farakás tetejére fészkelték
be magukat várszerűen, ide gyűjtve játékszereiket, én mint tatár kán adtam
elő követeléseimet (egy írásbeli parancsomat meg is őrizték), no de hát kacagó visszautasítás, majd kavicszápor volt a válasz. Mindez alig száz lépésnyire a Vargyas pataka nevezetes hídjától, ahol a helybeli elődök lerángatták
lováról Rabsánt, a betörő tatár vezért.
Ebből is kiöregedtünk. Én még hosszú vasútvonalakat raktam ki Kolozsvárt a Rákóczi úti kertben, rengeteg újságpapírral jelölve a pályát, hogy a
gyermekek tájékozódni tudjanak az erdélyi állomások közt, de hát ők már
Európát járják, ahol én képzelet játékban sem tudnám őket követni. Mi marad
számomra a játékból? Nyomom a betűket az öreg gépen? Rakosgassam újra
a könyveimet? Vagy játsszam el azzal a mintegy háromezer levéllel, melyet
lexikonszerkesztőként lajstromoztam, s mindmáig gonddal forgatok? Avagy
számoljak még dédunokák lehetőségére, hogy újra kirakjam az asztalra a
béke vágyképeit, s ú j meséket szőjek egészséges fantázianyitogatásra?
EMLÉKTÁRGYAIM
„öregek e m l é k e n . . . " — mormolom az Ady-igét, és most nem teszem
hozzá a folytatást: „S fiatalok gondon". Maradjunk csak őszintén mimagunknál, a jórészt már elbúcsúzott nagyapanemzedék mindennapjaimat átlengő
rémete-légkörében. Bizony, aligha tagadhatnám, a múlt vesz körül. Aki szobámba lép, rácsodálkozik egy-egy emléktárgyra, megáll holt barátaim fényképei előtt, rákérdez a falakat borító festményekre. A legtöbben azon akadnak fenn, mit keres egy kicsiny meg egy nagyobb sarló a folyóiratok asztalán, no meg miért nem a falon függenek a díszesre faragott sulykok? S jön
a magyarázat. A kis „sorró" — mert Erdővidéken így nevezik — a feleségemé
23

volt kislánykorában, búzát, zabot, árpát vágott vele, míg az öregebb eszközt
apja használta. Most? Lapokat nyomtatok velük. A faluból úgy hoztam ide
őket, hogy ott már a padláson hányódtak. Itt nem rozsdásodnak el, az aszszony olykor „sorrózik" a kertben. A három sulyok is Vargyasról került ide.
Kettő a rokon népművész, Máthé Ferenc Ilonka (a faluban Ilonka Feri) remeke, a harmadik iskolai faragóvizsgára készült. Okos, hogy ott ilyen műhely
van! Most ezek is egy-egy köteg kéziratot nyomtatnak, hogy a szél ablaknyitáskor szét ne zilálja a húsz éve készülő irodalmi lexikont.
S itt álljunk meg egy elvi magyarázat erejéig. Megírtam már egyszer,
hogy az ilyen sulyok négyféle rangban él. Egyszer: ruhát sulykolnak vele a
patakban, ez az alapforma. Aztán hímesre faragják, s lesz belőle az elígérkező
legény ajándéka egy választott szép leány számára. Következik az üzlet, s
készül az ilyesmi falra aggatható dísznek... Nos, nálam a „dísztárgy" ú j szerephez jutott, amikor a gyöngyvirágos, bánatszíves, tűzjeles faragvány megint
használható valamire, immár a szobában. Szerepcsere? Igen, Van, aki érti,
van, aki nem érti, hogy a néprajzi tárgy nyilvánvalóan elszakad a faekés,
székely ruhás múlttól, de beépül bájával a városi háztartásba, munkavilágba.
A népnyelvet sem feledjük, hanem szavait, fogásait befogadjuk az állandóan
bővülő szókincsbe, hogy folytonosságban maradjunk az elődökkel. Különben
itt van rögtön az íróasztal fölött, a könyvtár Téka-sorát tetőzve, az ú j szerzemény, Miholcsa József komor, bezárult székely kapuja, a magasból idézve egy
ú j művészi kísérletet, melyért egy életen át — én, az ős-városi — küzdöttem:
a népi kultúra értékeinek áttételét az újba, egy mai jelképrendszerbe.
Emléktárgy — ez nálam nem vásári csecsebecse. Nem nosztalgia, nem
gyűjtőszenvedély táplálja, hanem az életemből, családom történetéből adódó,
érdeklődésem és foglalkozásom köreivel összefüggő tárgyi emlékeztetés. Nem
vagyok műgyűjtő, a szobámbeli festmények is mind személyi okokból kerültek mai helyükre.
Vendégeim szeretik Szolnay Sándor alkotását, mert menten felismerik
rajta Tamási Áront. Egy elhagyott padlásról mentődött ide a háború után,
legyen csak jele, hogy ebben a házban nem felejtődött el ama 1937-es Vásárhelyi Találkozó, melynek ő volt első demokratikus hitvallója. Már kevésbé
ismerik fel Józsa Bélát, a székely munkás-vértanút egy másik festményen,
ez Nagy Albert műve: a börtönajtóban búcsúzó rabot ábrázolja. Még előttem
— feleségemmel szólva: előttünk — karcsú alakja, székre áll, becsavarja a
nászajándékot, egy villanykörtét, s a kigyúló fényben tányérokat n y ú j t át
(egy darabja még szolgál). Ami pedig a Bethlen-bástya — élénk színeivel oly
élesen elütő — képét illeti, ez nyolcvanadik születésnapomra került ide, Balázs Péter szeretetéből. Muskátlis ablak párkányán egyik kötetem, innen látjuk a bástyát, ahol valamikor várostörténeti anyagot gyűjtöttünk egybe.
A múzeum tervéből ugyan nem lett semmi, de vigaszul itt az emlék. Ennek
a bástyának a magasából örökítette meg Gy. Szabó Béla viharfényben a várost, ez a metszet ágyam fölött virraszt, míg fejemnél Incze János groteszk
festménye a hó alatt roskadó Désről, ahol együtt katonáskodtunk.
Egy régi álom a Szolnay-kép sarkán: Kós Károly kezevonásával a fel nem
épült fehéregyházi Petőfi-ház terve. Együtt tanakodtunk róla az elmúlt időben.
A falon, ha betódul a napfény: arcok ragyognak fel. Itt az én hőseim,
akik a távozásban megelőztek. Középen Móricz Zsiga bácsi bajszával, dedikáló
sorok mögött, itt Petru Groza mosolyával (nem közéleti szerepében, hanem
2i

mint a család egykori barátja). Fábry Zoltán kéziratot olvas stószi íróasztalánál, Gaál Gábor szemüvege villan, s rendre a két István, Asztalos és Nagy,
majd Papp Aurél, Ady román barátja („Nem ülök le, sietek a Mócvidékre,
csak így állva iszom meg a kávét" — mondta ittjártában, utoljára). Egymás
mellett Jordáky Lajos, Szemlér Ferenc, Kacsó Sándor, s fájdalom, itt van már
Szabó T. Attila fényképe i s . . . Ketten rajzban: Kurkó Gyárfás arca még a
tizenhat éves börtön előttről (Balázs Péter ajánlja feleségemnek), s Szabédi
László ültében, Nagy Imre örökítése. És hányan hiányoznak! Halottaim száma
egyre nő, arcképeiket már nem bírja a fal.
Emléktárgyak-e a festmények és fényképek? Feltétlenül, ha életünkben
gyökereznek, ha a magunk múltjára, próbáira, törekvéseire, barátkozásokra
és szövetkezésekre, örömünkre és bánatunkra figyelmeztetnek.
Van aztán itt szélesebb gondolati karolás is, szembeszökő és akár meg is
fogható tárgyban. Az ablak alatt, kis könyvállványon egy színes lakkozású
tálacska a hét toronnyal, s felírva gótosan: „Siebenbürgen süsse Heimat —
1963", nagyszebeni szász rokoni ajándék. Ugyanezzel a hét toronnyal s Kolozsvár Nagy Lajos-kori címerével nagy bronztál gondolkoztat meg a falon is,
Pongrácz Antónia fémdomborítása. Vele egy sorban az eszményképemnek
vallott Bethlen Gábor fejedelem törökös hajcsimbókjával, Gergely István műterméből. Szembenéz vele a másik erdélyi reálpolitikus, Márton Áron püspök,
aki pasztorális látogatáson itt járt e szobában is, különböző nézeteink közös
humánuma jegyében. A plakettet Venczel Árpád készítette, hogy bearanyozza
az én remetelakomat. És Ady három arca! Londonból küldte Buday György,
s egyik könyvespolcom bütüjére került, akárcsak Hunyadi László Arany-plakettje, az 1967-es Arany-évforduló dátumával. És szerte az írók emlékérmei
súlyként lapokon és könyvtornyokon, köztük — akaratlanul, de az unokáknak szánva — Tőrös Gábor eltalálása vénségemről.
Vannak olyan munkák is körülöttem és fölöttem, amelyeknek titka van.
Míg a ruhásszekrény fölött Heim András két mértani kompozíciója a Kassákutódlásból ad neoavantgárd ízelítőt, egy zugban búvik meg Szervátiusz Jenő
szénrajza Gábor Áronról, még a világháború idejéből. Áll a kucsmás ágyúöntő, lábainál ledöntött harang. Meg is gondolkoztatta a falusi lakásunkba
szállásolt kazah tisztet, miután felvilágosítást kapott oroszul a Habsburg-ellenes harc vitézéről... Ha szobámban fel s alá járkálok (sűrűn megteszem örök
nyughatatlanságomban), felém kiált mindenünnen a volt, a megtörtént, az én
nemzedékem átélt világa. Egy kisebb állványon fiatalságom serkentő triászának (Ady—Móricz—Szabó) könyvei, fölöttük Kovács Zoltán színpadterve 1945ből, egy közös ünnepély román—magyar zászlódíszével, s valamivel magasabban Tolnai Tibor finom ködön áttetsző festménye a nagyváradi templomtoronyról, mely a törökök alól való felszabadulást hirdeti — ezt a Romániai
Magyar Irodalmi Lexikon első kötetének bemutatása alkalmából kaptam. S
tovább kalandozva nem a magyar irodalmi tanszék fénykorának emlékét lobbantja-e fel bennem egy másik könyvespolc oldalán a jegyzeteibe mélyedő
kolléga, Jancsó Elemér? Képe alatt láncon függ a szlovákiai sarlós-utód biciklista falujárók emlékérme; meg-megállok előtte, forgatom.
Miről szóljak még? Benczédi Sándor gunyoros agyagszobrocskájáról, ahogy
legörbedve gúlákat cipelek a hátamon, mint valami púpos teve, műemlékvédő
koromat idézve? Vagy akár a kovácsoltvas csillárt említsem a maga nyolc
gyertyalángjával? Ez egy háromszéki patkolókovács műhelyéből került elő,
25

utolsó pillanatban sikerült megmenteni a beolvasztás elől. Valamely feldúlt
kastélyból hordták el, talán éppen a Mikeseké lehetett, s most itt áraszt méltóságot csúcsos kis körtéivel. Vagy kopott íróasztalom üveglapjára figyelmeztessek? Fiaim, unokáim szívesen hajoltak föléje, ez az anyánk, apánk, ez a
nannyó, itt a Kolozsvári Bokréta egykori néptáncosai, középen a prágai Szent
György-szobor, alatta a kardos pozsonyi Petőfi, ma ott a Ligetben koszorúzgatják. Ezek micsodák? Kézbe akad néhány egymásba illő római terrakotta,
Napoca egykori fürdőjének padlózatából valók, építkezéskor hányta fel egy
földvájó, csak a sárból kellett felemelni.
Magáról a megviselt íróasztalról ne beszéljünk, olcsón vásárolt öreg holmi, de a kanapén s az ágyon varrottasok még abból az eredeti régiből, s a
foteleken gyapjúból-kenderből szőtt törülközők egyik sógorasszonyom még ma
is működő osztovátájáról. Feleségemnek így otthonos, és ami fő: tiszta minden.
Kiáltsam el: végeladás!? Folytatódik-e ennek az emlékhalmaznak az értelme, ha mi, a ház öregei, már nem leszünk? A kiáltás bizony kissé üzleties,
noha nem adunk el és nem adunk fel semmit. Inkább búcsúzkodjunk tisztességesen a szobától s a benne rejlő múlttól. Az ablakon át rálátunk a csupasz
őszi orgonabokrok karéjára, csöndben lapul, de tavasszal! S az mindig eljő
újra, nélkülünk is, hogy elárassza liládzó virágok illatával az utódokat.

KÖNYVTARAIM
Nem is csupán értelmi eredetű az én sok évtizedes barátkozásom változó
könyvtáraimmal. Végigrezgett rajtuk is minden változás, de a megújuló olvasmányokból sohasem apadt ki az érzelmek forrása.
Szüleim nem nagy, de annál választékosabb könyvtárában csupa díszkötés, arany ragyogás, selymes tapintat fogadott, valahányszor egy szőnyegen
elébe telepedtem, s az üvegszárnyakat feltárva áhítattal vettem ú j r a meg ú j r a
kezembe a pompás kiadványokat. A könyvtár kétnyelvű volt, pontosabban
háromnyelvű, mert apám német könyvei, a Heine-díszkiadás meg a Weltall
und Menschheit mellett voltak erdélyi szász kötetek is, no meg akadt ráadásul
némi francia anyag, hiszen anyám három nyelv tanárnője volt. Igaz, hogy a
magyar irodalom világa itt csak Komjáthy Jenőig terjedt, akadt utolsó szerzeményként Reviczky Gyula is, de ami a képes nagy Beöthy-féle irodalomtörténetbe belefért, az Balassitól és Amadétői itt volt a lakkosan ragyogó polcokon. Boldog órák voltak ezek a zöld szobában (itt minden ilyen színű volt),
s különösen akkor fogott el az öröm, ha olyasmi akadt kézembe, amit m á r
szóból ismertem. Mert édesanyánk az iskolából jövet mindig benyitott hozzánk és szavalt nekünk. Ernő öcsémmel szinte szóról szóra tudtuk már a
János vitéz egy-egy fejezetét, s nagyon szerettem a virágregéket, melyek
szövegét Tompa Mihály valamilyen csatos díszkiadásában találtam meg ú j r a .
A gyerekszobában szaporodott az én első könyvtáram is. Természetesen
Benedek Elek és Gaál Mózes meséi adták az alapot. Ám ahogyan serdültünk,
főleg karácsonykor ugrásszerűen szélesült az állomány. A csöndes előjáték
mindenkor Steiner bácsi könyvesboltjában pergett le. A régi koronázó városban, úgy feleúton a Ventur utcai Academia Istropolitana és az egykori Országháza között — előbbi Mátyás király alapítása volt, utóbbiban ajánlotta fel
Széchenyi egyévi jövedelmét a tudományos akadémia számára — sötét bolto26

zatok alatt halmozódott a rengeteg könyv, de a hosszú fehér szakállú könyvkereskedő minden darabot ismert, s azt is tudta, kinek mit ajánljon. Ha az
első hóhulláskor benyitottam hozzá, ismerősként fogadott, mintha csak felnőtt
volnék, s mert bölcsen tudta, miről van szó, már kezében volt az apám számára való karácsonyi ajándék. — Das habe ich für den Herrn Papa vorgesehen — kezdte, s nyújtotta is a Berlinből azon frissen érkezett Ludendorffk ö t e t e t . . . Bő kaftánjában térült-fordult, s kezembe nyomott egy szélein aranyozott Chamisso-verskötetet édesanyám számára is. Ajándékaim így megvoltak, de Steiner bácsiból nem fogyott ki a családias érdeklődés, mert mondjam csak meg, hogy ő már nagyapámnak is kedvében járt. Megkérdezte úgy
bizalmasan: engem mi érdekel? Bevallottam, hogy — utazó és régész leszek.
Szakállát simogatva bizonyára eszébe jutott, hogy eredetileg engem is katonapályára szántak, de hát változtak az idők. Karácsony estéje eljött, s a szikrázó
fenyőfa alatt ott volt Ludendorff, Chamisso, számomra pedig meglepetésként
kétkötetnyi Sven Hédin meg egy asszír áteatás képeskönyve.
Nehogy kihagyjam szüleim megcsodált könyvtárának gyökérzetét! Épen
és szépen ott volt még nagyapám hasonlóan remekbe kötött, kék és zöld bőrökben, pepita fedelekben sorjázó egykori könyvtára, odakünn a .Kőbánya
alatt, vagy mondjam inkább, hogy a Duna felett. Mert a pozsonyi Zuna-ház
a Károlyfalvi úton emeletes kertjével a hegyoldalba ékelődött, s a nagy szóba,
ahol a fehér zongora szomorkodott, s a falon egy festmény hódoló boszniai
törököket ábrázolt, két ablakával a szélesen hömpölygő Dunára, a túlnan zöldellő Besenyőligetre, s mögötte az osztrák hegyekre nyílott. Ez is érzelmi elfogultság és képzelgés: máig érzem orromban a vörösesbarna padlózat viaszos
szagát, és látom a fényt, ahogy megcsillan a barokk könyvszekrény üveglapján. Feledhetetlen órákat tölthettem itt is, ahol Goethe, Schiller, Lessing eredeti vagy nagyon régi, gótikus betűkkel nyomott művei közt hamar felfedeztem hasonlóan ékes kötésben, de kirívóan ellentétes tartalommal a XVIII—
XIX. század rémregényeit, tengerikígyós útirajzait, szerelmi nyavalygásait is.
Furcsa volt a könyvtár belső ellentmondása, ilyesmi valóban csak egy kalandos múltú dragonyoskapitány gyűjtőszenvedélyéből telhetett. Kardjai ott függtek sokáig a harmadik szobában, de mire felfigyeltem volna erre a hagyatékra, már eltűnt (1919-ben be kellett szolgáltatni), csak a fegyverek nyoma rajzolódott ki, ahol a fali kárpitot miattuk nem érte fény.
Családi könyvtárak születnek és meghalnak. Kár. Milyen érdekesen rakódhatnának egymásra nemzedéki sorrendben az elődök és utódok könyvtárai! Én régen elkerültem anyám városából, a családi ház azóta kertestül besüllyedt egy alagútépítéskor, és tövig le kellett bontani, a régi nagyapai
könyvtár szétkallódott erre-arra. Nem jártam jobban a férfiág könyvörökségével sem. Apám városában, az erdélyi havasok alatt, kamaszkoromban ugyan
megfordultam egyszer látogatóban, még körüljártam a régi családi házat a
Heltauergasse máig épen maradt északi során, de hol van már az a ház i s . . .
Közvetlenül a második világháború után helyébe épült a telefonpalota, a rokonság régen szétszéledt, s a diákkoromban rám hagyott bőrkötéses Fürstenbibel, egy bőrönd nagyságú családi biblia, még hányódásaim közepette ott
ragadt letétként Balogh Elemér püspök gyűjteményében Pozsonyban. Nyilvánvalóan örökre.
Házak, könyvtárak, családok sorsa ugyanaz.
A sötétedő könyvtárképek helyébe azért villantsam fel az én egyetemi ta27

nulmányaim és mozgalmaim során felvirágzott ú j könyvhozadék csillagjegyeit.
Milyen nagy dolog volt befogadni az első Ady-kötetet (ez történetesen A halottak élén volt), mennyi személyi levelezés és találkozás fűződött a könyvtáramba jutott Móricz-, Szabó Dezső- és Kassák-kötetekhez, de eleve meg
kell mondanom, hogy ma már nálam csak későbbi kiadványaik találhatók. Az
én ifjúkori könyvtáram, egyetlen vagyonom és büszkeségem, mindenkorra
első nagy élményforrásom is eltűnt már a semmiben. Mint ahogyan kedves
emlék csupán a prágai Clementinum olvasóterme, ahol az asztalra hordott
könyvoszlopok mögött szemináriumi dolgozataimon kotlottam, hol Karácsonyi
János székelyeredet-elméletét, hol a hradzsini Szent György-szobor történetét,
vagy éppenséggel a huszita magyar diákok forrongását idézve szudétanémet
tanáraim és diáktársaim elé. Itt lapoztam fel Einsteint, forgattam Freudot s
lestem Herwart Walden Der Sturm című avantgardista folyóiratának ú j számait. Bensőségesebb tanulmányozásaim tárgya azonban Nietzsche és Spengler
volt, őket váltottam fel később a munkásmozgalom klasszikusaival. Ösztöndíjam nem volt, skorbuttal küszködtem, ilyen nyomorult helyzetben alig bővíthettem könyvtáramat, de enyéim lettek a közkönyvtárak. Fél évig Budán
az Eötvös kollégiumban is, amikor Csallóköz történetén dolgozgattam, alig
jutott pénzem könyvvásárlásra. Azért őrzöm ebből az időből Pais-féle Anonymusomat, ez valahogy elért utólag Erdélyben is, néhány szlovák könyvemmel
és Györffy István mesterem munkáival együtt utánam küldték, de már a
gondolkozásomat alakító nagy Malik-féle Lenin-sorozat annyi más könyvemmel együtt odaveszett. Mi tagadás: az én könyvtáram is szüleim és nagyszüleim könyvtárainak sorsát követte. Többé nyomát sem találtam.
Könyvek nélkül élni nem lehet, azok a küszöb nép, emberiség, nagyvilág
felé. Könyvtáraim történetének felvázolása során most érek oda, ahol tanúja
lehetek annak, hogyan keletkezik egy személyhez szabott vadonatúj könyvtár, mondjuk: a férfikori. Ami keveset a szász örökségből aprópénzben még
megkaphattam, ráment a katonáskodásra, bár ott Olténiában szereztem be egy
Eminescu-kötetet, hogy gimnazista latinitásom erejével megismerjem a román
lírát is. A puszta ruha volt rajtam, amikor Kacsó Sándor maga mellé vett a
Brassói Lapokba, de első dolgom a könyvtáralapítás volt. Nagyzoló kifejezés,
de nem adtam alább 40 válogatott kötetnél, ezeket részletre az Elekes-féle
könyvüzletben vásároltam. Az első részletet le is pengettem, de mikor újabbal
jelentkeztem, kiderült, hogy valaki már az egészet megtérítette. Egy olvasóm?
A lapkiadó? A főszerkesztő? Esetleg maga a kereskedő? Máig sem tudom, legyek hát hálás mindnyájuknak. S aztán jöttek saját könyveink: Szemléri
Ferivel és Nagy Istvánnal megalapítottuk az Erdélyi Enciklopédiát, s hamarosan sorozat lett a Jordáky-nyomdában hitelre előállított kiadványainkból.
Vadonatúj könyvtáram kalandja akkor kezdődött, amikor az Erdélyi Magyar Szó hívására megint lakhelyet változtattam, s a könyvtárfejlesztést immár a családalapítás egészítette ki. Kolozsvárt ért a bécsi döntés. Gyűltek a
könyvek, de fordultak a megélhetés lehetőségei. Könyveinkkel és fazekainkkal
feleségestül falura kerültem tanítóskodni, majd egy ismert parlamenti támadás következtében újra szekérre került minden. Kalotaszegről a városba hordtuk vissza a cókmókot, s mint szabad újságíró újrakezdtem az életet. Feleségemmel nagy gyönyörűségünkre egy könyvespolcot csináltattunk, s ünnepélyesen helyeztük el rajta az ugyancsak bővülő szerzeményeket. Mert jöttek
a népi írók dedikált munkái Püski Sándor műhelyéből, befutott jó néhány
28

munkásírás ugyancsak a szerzők ajánlásával, s amikor rávetettem magam az
1848-as történelmi dokumentációra a Dessewffy-féle Kis Üjság hasábjain, jelképet találva a német hódítás veszélyével szemben, rendre érkeztek címemre
az idevágó kötetek is. A figyelmeztetés azonban meddő maradt. A német
megszállás elől most már az asszony falujában, az Erdővidéken bújtunk meg.
A könyvek ládákba csomagolva részben vonaton, részben szekéren jöttek utánunk a fazekakkal, de most már egy kisfiúval együtt.
A polcot nem hozhattuk magunkkal, a gyermek ágyát sem, ezért „apósoméknitt" a Látóhegyre néző hátulsó házban (ami itt hátsó szobát jelent) egy
nagy karosládában ágyaztunk fiunknak, a könyvek pedig egy durván faragott
szuszékba kerültek. A front közeledtekor a mozgalom hívására idejében el
kellett mennem, a család azonban egy hevenyészett bunkerben, a könyvtár
pedig a szuszékban várta az ú j történelmet. A hátulsó házba beszállásolt orosz
katonák gyanakodva csapták fel a szuszék fedelét, s csodálkozva emeltek ki
egy könyvet. Mit ád Isten? Éppen egy Gorkij-kötet volt az író arcképével...
Mire elmagyarázták nekik, hogyan került Gorkij a szuszékba, harasó, nem
kellett többé félteni sem a lovakat, sem a lányokat.
Könyvtáramnak sem bővülése, sem kalandja nem ért véget a háború befejeztével. Most már üvegszekrényt is szereztünk, a második fiúcska is megtanulta, hogy tilos a könyvhöz nyúlni, amíg nem olvas. Vigyáztunk minden
darabra, számoztam, regisztráltam a romániai magyar könyvkiadás felvirágzásával egy ütemben szaporodó állományt. A balsors azonban itt is beütött
a koncepciós boszorkányperek hozzánk is elérő megpróbáltatásai során, s a
könyvtár sem menekedhetett ki az örvényből. Egy része elkobozva, más részét ismerősökhöz osztotta szét magára maradt feleségem, s egy maradék hatóságilag lepecsételve várt hazajövetelemre. Aztán költöztetés a Botanikuskert mögül a Fő térre, majd onnan mai lakásunkba a Rákóczi útra, ekkor
azonban már két markos ifjú is segédkezhetett, mert a könyv bizony olyan
nehéz, mint a só vagy az ólom, ha könyvtárilag kell szállítani.
Ezzel megkezdődött könyvtáram fénykora és — osztódása. Mert mérnök
fiam kapta saját könyvtárához alapnak az összes művészettörténeti és helytörténeti munkát, ezek szükség esetén számomra elérhetőek, mert fiamék felettünk laknak, de második fiam, a rendező, magával vitte a ráeső színdarabokat és az idevágó irodalmat munkahelyére, Sepsiszentgyörgyre. Az osztódás
itt sem állott meg, mert felnőtt és magyar—német szakos diplomát szerzett
az unoka, szóval ő a folytatásom (elvi vitákkal és ellentétekkel), ő is berendezkedett az emeleten, s ú j szerzeményeivel már felül is múlta a nagyapa
maradék könyvtárának arányait. Én mit tartottam meg? Egyszer be kell vallanom: a könyvek már-már kiszorítottak a szobámból. Évi kiporozásuk egy
teljes hét. No, de türelmesen szerkesztem az irodalmi lexikon egyszer mégis
csak megjelentethető újabb köteteit, címszóról címszóra araszolva a munkát,
s polcaim szükség szerint kézikönyvtárként szerepelnek, mielőtt esetleges kiegészítésért az Egyetemi Könyvtárba látogatnék el öreg csontjaimmal. Eszerint a nálam maradt részleg: hasznos alapanyag. Ráadás a dedikált kötetek
halmaza (ez szigorúan személyi hagyaték lesz), s gondom van rá, hogy kedvelt olvasmányaim, az emlékiratok hiánytalanul egymást kövessék.
Csak kölcsön ne kérjen tőlem könyvet senki! Nemcsak azért viszolygom,
mert leverő tapasztalataim szerint nem szokás nálunk könyvet visszaszolgáltatni (múlt évi veszteségem a legridegebb őrzés ellenére is 2 munka), hanem
29

azért is, mert könyvtáramat mai összeállításában joggal műhelyfelszerelésnek,
munkakönyvtárnak nevezhetem, ahol semmi sem foglalja el feleslegesen a
megszokott helyét. Joggal, mondom, mert lássa akárki: bármely téma foglalkoztat, akár lexikoni, akár még meglévő folyóirataink számára eszkábálok
össze valamit, mindig egész sor innen-onnan előhúzott könyv tornyosul az
íróasztalomon (télen a kisszobába húzódva egy ágyam elé nyitott kerti asztalkán). Még ha szórakozásból olvasok is, akkor is ugranak-cserélődnek ujjaim
közt az összehasonlításra való, szimultánul forgatott munkák, térképek, szótárak, mert csak lassan, sohasem felületes „beleolvasással", hanem szóról szóra, mondatról mondatra hatoló értelmi beszívással tudom valóban gondolati
gyönyörködéssé varázsolni a nyomtatások jelképrendszerét.
Szórakoztató olvasmányok? Szégyen ide, szégyen oda, öregkoromra döbbenek rá,' hogy rettenetes ön-agyonfoglalkoztatásaim időpergésében számos
könyvem olvasatlan maradt. Lexikoni címszavak anyagkeresése közben fedeztem fel magamnak Ligeti Ernő egy nálam szunnyadó, elfelejtett balkáni regényét, s nemrég betegágyi pihengetés közben hol Romáin Rolland Colas mestere, hol egykori barátom, Kováts Jóska kórtermi szociográfiája — saját szavaival „a szenvedés esztétikája" — ragadott magával. Vagy talán csak ú j r a olvasásról volna szó? Lehetséges volna, hogy amit régen befogadtam, az eltörlődött már bennem?
Mindenesetre egyetlen módszerem van az öregkori elidegenedés, a remetebezárkózás ellen: olvasom szeretett könyvtáramat. A szinte zártat, a múzeumi magánvalót, hiszen könyv ide már se ki, se be. Bizony, lefogyatkoztam
a régi magaméra.

KURDI FEHÉR JÁNOS

A festészet újjászületése a valósággal
Léteznek
valóságok,
melyek az élettől egyértelműen
különböznek.
Itt a megszólalás leleményes átváltozása,
egy
kiáltást elfedő tett az,
mely
nélkülözi
létünk szabályrendszerét.
Kint
vizsgálatok történnek; az idő és a tér
viszonyrendszerében
arról beszélnek,
bizonyos
események megtörténhetnek,
csak nem
érzékelhetőek.
Sok minden rajtunk kívül esik meg.
Egy másik megszólalás az —
kilesem a tőlem befolyásolhatatlant
—
felemelem az ujjam és intek az Alfa
Kentaurnak,
„ki" mintegy négy fényévnyire
rohan tőlem.
30

Lukianosz ír egy festőről,
ki a legkiválóbb volt, és egy
alkalommal olyan képet állított ki,
mely
művészetével
meglepte a nézőket, akik
felkiáltották
a gyönyörűségtől
a képen kicsinyeit
szoptató
nősténykentaur
láttán. A művész azonban
felháborodott:
„Témám
újdonsága
homályba borítja a kidolgozás
pontosságát."
Lukianosz a rendezőkészségben
és a
vonalvezetésben
látta a festészet
értelmét.
Látom magam a vízben:
közöttünic egy ablak, mely
biztosítja pontos
vonalvezetésem;
kint tevékenykedem
és vizsgálatokat
folytatok
egy látványról, egy beszédmódról:
rámnéz,
aki az ént gondolja.
Ennél tovább nem jutottam —
jelentette ki a kutató. „Testünk
teljes
felületével kapcsolatban áll a galaxisokkal és
rajtuk keresztül a múlt
eseményeivel.
A bennünk lévő anyagokat
évszázadokkal
ezelőtt történt események
befolyásolják."
Ujját
felemelte:
háta mögött buja növényzet és egy
kimagasló őrhely jelent meg. „Ha Hellászban
születtem volna, vagy a jövőben egy
gyarmatosított
bolygón, létemen mindez mit
befolyásolna?"
Lukianosz
története
elhallgatja egy fiatal görög férfi
esetét,
ki felbuzdulva a „kicsinyeit szoptató anya"
látványán,
életét a régitől
egyértelműen
különböző valóságban látta meg.
A
festményt,
melyen a nősténykentaur
buja pázsiton
fekszik,
Sulla, a római hadvezér magával vitte Itáliába,
ám a rablott kincseket szállító hajó a
Málea-hegyfoknál
a tengerbe
veszett.
A görög férfi
őrhelyet épített a nyílt vízen,
ahonnan,
mint a képen ábrázolt
kentaur,
nyugalmat biztosítón hajolt övéi fölé.
Képeket teregetek
ki,
és feljegyzéseket
tanulmányozok,
összehasonlítom
és megkülönböztetem
földeket és a tengereket.

a

31

Egy tőlem különböző
távoli ritmus fejezi ki a
hagyomány felfokozott
pillanatát.
Egy nyílt
dimenzió,
hol a tényekből tárgyak és azokból
fogalmak
következnek,
a lehetséges kombinatorikája
ez,
egy gyarmatosított
hely
elhagyhatatlansága.
Ebben az irdatlan
távolságban
magunknak sem jut hely — kiáltották a nézők.
„Gyerünk Lukianosz, takarjuk le a képet, mert
úgy látom, ezek művészetemben
csak az anyagot
dicsérik, helyet viszont nem hagynak neki, és
nem sok figyelmet fordítanak a
nősténykentaur
idegen lény által kiváltott
szerelmére,
az én változásaira."
„Ki kinek álljon szolgálatába?"
kiáltotta a fiatal görög férfi és
lakhatóvá tette őrhelyét.

TARDI SÁNDOR ILLUSZTRÁCIÓJA

BAKA ISTVÁN

Én, Thészeusz
„... és mégis, hogyha valamit tudok,
hát ezt tudom e forró folyosót,
e nyílegyenes labirintust..."
(Pilinszky János:
Egyenes labirintus)

„Néhány röpke óra leforgása alatt
megismertem a szerelmet, és szembenéztem a halállal."
(Jorge Luis Borges:
Az ajándékok éjszakája)

MÁR DÉLUTÁN VOLT, amikor arra ébredtem, hogy fázom. Felöltözve,
de takaró nélkül feküdtem egy alvadtvér színű díványon, és nem tudtam, hol
vagyok. Felemeltem a fejemet. Az asztalon borosüvegek, pörköltmaradékkal,
cigarettacsikkel teli tányérok, vörösbor-lepedékes poharak: egy banális tivornya nyomai, bár akkor nem éreztem banálisnak, mert tizenkilenc éves voltam, és egész addigi életemben most először rúgtam be istenigazából. Lassan
felfogtam, hová kerültem: Zoltán autóbusz-karosszériából összetákolt hétvégi
házába, amelybe egy ormótlan vaskályhát is beállított, hogy télen is kiruccanhasson egy-egy jó bulira a barátaival vagy elszántabb nőcskékkel (hogy irigyeltem őt értük!). A kályha régen kialudt, a jégvirágos ablaksor a kinti fehérség hidegét sugározta, és a halántékomban lüktetni kezdett a másnapos-'
ság. Zoltán a kétszemélyes vaságyon hevert keresztben, minden pokrócot,;
párnát maga köré gyűjtve — nekem ezért nem jutott belőlük. Felültem, az
órámra néztem, és megrémültem. Fél négy van, és nekünk háromnegyed hétre
a tiszti klubban kell lennünk, sőt, nekem még haza kell szaladnom átöltözni
— szabadságos katonaként nem jelenhetek meg ott civilben. Megpróbáltam
felrázni Zoltánt, kibontogatva a takaróiból, hogy a hidegtől magához térjen.
„Hagyj békén!" — nyöszörögte. — „Aludni akarok." — Hiába győzködtem,
hogy ha nem érünk oda idejében, nem lesz Thészeusz, és akkor megtörténik
az, amit tegnap — már nagyon részegen — elárult nekem. — „Menj egyedül,
vidd a Trabantot!" — „De hát én nem tudok vezetni." — „Nem baj. Azelőtt
én se tudtam" — morogta, és befúrta magát a párnák közé. Kétségbeesés
fogott el, ám nem tehettem mást, vacogva belebújtam a kabátomba, és kirohantam a házból. A kocsival nem kísérleteztem; a behavazott szántáson átvágva elbukdácsoltam az országútig, amely az ártéri erdő gátjától tizenegy
kilométer hosszan, nyílegyenesen vezet a város központjáig.
TEGNAP REGGEL érkeztem Sárdra. A laktanyából késő délután engedtek el, a közvetlen vonatot már lekéstem, ezért a fél országot megkerülve,
egész éjszaka utaztam, de bármilyen törődött voltam, először nem haza mentem. Edittel szerettem volna találkozni, aki ugyan nem válaszolt a leveleimre,
33

mégis azt reméltem, a váratlan találkozás legalább meghökkenti annyira,
hogy hajlandó lesz szóba állni velem. És már az első sarkon megpillantottam
— nem őt, hanem a fényképét, azaz nem is az övét, mert ahogy odaértem
a plakáthoz, rájöttem, hogy azon egy nála tíz—tizenöt évvel idősebb nő képmása van: ugyanaz az őzarc, csak kissé már kikerekedve, ugyanaz a sima,
hosszú h a j (színét a fekete-fehér képen nem lehetett megállapítani), csak
sejthetően rövidebb, ahogy a harmincadik évüket betöltött nők hordják.
A kép fölött és alatt ezt olvastam:

ŐSBEMUTATÓ!

ÜJ MAGYAR DALMŰ!
ARIADNÉ
kamaraopera egy felvonásban

Szövegét írta, zenéjét szerezte és színpadra állította:
Horkai Andor karnagy,
a sárdi Állami Liszt Ferenc Zeneiskola igazgatója
Szereplők:

Ariadné
Minótaurosz
Thészeusz

Kertai Adrienne (szoprán)
Horkai Andor (bariton)
Papp Zoltán (néma szereplő)

Zongorán kísér: Lányi Péter
Bemutató:

1967. január 1., a FEGYVERES ERŐK KLUBJÁBAN
Belépődíj: 10 Ft.

— Ezt vastag filctollal áthúzta valaki, és odaírta melléje: MINDEN JEGY ELKELT.
Erre elmegyek, határoztam rögtön. Horkait ismerem, néhány évig én is
jártam zeneiskolába; a szolfézsórákról éppen miatta maradtam el — amikor
az angyali türelmű Margit néni megbetegedett, és ő helyettesítette, megriasztott az erőszakos modorával. Folyton gúnyolódott rajtunk, s amint észrevette, hogy fiú létemre a legapróbb sértésre is kibuggyannak a könnyeim, engem választott céltáblának. Kétszer-háromszor végigszenvedtem az óráit, aztán végleg kimaradtam; anyám csak az év végén tudta meg, amikor a hiányzások miatt a zongoravizsgát se tehettem le. De ki lehet az a Kertai Adrienne? Ezzel a névvel még nem találkoztam. Talán rokona, esetleg egészen
közeli rokona Editnek? Jó lenne megismerkedni vele — lehet, hogy ő összehozna b e n n ü n k e t . . . Papp Zolihoz indultam, aki öt évig színész volt a sóti
34

Nemzeti Színházban, de egyszer részegen összeverekedett valami minisztériumi emberrel (mások szerint 56-ban tagja volt a nemzeti bizottságnak), s emiatt az ország összes színházából kitiltották. Sárdot jelölték ki száműzetése
helyéül, s itt jókora orrára mutatva sokáig így mutatkozott be: Publius Ovidius Naso, mígnem egy sértődött tanácsi tisztviselő megnézte a lexikont, s
szépen megkérték, hogy viselkedjen rendesen, különben a Soós Sándor Művelődési Házból is kirúgják, pedig már fontolóra vették, hogy ő vezesse az
irodalmi színpadot. Zoltán hallgatott a jó szóra. Ennek köszönhetem, hogy
— a színpad legjobb versmondójaként — már elsős gimnazista koromban a
famulusa, majd — negyedikre — a barátja lettem. Viszont az ivócimborája
nem — ettől ő maga óvott meg, pertut is csak az érettségi után ivott velem.
— Te — kérdeztem Zoltánt az irodájában, abban a kis lyukban, ahol a
takarítószereket is tartották —, miféle opera ez az Ariadné? Tényleg Horkai
írta? És ki az, aki a n ő i . . .
— Marhaság! — bömbölte Zoltán. — Az a tehetségtelen barom úgy lopkodta össze Glucktól meg Richárd Strausstól.
— Akkor miért játszol benne?
— Hogy játszom, az túlzás. A végén berohanok, és kimentem a kis Adát
a vérnősző szörnyeteg karmaiból.
— Adát? — csodálkoztam.
— Kertai Adrienne-t, őt hívják Adának. Te, persze, még nem ismered.
Az idén került énektanárnőnek a Hármashídibe. ő igen, neki hangja is van,
és a segge is gyönyörű. Az ő kedvéért mentem bele a dologba, meg e z é r t . . .
— kinyitotta a szekrényt, és a partvisok, felmosórongyok közül kivett egy
üveget. — Még három ilyen van otthon. Szilvapálinka: Horkai ezzel honorál. Kérsz?
Riadtan tiltakoztam. Zoltán nem erőltette, meghúzta a palackot, visszatette a rejtekhelyére, majd gyorsan ablakot nyitott.
— Nagy a füst idebent, te nem érzed?
Bólintottam, bár még egyikünk se gyújtott rá.
— Te, Zoltán — folytattam óvatosan —, én nem mehetnék el a bemutatóra? Tudnál jegyet szerezni?
— Jegy, az már nincs. Nagy esemény ám ez ebben a sárfészekben. Meg
elterjedt a hír, h o g y . . . na, de ezt most hagyjuk! Idefigyelj, pampuskám!
Beviszlek én téged; a színfalak mögül végiggyönyörködheted az egészet, s aztán tanúja leszel a hőstettemnek.
— Mi az, hogy néma szereplő? Te nem fogsz énekelni?
— Nem, pedig énekelni is jobban tudok, mint a fő-zeneigazgató úr. Micsoda Minótaurosz lennék én! Ha láttál volna fénykoromban Luciferként a
Tragédiában! De Adát hiába környékezi — sajnos, én is. Azt mondják, hogy
Bakos Dénes, a Borgazdaság igazgatója udvarol neki, nem is eredménytelenül. Horkai ezzel se törődik, pedig könnyen megütheti a bokáját. A próbákon
olyan vérben forgó szemekkel bámulja a nőt, mintha valóban fel akarná falni. Teljesen megbolondult, térden csúszik előtte, éjszakánként az ablaka alatt
ácsorog — te olyat még nem láttál!
— Dehogynem — mondtam szomorúan, és hirtelen megsajnáltam Horkait: szegény gnóm, az öregkor küszöbén kell átélnie ugyanazt a kilátástalan
szenvedélyt, amibe én tizenhét-tizennyolc évesen majdnem beledöglöttem.
Hát sohasem lehet ettől megszabadulni? Eddig abban reménykedtem, hogy ha
35

felnőtt leszek, nekem is úgy hullanak majd ölembe a nők, mint Papp Zolinak, csak a kisujjamat kell értük kinyújtanom. Vagy meghódítom és feleségül veszem Editet, s azután a többi nő nem fog érdekelni többé. Mi lesz velem, ha — mint ez a dilettáns zenetanár — én is egész életemben csak epekedni fogok utánuk?
— Ne búsulj — mondta Zoltán, aki mindig ráérzett a hangulataimra —,
olyan murit csapunk ma, csak mi ketten, hogy még! Nórácska úgyis a Tátrában van a férjével. Kimegyünk a házamba, viszünk bort — pálinkát nem, ne
félj, az az én aranytartalékom —, vacsorát főzök, iszogatunk és beszélgetünk,
éjfélkor boldog ú j évet kívánunk egymásnak, jót durmolunk, aztán visszajövünk a városba, és együtt megyünk a tiszti klubba. Akarod?
Akartam. Még szerettem volna megkérdezni, hogy Kertai Adrienne nem
rokona-e az én Editemnek, de nem mertem — féltem, az derül ki, hogy
semmi közük egymáshoz. Felálltam. — Most hazamegyek aludni. Hányra
jössz értem?
— Hétre — rikkantotta Zoltán —, addig ügyelnem kell ebben a kócerájban. Mellesleg, itt van a remekmű szövegkönyve. Olvass bele, ha m á r anynyira é r d e k e l ! . . .
EGY PERCRE MEGALLTAM, hogy kifújjam magam. Háromnegyed négy
volt. Ha jól kilépek, két óra alatt beérek a városba; lesz időm hazamenni,
átöltözni, és jó húsz perccel hét előtt a tiszti klubban vagyok. Ha nem is
engednek be jegy nélkül, Zoltánra hivatkozva kihívathatom és figyelmeztethetem Adát. Ada! Most jöttem rá, honnan ismerős ez a név. Gyerekkoromban a legfinomabb csokoládészeletet hívták Adának — akkor nem tudtam,
hogy Rákosi Mátyás szülőfalujáról, és hogy épp emiatt tűnt el a boltokból
ötvenhat után. Én nagyon sajnáltam — nemcsak olcsó volt (egy forint), hanem egészen különleges ízű, a Sport szeletnél is jobb, az öcsit és az Inotát
pedig össze sem lehetett vele hasonlítani. A papírtok rajza is lenyűgözött:
országutat ábrázolt, két oldalán sudár jegenyesorral, a kis méret miatt erősen
rövidülő perspektívában, úgyhogy az ábra láthatárán egészen összefutottak
a vonalak, mintha ott — egy pontban találkozva — véget is érnének az útszélek egyenesei; és én sokszor elképzeltem, mi lehet azon túl: egy még
szebb táj, erdőkkel, tavakkal, apró szigetekkel, melyeken a Keringő desszertdoboz táncospárjai forognak, vagy egy hatalmas város vörös téglás gyárai és
égbe nyúló üvegpalotái — s talán éppen ezt a várost hívják ADÁ-nak? . . .
És most itt állok a kemeneci erdő szélén, az árvízvédelmi töltésnél, ahol a
Sárdra vezető út kezdődik, két oldalán jegenyesorral, és előttem, a messzeségben, az út szalagja elkeskenyedik, és az egy pontban való találkozást csak
azért nem láthatom, mert arrafelé már könnyű, délutáni köd lebeg. S azon
túl vár rám — de vajon reám vár-e? — ADA, akiről most tudtam meg, hogy
nem álombeli t á j és nem a jövendő üvegvárosa, hanem egy szép és vonzó,
bár számomra — az életkora miatt is — elérhetetlen asszony. Igaz, hogy az
Ada csokoládé címkéjén nyár volt: a fák zöldelltek, a mezőn pipacsok virítottak, most pedig mindent hó borít, a jegenyék zúzmarásak, és csak a mennybolt ugyanolyan kék, s ezen a valóságos tájon is lebukni készül a n a p —
vagy azon fölkelőben volt? Vagy nem is volt nap r a j t a ? . . . Mindegy, nekem
most mennem kell, nem vesztegethetem tovább az időmet; mindenáron ott
kell lennem a b e m u t a t ó n ! . . . Gyors léptekkel indultam Sárd felé.
36

TEGNAP ILYENTÁJT ébredtem, még gyűröttebben, mint ahogy megérkeztem. Anyám már otthon volt, de nem akart felzavarni, csendesen ült a
konyhában, s amikor kimentem hozzá, felugrott, hogy megmelegítse az ebédet.
— Elmész ma este, kisfiam? — tudakolta félénken.
— Zoltán kivisz a víkendházába — válaszoltam, és lelkifurdalásom támadt: szegény anyám megint egyedül szilveszterezik, s még arra sem számíthat, hogy a holnap estét vele töltöm. Holnapután meg már elutazom. De
hát úgyis havonta meglátogat Csomorkányban — nyugtattam magamat,
és ebéd után visszafeküdtem a heverőmre, hogy elolvassam a szövegkönyvet.
Így kezdődött:
Szín: a labirintus

trónterme.

Minótaurosz

lassan felemelkedik

trónszékéből.

MINÓTAUROSZ
A labirintus úgy épült körém,
hogy bármerre is járok, mindig a
középpontjában én vagyok, bikapofájú, ám vad, emberszívü rém.
Mert én vagyok a törvény, nem Minósz,
Kréta ura. A kéjvágyó, gonosz
Zeusz igazi arca én vagyok,
kit ő ezért börtönbe dugatott.
Bűnben fogantam, és a bűn nevelt fel;
büdös vagyok, de büdösebb a perzselt
ökörhús, amit kéjesen szagol
az áldozatra éhes égi orr,
és még illatozóbb a hekatomba,
ha népek száza hull elé halomba.
(Zenekari
zékelteti.)

közjáték,

amely a folyosókon

bolyongó Ariadné közeledtét

ér-

Ki az, ki jő, ki közelit
a labirintus éjsötét
járatain? Athén új szüze,
vagy i f j ú — izmos és derék —,
hogy kettős éhemet elűzze:
ágyékomét és gyomromét?
ARIADNÉ (belép)
Megállj, ne bánts, ó, szörnyeteg!
Bár szűz vagyok, nem a tied.
Ismerd meg
lánytestvéredet!
Kérlelni jöttem
tégedet...
— És így tovább, oldalakon
keresztül. Minótaurosz először meghatódik attól, hogy nővére a tiltás ellenére
felkereste őt, majd felbőszül, megtudva a látogatás igazi célját: Ariadné azért
jött, hogy rábeszélje fivérét, ne bántsa az athéni ifjakkal érkezett Thészeuszt,
akibe ő beleszeretett. A királylány nagy nehezen lecsillapítja a szörnyeteget, ám
37

az kegyetlen és aljas feltételt szab: megkíméli az athéni szépfiút, ha Ariadné
önként neki — a testvérének — adja magát. A lány erre, természetesen, nem
hajlandó; nem is annyira a vérfertőző nász, inkább féltestvére rútsága és
állatbűze riasztja — legalábbis a szövegből ezt olvastam ki. Minótaurosz tőrt
ragad, hogy leszúrja nővérét, s ekkor rohan be a színre Thészeusz, azaz Papp
Zoli, és felkoncolja a torzszülöttet... Émelyegve dobtam félre a szövegkönyvet. • Ha ilyen visszataszító a zenéje is, semmi keresnivalóm az előadáson.
Egyáltalán, hogyan engedélyezhették ennek a förmedvénynek a bemutatóját,
és éppen a tiszti klubban? Akkor még sejtelmem se volt róla, hogy a közönség nem az andalító dallamokért tódul az operára, hanem, mert a fináléban
valódi gyilkosságra, igazi vérontásra s z á m í t . . . Türelmetlen dudálást hallottam : a barátom Trabantja kanyarodott a házunk e l é . . .
MÁR EGY ÓRÁJA MENTEM — az órámon háromnegyed öt volt, amikor
észrevettem: alig haladtam előre. A világ furcsán megváltozott körülöttem.
Még mindig nem ment le a nap, holott ebben az évszakban ilyenkor már
vaksötétnek kellene lennie; a messzeségben ugyanaz a lenge köd remeg; a
mennybolt kékje is ugyanolyan tiszta és határozott, mint amikor elindultam;
vakítóan fehérek a behavazott szántóföldek; s mintha harmadszor-negyedszer
is ugyanaz a fácánkakas futna át előttem az úton. Autó nem jön, sem az
erdőből, sem a város f e l ő l . . . Csend van, hatalmas csend, csak a lépteim ropognak, ha az útpadka jeges hórétegére tévedek. És egyre ólmosabb fáradtság
kerít hatalmába; legszívesebben leülnék, hogy néhány percet pihenjek, de tudom, hogy nem lehet — most én vagyok az egyetlen, aki megakadályozhatj a . . . Jaj, ha nem érek oda idejében! Ha most leülök, lefekszem, elalszom,
megfagyok... De mi ez? Hiszen ezt a kilométerkövet, ezt a villámperzselt
jegenyét, ezt a keréknyomban hányódó olajosflakont már láttam! Mikor is?
Tíz perce, félórája, még k o r á b b a n . . . S ha hátranézek, miért látszik még
mindig a gát? Az út nyílegyenes, de azt, ami előttem van, ködfátyol takarja,
míg az, amit elhagytam, éles kontúrokkal sötétlik: nemcsak a töltés, az erdő
csupasz koronái, hanem a fagyott nyúldög is, amely mellett egyszer — vagy
kétszer? háromszor? — már elhaladtam... És az órám negyed hatot mutat, a
sötétség mégsem ereszkedik le, a várostól való távolság se csökken, pedig
már látnom kellene a sárdi dombokat, a gabonatároló sárgára mázolt betonhengereit, a vasúti sorompót — lehetséges, hogy nem jó irányba tartok? Talán egy másik utat építettek a bevonulásom óta? Másik utat, épp ily egyenest? De hová, hová? Hiszen más város nincs errefelé — talán egy új, titkos
katonai támaszpontra? Akkor bajba kerülök, ha igazoltatnak, mert civilben
v a g y o k . . . Mit tegyek? Visszaforduljak? Mire visszavánszorgok a buszkaroszszériához, és felrázom Zoltánt, ráveszem, hogy beüljön a Trabantjába, már
késő l e s z . . . És most megint ugyanaz a kővé dermedt nyúltetem, előttem átsurranó fácán, gyászszalagos, csorba kilométerkő, belapult olajosflakon, zúzmaralepetten is fekete, villámsújtotta jegenyetörzs — hat órakor, a még mindig szünetlen, átható, fagyos fényességben... Ekkor értettem meg, hogy
hasztalan minden erőfeszítésem, mert EGYENES LABIRINTUSba kerültem.
FÉL NYOLCRA értünk ki a buszhoz. Zoltán begyújtott, és hozzáfogott
a vacsorakészítéshez. Nekem addigra elment a kedvem a muritól: anyámra
38

gondoltam, aki egyedül ül a tévé előtt, és biztosan sírdogál — mióta apám
elment, gyakran találtam a már régóta üresen villódzó készülék előtt vagy a
sötét konyhában, s ilyenkor mindig bűntudatom volt, pedig csak moziban
voltam vagy Zoltánnal beszélgettem az albérletében. Most is, miközben vacogva és üresen kuporogtam az ócska díványon, felnőtt barátom túlhevült
fecsegését hallgatva, hidegség markolászta a szívemet, s arra gondoltam, milyen jólesett három hete meglátnom anyámat a látogatóteremnek kijelölt
zászlóalj körletben — a laktanya dermesztő poklának egyetlen meghitt, langyos zugában —, s bár szégyelltem, hogy annyira ragaszkodom hozzá, a látogatásairól aligha tudtam volna lemondani.
— Elolvastad a librettót? — rezzentett fel Zoltán.
— Igen; borzalmas — válaszoltam.
— Versnek is? — kérdezte komolyan.
— Versnek talán nem, csak amiről szól. Nem is értem, hogy lehet ezt
Sárdon...
— Te még sok mindent nem értesz. — Zoltán könnyezve hagymát metélt és vágyakozóan sandított a borosüvegre. — Tölts már egy pohárral! Magadnak is!
— Mit nem értek? — kérdeztem, a poharakat töltögetve. — Te mondtad,
hogy az egész Horkai beteg lelkének szüleménye.
— A zene igen, de a szöveget egy barátja írta ötvenhat decemberében, s
amikor megtudta, hogy le fogják tartóztatni, Horkaira bízta. Aztán a szerencsétlen meghalt a börtönben, ez a csirkefogó pedig eltulajdonította a drámáját, és felhasználta a saját vacak operájához, aminek egyetlen eredeti
hangja sincsen. És mindezt azért, hogy Adát megszerezze.
— Azt mondtad, nem sikerült neki.
— Ennek?! Tán még Bakos Dénesnek se. Eddig. Mert ami késik, nem
múlik.
— Ki az a Bakos Dénes?
— Nagy hatalom, övé az egyetlen jól menő állami gazdaság a megyében.
Igaz, hogy teletömték kölcsönökkel, amiket sohasem kell visszafizetni... Most
talán még vonakodik a kis Ada, de biztos vagyok benne, hogy előbb-utóbb
ennek a gorillának a hányás- és húgyszagú ölébe pottyan. Tudod te, micsoda
bacchanáliákat rendez ez a tanyáiban, és kik a vendégei? A megyei első
titkár is csak az asztal végén húzhatja meg magát.
— Ez igaz? — kérdeztem hitetlenkedve.
— Igyunk! — mondta Zoltán. — Felteszem a vacsorát.
Később, amikor a pörkölt javát már megettük, és bennem is egy liternél
több lötyögött, kezdtem felháborodni ezen a Bakoson és azon, hogy egy szép
és tiszta nő, aki az én — dehogyis az én — Editem felnőtt kiadása, ennek a
dúvadnak a markába fog kerülni.
— Te, Zoltán — kezdtem, kissé akadozó nyelvvel —, nem lehetne megakadályozni, hogy Kertai Adrienne a Bakos szeretője legyen?
— Már hogyne lehetne? — süvítette Zoltán. — Elég, ha egy pillanattal
később rohanok be.
— Hova?
— Hova, hova, hát a színpadra.
— Nem értem — motyogtam.
— Hogy is értenéd? Amikor Horkai beállított hozzám a pálinkával, és az
39

egyik üveget mindjárt ki is hörpintettük, teljesen elázva kibökte, hogy a
kelléktőrön kívül van ám egy ugyanolyan igazi tőre is, és az előadáson azzal
fogja leszúrni Adát, ha addig nem lesz az övé. Meg is kért, hogy ne siessek
a berohanással.
— És te megígérted neki?
— Meg. De csak azért, hogy elaltassam az éberségét. Ámbár, ha jól meggondolom, Adának jobb lenne meghalnia, mint hogy annak a másik vérnősző
baromnak a prédája legyen . . .
Olyan hányinger fogott el, hogy jobbnak láttam rögtön kirohanni a házból és a szűz havon könnyíteni magamon. Szűz hó, mint amilyen én vagyok.
Okádnom kellett a saját szüzességemtől.
— Rosszul vagy? — Zoltán nagyon részvevő lett, amikor vissza tántorogtam. — Feküdj le, cimbora, én még eliszogatok magamban.
— Zoltán, Zoltán — zokogtam. — Ugye, nem hagyod, hogy Horkai megölje? Ugye, kicsavarod a tőrt a kezéből? Kérlek, nagyon kérlek, ne engedd,
hogy elpusztítsa ezt a . . . ezt a szépséget! Mondd, nem Edit nagynénje véletlenül? Vagy a mostohanővére? Annyira hasonlít r á . . .
Zoltán füttyentett: — Szóval ezért izgatod magad annyira. Hát jó, ne
félj, idejében ott leszünk és vigyázni fogunk, hogy Bakos elvtárs egyetlen
karcolás nélkül kaphassa meg, ami jár neki.
— Miért beszélsz így? — bőgtem. — Hiszen én nem a Bakos, még csak
nem is Edit m i a t t . . . Hanem miattad! Magadra vennél ekkora bűnt, mert
neked se feküdt le?
— Minek rontsam el a jámbor sárdiak szórakozását? — vonta meg a
vállát Zoltán. — Azt hiszed, egyedül én tudok Horkai tervéről? Csak nem
gondolod, hogy egy dilettáns fércművére vásárolták fel a jegyeket hetekkel
előre? Nem, barátom, itt mindenki vért akar látni, és ha én ezt megakadályozom, engem tépnek cafatokra. Ezt akarod?
AZ IDŐ EGY HELYBEN TOPOGOTT, de én — Zoltán kérdését és a rá
adható válaszokat mondogatva — erőt vettem magamon, és folytattam utamat, bárha még mindig ugyanaz a nyúldög, ugyanaz a flakon, ugyanaz a
fácán,' ugyanaz a kilométerkő, ugyanaz a jegenye — sörétszürkén, szétlapulva, rozsdabarnán, csorba-görbén,
villámszélütötten —
és kék az ég fenn,
s a perspektíva végén
köd borong;
s a napkorong,
a szétfolyt égi tyúktojás,
a csend
zsírjában serceg egyre:
a szélein,
a szél ölén,
felpöndörödve-feketedve,
szétterülve,
összesülve
a fellegek szalonnadarabkáival;
40

szalonna?

tán nem is
fácán, szalonka az,
ami az úton átinal;
és füst a köd:
a tél fehérje
most kozmái oda az ég-edényre:
a kékzománcú serpenyőre;
dőre
minden törekvés, —
miért is törtetsz még előre?
a lőre
lötyög hasadban;
meghasadnak
a kárpitok;
hiába áhított
szerelmeid
meghasasodnak, —
nem neked
tárulnak szét a lábikók;
miféle lábikók? a
lét, akár a libikóka;
Léthe vár,
nem létra áll
a mennybe,
hogy azon te menj be;
itt
nem int feléd
az út felén
Edit,
se Adrienne,
se Ariadné;
az ágy haván sárgáll a vágyad
nedve,
akár a bágyadt
délutáni nap;
hová loholsz lihegve,
te szűz
fiú, kit álma
űz,
s emészt az égi-földi tűz,
de az,
mit árva
póznájára tűz:
a semmi,
Semmi,
SEMMI csak . . .

EGYENES
LABIRINTUS, E—GYE—NES—LA—BI—RIN—TUS, SUT—NIR—IB—AL—
SEN—EGY—E, SUTNIRIBAL SENEGYE — suttogtam visszafelé is felisme41

résemet, amíg a mutató a hét felé közeledett, és e k k o r . . . ekkor v é g r e . . . a
klapanciák labirintusából fényre lépve, RÁJÖTTEM, MIT KELL TENNEM.
Becsuktam a szememet, és karomat — akárha vak lennék — előrenyújtva,
mentem, mentem, mentem, mentem, mentem, mentem, mentem, és egyszer
csak mozdonysípot, vonatkerék-zakatakatakatát hallottam és borízű bakterhangot: — Fiatalember, álljon meg, nekimegy a sorompónak!
Kinyitottam a szememet: ott álltam Sárd szélén, a gyengén megvilágított
vasúti átjáró előtt. PONTOSAN HÉT ÖRA VOLT.
KÉSŐ VOLT HAZAMENNI, egyenesen a tiszti klubba indultam. Csak
beengedjenek! Nem is annyira az öltözetem, inkább annak állapota miatt
aggódtam. Töredezett kérgű, hólatyaktól kifehéredett bakancsom; kinőtt, elkoszolódott télikabátom; fejemen apámnak az ötvenes évekből megmaradt
műszőrmés, kék posztósapkája (csak a vörös csillagos jelvényt szereltem le
róla), — nincs az a portás, aki ilyen toprongyosan jobb helyre — és a fegyveres erők klubja annak számított — beeresztene.
Nem is tévedtem. A ruhatáros-portás rögtön kiszúrt, hiába próbáltam
behúzott nyakkal elslisszolni mellette.
— Az elvtárs hova megy? Van belépője?
— Nincs, de én csak az o p e r á r a . . . Tud jegyet adni?
— Minden jegy elfogyott, és már tíz perce megy az előadás. Úgyhogy
menjen innen, kérem szépen!
— De é n . . . de én katona vagyok, és a Kiss százados azt m o n d t a . . .
— Katona, civilben? — A portás — nyugdíjas rendőr lehetett — körülnézett. A presszó ajtajában éppen akkor jelent meg egy bizonytalan mozgású
vegyvédelmi tiszt. — Főhadnagy elvtárs, legyen szíves! Ez a fiatalember azt
állítja, hogy katona, és valami Kiss századost keres.
— Akkor nem engem, mert én Jánvári vagyok — állapította meg derűsen a főhadnagy. Majd, összeszedve magát: — Megmutatná az igazolványát?
Remegve kotortam elő a katonakönyvemet; benne volt, összehajtogatva,
a szabadságos papírom is.
— Bakó Imre honvéd, csomorkányi lövészezred, három nap szabadság —
összegezte a, főhadnagy. — És mit jelent ez a polgári hacuka?
— Főhadnagy elvtárs, jelentem, az úgy v o l t . . .
— Ne jelentsen! — legyintett a vegyvédelmis. — Egy nyúl nekem ne
jelentsen, hanem örüljön, hogy jókedvemben talált. Távozhat!
Nem mozdultam, s ez őszinte megrökönyödést váltott ki belőle: — Na,
mi van? Mondtam, hogy lelépni. Bevitessem a VÁP-ra?
— Főhadnagy elvtárs, jelentem, nekem okvetlenül be kell jutnom az
operaelőadásra. Nem bánom, ha utána lecsukat, d e . . .
— Opera, mi? Az kéne! Meg szavalóverseny, kulturális seregszemle, istenfasza ! Ne bassza meg a kopasz, kurva ú r i s t e n ! . . . — üvöltötte, teljesen kikelve magából. — Persze, előfelvételis a fiatalúr! Egyetemi század! Rohadt,
sumák banda — de majd én meghajtom magukat, hogy vízipólózni fognak a
tökeik! Járőr, hozzám! — Ezt már egészen elhaló hangon mondta, és a ruhatári pulton áthajolva, sugárban hányni kezdett. Én pedig, a nyugdíjas rendőr
meglepetését kihasználva, kimenekültem az utcára.
Álltam a színházterem vastagon elfüggönyözött ablakai alatt, s igyekeztem elkapni néhány hangfoszlányt. Zongoraakkordokat, sikító női hangot,
42
*

Horkai reszelős baritonját hallottam, de a főutcán vonuló katonai gépkocsioszlop dübörgése ezt is csakhamar elnyomta. — „Hová mehetnek ezek ilyenkor?" — gondoltam dühösen, s már majdnem lemondtam a bejutásról, amikor eszembe villant a megoldás. A tiszti klub mögötti házban lakik Varga
Karcsi, aki egyszer megmutatta, hogy pincéjüket csak egy rozsdás vasrács
választja el a klub alagsorától. Ha azt ki tudjuk nyitni, már bent vagyok az
épületben, és az alagsoron, konyhán, éttermen keresztül — a cerberust megkerülve — eljuthatok a színházteremig.
Karcsi, szerencsémre, otthon volt, és elég könnyen rávettem arra, hogy
segítsen nekem; még a zseblámpáját is kölcsönadta. Együtt vertük le a rácsról a lakatot, de ezután már egyedül folytattam az utat: a lámpa fényfonala
vezetett...
Először a széntárolóba kerültem. Alaposan összekentem magam, amíg átvergődtem a briketthegyeken; reméltem, hogy találok majd vízcsapot, ahol
kezet, arcot moshatok — persze, nem találtam . . . A krumpliraktár következett; a kékesfehér burgonyacsírák egymásba gabalyodva, párzó kígyókként
kúsztak a keskeny ablakok felé, szisszenve nyomódtak szét a talpam alatt,
mérges nyálat fröccsentettek a bakancsomra . . . Poros pókhálóréteggel fedett,
bezárt vasajtóba ütköztem, kétségbeesetten feszültem neki; lassan, csikorogva
engedett — a zár nyelve elrozsdállhatott rég —, s óvóhelyszerűen kiöblösödő helyiségbe nyílt. Végigfuttattam rajta a zseblámpa gyönge fénykörét:
nyolc—tíz megroggyant sodronyú, emeletes vaságyat láttam, dohos pokrócok,
huzat nélküli, nedvességfoltos párnák tornyosultak rajtuk; az egyik kupacot
a rászáradt, megfeketedett vértől mocskos, kibomlott gézturbán koronázta.
Az ágyak között világháborús német páncélöklök, táratlan PPS-géppisztolyok, kiszakadt vattabélésű pufajkák és birodalmi sasos tisztisapkák hevertek
testvéri összevisszaságban. A sarokban felfedeztem egy halom tányéraknát,
szögre akasztott kukoricagránát-füzért, s ami a legjobban meglepett: egy
szétszerelt, vízhűtéses Maxim-géppuskát, amelynek csövét valaha gondosan zsákvászonba bugyolálták, de mostanra már csak penészes rongydarabok
lógtak róla. Rozsdás, kicsorbult bajonettbe botlottam — magamhoz vettem,
hátha szükségem lesz r á . . . A harmadik helyiség ajtaján elég volt a kilincset
lenyomni — az olajfoltos cementpadlót nemrég takaríthatták, a falhoz támasztva állt a felmosóronggyal körültekert fejű partvis és a felfordított bádogvödör, mellette — gúlába rakva — vörös és nemzetiszínű zászlók — az
egyik trikolórt kibontottam: hatalmas lyuk tátongott r a j t a . . . Már mélyen
az épület belsejében járhattam, de feljáratnak nem volt nyoma. Szűk folyosó
vezetett tovább, sűrűn sorakozó zárkaajtók mentén; nyögéseket, sóhajokat,
hörgést, kopogtatást véltem hallani mögülük, de a kémlelőnyílásokon bekukkantva üres priccseket, kövér árnyékot vető kübliket láttam, más semmit . . . A folyosó jobbra kanyarodott, és meredek csigalépcsőnél ért véget —
jobb híján kapaszkodni kezdtem fölfelé. A padlásra kerültem. Körbevilágítottam: április negyediki, május elseji, november hetediki transzparensek, Lenin-, Sztálin-, Rákosi- és szerényebb méretű Kádár-képek álltak egymás mellett, a tetőgerendáknak támasztva, köztük néhány tabló az ellenforradalom
rémtetteiről, a szovjet—magyar fegyverbarátságról és a Csehszlovákia területén megrendezett, Vltava fedőnevű hadgyakorlatról. Arrébb letört orrú, aranyozott gipsz Lenin-mellszobrok hunyorogtak, mintha figyelmeztetni akarnának: — Ne üsd az orrodat abba, ami itt történik! Nem fogadtam meg a tanácsot, tovább mentem, a keresztben fekvő, ezüst színűre mázolt felszabadu43

lási emlékmű nőalakján is átlépve, s már-már lemondtam arról, hogy valaha
még lejutok innen, amikor egészen közelről, szinte a lábam alól, fénysugarak szöktek vibrálva, egymást keresztezve a magasba, és meghallottam Ada
éterien tiszta, gyönyörű szopránját. Letérdeltem — a színpad mennyezetébe
vágott csapóajtó volt előttem.
Testvérem, drága jó fivérem,
csillagos homlokú bika,
ne kívánd a bűnbeesésem!
Én Thészeusz karjaiba
vágyom csak, és hiába kérlelsz, —
egy méh szült minket, ne feledd!
Ha meggyalázol — elemésztesz;
ne ontsd ki szűzi véremet!
— énekelte Ariadné, azaz Kertai
Adrienne, és a mesterkéletlen, ki tudja, honnan kölcsönzött dallamot annyi
érzéssel töltötte meg, hogy kicsordultak a könnyeim, és azt szerettem volna,
hogy még sokáig, nagyon sokáig énekeljen — hadd pihenjek meg itt, a hideg,
enyv- és porszagú padláson, és zokogjak, mint két éve, amikor anyámnak elpanaszoltam, hogy Edit nem hallgatott meg, s aztán szégyenkezve, mert úgy
viselkedtem, mint egy megvert kisgyerek, bezárkóztam a szobámba — anyám
hiába zörgetett —, és késő éjszakáig Rilkét olvastam . . . Könnyeim végigfolytak
szénporos arcomon, rátelepedtek pókhálós bajuszomra — szivárgó taknyomat
a kabátujjammal kellett letörölnöm, mert zsebkendő nem volt nálam —, most
éreztem meg először, mennyire elcsigázott ez a két nap és a megelőző hónapok: az örökös kialvatlanság, az ostoba ivászat, a reménytelen gyaloglás, a
megaláztatások sorozata, ami a bevonulásom óta ért — de most szerettem
volna magamhoz ölelni Juhász őrvezetőt, aki a röhögő öregkatonák előtt gyakoroltatta velem a vigyázzmenetet, a hadtápos őrmestert, akinek parancsára
könyékig turkáltam a moslékban, és azt a részeg vegyvédelmis főhadnagyot,
aki az imént ki akart zavarni a klubból; mindenkit, mindegyiket megbocsátó
ölelésembe fogadtam volna — még azt a gépkocsizót is, aki krumplipucolás
közben azzal dicsekedett, hogy a gyakorlaton parasztlányokat szedett fel, és az
erdőbe hajtva a társaival megerőszakolta őket, meg Mancman tizedest, aki
háromszor mosatta fel velem a folyosót takarodó után, mert ahhoz nem kell
érettségi —, ezt az egész, butaságból gonosz, bumfordi, de szeretetre méltó
világot, amelyben ilyen csodák teremnek, mint Kertai Adrienne — Ada —
énekhangja... Ám az ária véget ért, és én megszorítottam a bajonettet,
amellyel most már — merő szeretetből — ölni tudnék. Résen kell lennem:
közeledik a végkifejlet.
A zongoraszólam újabb őrült kakofóniái alatt, melyeket Lányi Péter még
túl is játszhatott, lassan felemeltem a csapóajtót. Nem vettek észre.
Adrienne-t ebből a szögből alig láttam, csak sötétszőke haja, görögösen
redőzött, fehér ruhája villant meg a reflektorok fényében; Horkaival azonban
farkasszemet nézhettem volna, ha fölpillant rám — szerencsére, nem tette.
Bikamaszkot nem viselt — talán zavarta volna az éneklésben, meg anélkül
is elég rút volt, fején a jelmezkölcsönzőből származó kétszarvú vikingsisakkal, amelynek a bikaságát kellett jelképeznie. A púpos, alacsony emberke
innen felülről még szánalmasabb, groteszkebb jelenség volt, mint amilyennek
az emlékezetem őrizte. Előrelépett, majdnem felbukva a lába közé csavarodott vörös palástban . . .

MINÓTAUROSZ
Te kis pisis penészvirág,
szűz, bár az ujjadtól aligha,
te sérted meg a szent bikát:
Aszterioszt, a Csillagost ma?
Poszeidón az én atyám;
s mit tudhatod, te kis tehénke,
mért bújt Pasziphaé anyánk
a bűzlő marhabőrbe érte?
Azt mondod, hogy büdös vagyok,
vérengző, kéjben
telhetetlen,
de más fröccsent-e oly magot,
mely égne éjsötét öledben?
S új vágyra szítna, új meg új
gyönyörre, mely sohase lankad;
s athéni lányok és fiúk
vérét ízlelhetné az ajkad.
MINÖTAUROSZ

Nem, nem, soha!
ARIADNÉ
Akkor, nosza,
halj
meg!...
— Horkai Andor előrántotta tőrét: az igazit,
amely nem fog visszacsúszni a. nyelébe, amikor Ariadné — Adrienne — keblének ütközik. A közönség, a számomra most arctalan-alaktalan masszává
összefolyt sárdiak, akiket úgy szerettem az imént, s akiknek vérszomjas-kéjsóvár lihegését szinte a tarkómon éreztem ebben a másodpercben; a közönség,
a tegnapi vérszagok emlékétől remegő gyomrú, a pokol bugyrait beleikben
hordozó, finomnak hitt kölniktől, arcvizektől szagló nők és férfiak: rendőrök,
katonák, civilek; a közönség, amelyet most, amikor nem is láttam, láttam
meg először életemben, felhördült, felsikoltott, felüvöltött, felugrás előtti görcsbe rándult, és várta, várta, várta, várta, várta, várta, várta AZ IGAZSÁG
PILLANATÁT...
Ám ekkor én, kezemben a rozsdás bajonettel, leugrottam a színpadra, és
a zenetanár tőre az én kabátomat hasította végig. Egyensúlyomat vesztve
elestem, magammal rántva a halálra rémült Kertai Adrienne-t. De tüstént
felpattantam, felsegítettem az énekesnőt, és fegyveremet Horkaira szegeztem.
A gnóm bénultan állt, alig három lépésre tőlünk, éles és mégis hasznavehetetlen tőrét szorongatva, majd — helyzete reménytelenségét megértve — arcára sátáni vigyort erőltetett, és odaszólt a zongoristának: — Ne hagyd abba,
Péterkém! A finálé még hátra van.
Lányi Péter bólintott, erős, vékony ujjaival lecsapott a billentyűkre (a
kormányzó lépteire ismertem a Don Giovanniból), Horkai pedig — mintegy
bizonyítva, hogy nem ártalmatlan kellék van a kezében — markolatig saját
mellkasába döfte a tőrt. És még volt annyi ereje, hogy elhörögje a Bajazzókból lopott mondatot: — FINITA LA COMMEDIA!
45

EGY ÓRA MÚLVA még mindig az öltözőül szolgáló klubparancsnoki
irodában ültünk. A holttestet már elszállították, s a késve, bár lóhalálában
érkezett Papp Zolit Adrienne gúnyos szemrehányással elzavarta. (Én azért
utánamentem, és megkértem, szóljon be anyámhoz: ne nyugtalankodjék, hamarosan hazamegyek.) Kettesben maradtunk. Jobb kezem sajgott a szorításoktól: mindenki, aki előbb tán Ada vérét akarta látni, bejött gratulálni; a
helyőrségparancsnok — szabálytalan külsőmtől nagyvonalúan eltekintve —
megígérte, hogy kitüntetésre terjesztet fel az alakulatomnál. Ada mosolyogva
figyelt a háttérből, ö senkivel sem volt hajlandó szóba állni, a tolakodókat
hozzám irányította, hagyta, hogy egyedül sütkérezzem a dicsőség fényében,
bár ettől nekem csak a szájízem keseredett meg, mert én csakis az ő elismerésére vágytam. Ezért nem mozdultam azután sem, hogy a közönség már
szétoszolt, és a klub élete visszazökkent a megszokott kerékvágásba: a preszszóból részeg gajdolás hallatszott, és a portás ismét elutasított valakiket, akik
illetéktelenül próbáltak behatolni a fegyveres erők szentélyébe.
— Na, kiskatona, hazakísérsz? — kérdezte Adrienne, megjátszottnak tetsző kacérsággal.
— Én magát a világ v é g é i g . . . — ugrottam fel boldogan.
— Nem magát, hanem téged. És egyelőre maradj a helyeden, megvarrom a kabátodat.
— Ó, nem kell, nem kell — siettem el a tiltakozást. — Majd a n y á m . . .
— Szóval téged vár otthon az anyukád. Haza kéne menned megnyugtatni,
nem gondolod? — És pillanatonként változó arca ú j kifejezést öltött: a félvilági nőét, aki megérti az anyák fájdalmát, és a legszívesebben visszaküldené
hozzájuk a körülötte lebzselő fiakat. De ezt csak most, irodalmi élményeim
hatására, gondolom így — akkor Adrienne-Ada minden arcrezdülése egyszerűen elbűvölt és édes sajgást keltett bennem; szerettem volna megkérni,
hogy énekelje el még egyszer azt az áriát, amelyet a padláson kucorogva
hallgattam, de nem mertem kérni semmit — örültem, hogy egyáltalán megtűr a közelében. Ezért mindenre kapható lettem volna.
— ö most nincs otthon. Elutazott a rokonokhoz — füllentettem, és lángolni kezdett a fülem: hogy is hihetné el Ada ezt a nyilvánvaló hazugságot?
Melyik anya utazna el, amikor a fia három napra hazajön a seregből? De
Ada bólintott: — Jól van, akkor hát nincs akadálya. — Ám előbb bevarrta
a szakadást a kabátomon, és csak ezután kelt fel, bújt bele a bundájába.
A kijáratnál diadalmas tekintetet vetettem a portásra, aki kirohant a pult
mögül, és mélyen meghajolva, szélesre tárta előttünk az ajtót. Ada jót nevetett, amikor elmeséltem neki első bejutási kísérletemet.
Tiszta, csillagfényes éjszaka volt. Hó csak a tetőkön, bokrokon fehérlett;
a járda már síkosra fagyott, így karon foghattam Adát, s úgy éreztem, ő is
örömest simul hozzám. Hogy szégyelltem a rossz bakancsot, a bokafixes sínadrágot, a posztósapkát: egész zilált, összekoszolódott öltözékemet! De Ada
nem hagyott mentegetőzni: — Az erdőbe én se vettem volna fel különbet.
A többiről meg nem tehetsz — ezt mondta, míg én azon töprengtem, elmondjam-e neki az egyenes labirintust, késlekedésem fő okát — végül úgy
döntöttem, hogy kinevetne érte.
;
— Mesélj magadról — kérte Ada, talán csak azért, hogy megtörje megilletődött hallgatásomat.
— Mit meséljek? — vonakodtam. — Velem még nem történt semmi.
46

Gimnáziumba jártam, felvettek az egyetemre, most katona vagyok. Ha elvégzem az egyetemet, visszajövök ide tanítani, vagy ki tudja? Ha veled egy iskolába kerülnék — tettem hozzá merészen —, egy percig se gondolkodnék.
— Nocsak — mondta Ada, és megszorította a karomat —, látom, kezdesz felbátorodni. Igaz, bocsáss meg, a bátorságodat már bebizonyítottad
ma este.
— Te emlékszel rá, hogy ötvenhat előtt a legfinomabb csokoládét hívták Adának? — kérdeztem tőle, miközben Edit kislányalakja úgy olvadt szét
bennem, mint egy csokoládéfigura.
— Meg engem — biccentett Ada. — Szerettem is nagyon, gyűjtöttem a
címkéit...
— A jegenyés országúttal, ami összefut a horizonton? — vágtam közbe
lelkendezve.
— Azzal. Meg is vannak tán még Sóton, egy Keringős dobozban.
— Nekem ajándékoznál egyet?
— Ugyan, miért?
— Hogy rád emlékeztessen — mondtam, és most már nem tudtam megállni, hogy el ne mondjam, milyen felfoghatatlan dolgok történtek velem a
Kemenecből Sárdra vezető úton, s hogy többször azt hittem, csak akkor juthatok ki a labirintusból, ha visszafordulok.
— De nem fordultál vissza — mondta Ada, és hangjában árnyalata sem
érződött a gúnynak. — Miért nem? Hiszen egyáltalán nem volt biztos, hogy
Horkai valóban meg akar ölni, és nem is ismertél engem.
Zavartan kezdtem magyarázni, hogy a plakáton levő képen nagyon hasonlított egy kislányra, akibe régebben — ezt a régebbent nyomatékosan
hangsúlyoztam — szerelmes voltam, és hogy emiatt faggattam ki az előadásról Papp Zolit, aki aztán kint, a házában, elkotyogta... itt megakadtam,
mert nem akartam szegény Zoltánt bemártani, és belefogtam a mentegetésébe, hogy ő is csak részeg fecsegésnek vélte, amit H o r k a i . . . és hogy különben is közbelépett volna, de nagyon rosszul lett, nem tudott felkelni, ezért
indultam el e g y e d ü l . . . azonban rá se kell haragudni, hiszen amint magához
tért, berobogott a városba, és . . .
— Megérkeztünk — szakított félbe Ada. Kezet nyújtott. Én nem fogadtam el.
— Olyan jó lenne még beszélgetni — morogtam. — Holnap visszautazom
Csomorkányba, és hónapokig ismét nem hallok emberi szót. Nem sétálnánk
még egy keveset? Legalább a s a r o k i g . . . — És reszketés fogott el, mintha
ennek az eszeveszett és gyönyörű napnak minden feszültsége egyszerre tört
volna ki belőlem. Iszonyúan szégyelltem magam: leginkább azért, mert — bár
tudtam, hogy sarkon kéne fordulnom és elszaladnom — képtelen voltam
megmozdulni, holott éreztem, hogy ezzel a gyerekes viselkedéssel minden
esélyemet elvesztem Adánál. Esélyt? Mire?
— Gyere be! — mondta Ada, és retiküljébe nyúlt a kapukulcsért. — Csak
a házinéni fel ne ébredjen!
DE NE GONDOLJ SEMMIRE! — csengettyűztek bennem Ada szavai.
Ezt már a sötét kapualjban hallottam tőle. Ne gondoljak semmire — tehát
férfinak tekint. Hogy is gondolnék? Már attól is megdicsőültnek érzem magam, hogy itt ülhetek a díványán és nézhetem a papucsát; a szekrényajtóra
47

akasztott selyemruhára, amelyben Ariadné volt, alig merek rápillantani, pedig pongyolába bújva, már elhagyta az ajtó fedezékét, és most kint motoz
valahol a konyhában vagy a fürdőszobában — mindegy hol, csak ne maradjon sokáig!
A szoba gyorsan melegedett; kerek üvegablakos olaj kályha fűtötte fel
percek alatt. A konyakomba alig ittam bele; ő amit magának töltött, rögtön
felhajtotta — csak ültem, ültem, elvarázsolva és elégedetten, s csak az zavart, hogy fácánok futkosnak át előttem az úton, és a nap korongja egyre
közelebb, közelebb süllyed hozzám, megolvasztja az aszfalt jégkérgét és a
szemembe vakít; belerúgtam az olajosflakonba, de a szétlapított, kővé dermedt nyúl oldalát találtam el — a nyúl nekiiramodott, és eltűnt a messzeségben; villám csapott a jegenyébe, lángra lobbant, a zúzmara sercegve olvadt le
róla, mint a zsír; a csorba kilométerkövek egyre szorosabban sorakoztak, hamarosan tömör betonfalként húzódtak a folyamatosan szűkülő országút két
oldalán, végül teljesen összeértek, és én ott álltam a hegyesszög csúcsánál,
áthajoltam rajta, mint egy hajóorron, és azon túl nem volt semmi, pontosabban: a Semmi gomolygott és lüktetett agyagszürke ködként, amelyből a repedéseken keresztül lángnyelvek, villámok, formálódó galaktikák spirálkardjai
csaptak ki és húzódtak vissza tüstént, mint a polipkarök, vagy mint a lábam
alatt szétreccsenő krumplicsírák
— Itt vagyok, Thészeuszom — libbent a szobába Ada; kávét és szendvicseket hozott. Ekkor hatolt el a tudatomig, milyen éhes vagyok — tegnap
óta egy falatot se ettem. Ada a kávétól és a konyaktól, amiből ismét többet
ivott, mint én, felélénkült, és mesélni kezdett. Én eközben őt bámultam,
ahogy hátradőlt a hatalmas, ódivatú karosszékben: a kék frottírköntös alól
kinyújtott karcsú lábait, poharat tartó, lakkozott körmű ujjait, Editénél valóban rövidebb, de fénylőbb, óarany haját, puha ajkait, melyekről m á r letörölte a visszataszító árnyalatú rúzst, görögös, szinte orrnyereg nélküli, egyenes vonalú orrát, zöld szemeit, magas, domború homlokát, melyet csak egy
szemölcs rontott el némileg a jobb szemöldöke felett — néztem, néztem, és
csak a hangja muzsikáját hallottam; jóval később — másod-, harmadnap —
raktam össze szikkadt elmémben, mit is mondott. Voltaképpen banális történet kerekedett ki a szavaiból. Igen, énekesnőnék készült, be is hívták próbaéneklésre a porlódi színház operatagozatára, de közbejött a forradalom — így
mondta —, a meghallgatás elmaradt; aztán néhány nappal később a bátyját
lelőtték Pesten, az anyja idegösszeroppanást kapott, s neki haza kellett utaznia Sótra, az anyját ápolta hónapokig — de így legalább kimaradt az eseményekből, mert a diáktársai közül többen — lányok is — börtönbe kerültek.
Utána befejezte a tanárképzőt, és férjhez ment egy nála tíz évvel idősebb
nőgyógyászhoz, aki rohamosan emelkedett fölfelé a ranglétrán, mivel a kollégái nagy része disszidált — két év múlva főorvos lett az osztályán, m a j d
— miután a pártba is belépett — kórházigazgató. Csakhogy tavaly küldöttséget vezetett Franciaországba, és kint maradt. Adát kidobták a szolgálati
lakásból, s mert a férje készpénzt se hagyott maga után, csak kártyaadósságokat, kénytelen volt állást vállalni — így került Sárdra. Az orvos f é r j az
énekesnői pályának még a gondolatát se tudta elviselni, ezért aztán m o s t . . .
— . . . most itt vagyok megöregedve; a hangom is elment már; nem lett
belőlem senki és semmi. — Ada minden átmenet nélkül sírva fakadt, s még
mielőtt valami vigasztalót mondhattam volna neki, hányinger fogta el, és
szájára szorított kézzel, öklendezve rohant ki a szobából. Gyámoltalanul to48

porogtam a fürdőszoba előtt — hallottam, hogy ilyenkor a fejét kell tartani
annak, aki hány, de hát megtehetem-e ezt egy istennővel? —, s attól is féltem, hogy a lármára előcsoszog az öregasszony; visszakullogtam hát a szobába, s a falon átszűrődő zajokat hallgattam, készen arra, hogy szükség esetén Ada segítségére siessek.
Tíz perc múlva betántorgott, és falfehéren ült vissza a fotelbe.
— Most, ugye, undorodsz tőlem? — kérdezte. — Látod, ez vagyok én:
egy elhagyott, iszákos nőcske — nem a te Ariadnéd! Pedig Horkai nyálas
udvarlását is azért tűrtem el, hogy végre megint énekelhessek. De hiába,
minden hiába — ez lett a vége! Leittam magam előtted — minden este ezt
szoktam, csak magamban —, és most te is úgy nézel, úgy nézhetsz rám, mint
e g y . . . mint egy rongyra. Nagyon kérlek, menj, menj most innen!
— Ada, édes, egyetlen, drága, csodálatos Ada! — vetettem magam a
lába elé. — Hidd el, hidd el, hidd el, hogy én nem, én n e m . . . számomra te
vagy a legszebb, legtisztább nő a világon. Ezt éreztem meg már akkor, amikor a plakáton megláttalak. Hogy minden, ami eddig, előtted, minden semmi
volt és tévedés, gyerekes ostobaság. De érted, teérted én mindent megtennék . . . annál is többet, amit ma . . . teljesen véletlenül... Ha akarod, én
m o s t . . . én most az összes konyakot megiszom, és sokkal részegebb leszek,
mint te, hogy ne szégyenkezz előttem!
— Istenem, milyen gyerek vagy még! — sóhajtotta Ada, felocsúdva.
— Mondd, mit adjak neked, hogyan háláljam meg a jóságodat?
Fölnéztem rá, könnyesen csillogó szemmel, és nem mertem, még mindig
nem mertem kimondani, mi az, amire a világon a legjobban vágyakozom.
Ada felállt:
— Várj, kimegyek a fürdőszobába. Fogat mosok, hogy ne érezd rajtam
a hányásszagot.
NEM TUDOM, MENNYI IDÖ TELT EL A Z Ó T A . . . Fekszem Ada mellett,
Ada testmelegében, a kettőnknek szűk fekhelyen, és a labirintusokra gondolok, melyeket egy nap alatt bejártam. Az egyenes labirintusra, amely a kemeneci erdő méhétől és tél borotválta ágyékától vezetett a vasúti sorompó
szikéjéig, amely elvágta a születés előtti léttel összekötő út köldökzsinórját;
a sötét labirintusra, amely zegzugos folyosókon, életem első két évtizedében
kanyargott, a tiszti klub pincéjén és padlásán keresztül a színpadra nyíló
csapóajtóig, zászlókkal, transzparensekkel álcázott kelepcéken át, melyek mélyén robbanásra váró aknák lapulnak; s a harmadikra, amely egyenes is,
sötét is, mégis fénylő, élő asszonyi labirintus, amelyben örökkön-örökké
ugyanazt a síkos lépést lehet megtenni — előre-hátra, előre-hátra —, de közben fényéveket száguld be a boldog emberfia: magasra, irdatlan magasra
száll, és mélyre, pokloknál mélyebbre süllyed, örökös körforgásban, mint egy
kozmikus óriáskeréken; s legvégül ott köt ki, ahol a párhuzamosok egy pontban találkoznak: a végtelenben, az Ada csokoládépapír végtelenjében, illetve
a valóságos ADA-ADRIENNE-ARIADNÉ ölének, hitvány földi törekvéseimet
a megvilágosodás útjára vezérlő mennyei szervének végtelenjében, a labirintusok labirintusában, melynek trónszékére nem a Minótaurosz, hanem hónál
fehérebb spermám gomolygó csillagköde ül, hogy ú j világok, újdonatúj világa
egyetemek szülessenek b e l ő l e . . . Ámbár a mi esetünkben erről aligha lehet
szó. — „öreg vagyok hozzád" — pityeregte Ada. „Hány éves vagy?" — „Nem,
49

is merem megmondani: harminckettő." — „Az semmi" — súgtam a fülébe.
— „Csak tizenhárom évvel vagy idősebb nálam. De annyinak se látszol. Ha
leszerelek, átmegyek levelezőre, összeházasodunk, és egy iskolában tanítunk
majd." — „Nem, nem!" — tiltakozott Ada. — „Ezt nem tehetem meg veled." — „Miért nem?" — „Mert nem. Majd megérted." — „Sohasem fogom
megérteni." — „Dehogynem. Inkább ölelj meg még egyszer! Vagy nagyon
fáradt vagy?" — „Jaj, dehogy!" — Később, újabb fényévekkel később, elmondta, hogy Bakos Dénes, aki holnap érkezik meg közép-ázsiai tanulmányútjáról, elutazása előtt megkérte a kezét. Azt ígérte neki, ha lehull a hó,
csengős szánnal fog érte jönni. Elszorult a szívem. — „Igent mondtál?" —
kérdeztem. — „Nem, persze, hogy nem!" — válaszolta. — „Csak olyan rossz
volt egyedül. Különösen, hogy Horkai nem ment le a nyakamról." — „Lefeküdtél Bakossal?" — kérdeztem felháborodottan. — „Nem, dehogy, hova
gondolsz?" — tiltakozott, de én nem éreztem őszintének a tiltakozását. — „Ne
haragudj!" — nyúlt utánam. — „Kár volt szóba- hozni. Ügysem komoly."
— „Csak én?" — „Csak te" — hagyta rám, aztán felkelt, és előkereste a
második konyakosüveget. Én már nem i t t a m . . .
És most itt fekszik, félig kitakarózva, felcsúszott kombinéval, megmutatva
labirintusa sűrű bozóttal fedett, rózsaszínű bejáratát. Itt fekszik és szuszog,
szuszog mellettem; és én nem merek lehajolni hozzá, hogy megcsókoljam,
mert ajkai közül valószínűleg kiábrándító alkoholbűz árad. Vagy mégsem?
Talán az is ugyanúgy elég, megtisztul benne, mint az összes eddigi kényszeredett-mocskos ölelések? Vagy ő egyformán élvezte valamennyit? Jobb, ha
nem tudom meg. Hálával tartozom neki, mert megszabadított a fiúszüzesség
kínjaitól — miért keressek újabb kínokat általa? Vajon Ariadnénak se
Thészeusz volt az első? Lehet, hogy ő is tizenhárom évvel idősebb volt az
athéni királyfinál, s Thészeusz ezért hagyta őt magára Naxosz szigetén?
Ariadné is iszákos volt? Mi más lehetett volna?! Rideg, csak a hatalomba
szerelmes atyja, nimfomániás anyja mellett, a mindenki elől dugdosott, torzszülött fivér á r n y é k á b a n . . . Hiszen Bakkhosz jóelőre kiszemelte őt magának,
mint Adát Bakos e l v t á r s . . . Nem ugyanez történik-e meg most mivelünk?
A labirintus végpontja, ahol Ada édes párhuzamosai összefutnak, nem a kielégülésem — a kielégülésünk — pillanata-e, amin túl már csak az üres
feketeség tátong és a pokol lángjai törnek át a megrepedezett agyagkérg e n ? . . . Utam véget ért: áthajolhatok a hajóorr formájú beton mellvéden,
nézhetek, de nem léphetek át a világokat szülő vagy még semmibbé váló
Semmibe.
Felkeltem, és az ablakhoz léptem. Hajnalodott: És a kopár, kékesszürke
derengésben váratlanul eleredt a hó. Sűrűn, egyre sűrűbben hulltak-keringtek a kövér, összetapadt hópelyhek; és én arra gondoltam, amíg kifelé bámultam és a röptüket követtem, hogy milyen csodálatos,, kalandokban és élvezetekben gazdag élet vár reám. A Minótauroszt már legyőztem, nemsokára
diadalt aratok a kentaurok felett is, megküzdök az amazonokkal, törvényeket
adok Athénnak, leszállok az Alvilágba, elrabolom Helenét, s végül — annyi
véres győzelem, lesújtó kudarc és csalódás után — Szkürosz szigetén a féltékeny Lükomédész a tengerbe taszít majd. De a hálás athéniak évszázadok
múltán kiemelnek szegényes síromból, és istenek kovácsolta pajzsommal,
dárdámmal együtt méltó helyre temetnek, és. az idők végezetéig tisztelni fogják az emlékemet.
50

És Adrienne-Ada-Ariadné, aki részegen, elcsigázva, szemérmetlenül kitakarózva alszik mögöttem a feldúlt takarók, párnák között — neki mi lesz
a sorsa? őérte holnap este, mire megvastagszik és keményre fagy a hó, eljön csengős szánján Bakos Dénes, ahogy ígérte, és gyönge ellenkezésével nem
törődve magával ragadja őt. Délebbre érve a szánt cicomás hintóra, az Égeitenger partján a hintót hatevezős gályára cseréli, s azon érkeznek meg Lémnosz szigetére, ahol Bakkhosz feleségül veszi Ariadnét, és fejét a Hóráktól és
Aphroditétől kapott koszorúval ékesíti.
Ezeket gondoltam, a kavargó hóesésbe feledkezve, mielőtt kilopakodtam
Kertai Adrienne albérleti szobájából — óvatosan, hogy a házinéni meg ne
lásson. Anyám kisírt szemmel fogadott, de nem tett szemrehányást, szótlanul
csomagolta össze a holmimat.
Másfél óra múlva már a vonaton ültem. Háromnegyed tizenkettőre — tizenöt perccel a szabadságom lejárta előtt — értem be a laktanyába.

VARGA IMRE

Eper és lélek
A szokásos hétfői
tanfolyam(unk)on
találkoztunk ismét megvolt-szeretőm,
ami
részint várható volt, bár hol te, hol meg én
maradoztunk
el (okkal-ürüggyel)
s így lett egy kis
el- és meglepetés is. Epp az eprestál
fölül hajoltam vissza a
szoba-középen,
s te ott álltál mögöttem. El is pirultál.
Az első mozdulattal a zamatos ananász epret
szádba helyeztem. „Nézd hoztam én is neked
ajándékba ezt itt" s reklámszatyrodból
elővetted
a világról leszakadás egyik híres-neves
középkorban írt könyvét. Azt adhattuk, mit a sors
ránkbízott.
En ezt az érzéki gyümölcsöt, te pedig, tudván,
milyen
kedves számomra a kis barnás kötet, megvetted
egy
antikváriumban.
Finom vagy. Nem mondasz olyanokat,
hogy:
kopj le rólam (meg a világ[omfról), de azért
segítesz, hogy megtaláljam a módját. Múlják a
nagy teljesbe, válasszam a jobbik részt. Te meg
mártáskodsz, cselédkedsz. A markomban
tartott
kettőből a szebb, épebb és illatosabb epret adtam
a szádba. Nem tudom, maradt-e benned ízéről emlék;
bármikor visszahívható. Mert én már nem.
De érted is, a jobbért, érted is törekszem.
51

Ének éneke
Azt hittem, ő lesz a pecsét,
hitelt kap tőle a testem,
mind a gondolat s érzet.
S hogy: lezár.
Bepecsételi
a legszebb időt,
romolhatatlanná
az édest, s abban ő is üzenet
(marad) tétova
koroknak.
„Tégy mint egy pecsétet a te szívedre."
Ha mondtad volna is, nevetség.
Háhogy pecsét, folt esett inkább
nadrágomon s lepedőnkön.
Elpusztult magok,
céljuk-tört
gondolatokként.
Pecsét lett,
folt lett testemen, nem az ő
teste, hanem ami volt. Kopik,
fakul, míg el nem
nyűvődünk.

GÖMÖRI GYÖRGY

Kézcsók
Amikor a pelyhesállú Franz Josef
(hol volt akkor még a Ferencjóska!)
Varsóban
kezet csókolt atyai barátjának, a cárnak,
hálából, hogy az „európai béke
védelmében"
beküldte seregét a rebellis tartományba
...
Az ilyesmit nehéz
elfelejteni.
(Különösen, ha áll még a
Hentzi-szobor.)
De húsz, vagy harminc évvel
később,
amikor már a „Szép Akasztott" mondta meg
Bécsnek: hogyan
politizáljon,
és folyt a koncelosztás, a vasútépítés,
— kit érdekelt még az a varsói
kézcsók,
meg a Világosig vívott
békeharc,
s az Újépület udvarán a bitófa ...
S bár csínján kell bánni a történelmi
analógiákkal,
vegyük észbe: mi maradt végül
Kákániából?
1937
52

Tengeresdi
Milyen is az élet egy
tengeralattjárón?
Mit érezhet a tenger alatt
aki ott eszik, iszik, alszik, emészt és maszturbál?
Erre a kérdésre választ magyar nem ad(hat), legföljebb, ha idegen
állampolgár.
Na és ettől ugrik be Széchényi
István,
ez a végig hajózható, (de vad-nyugati)
gróf,
ez az önmardosó
eszmeidomár,
meg méltó ellenfele, a (nemzetközi) felforgató
Kossuth,
ki hajdan ilyen romantikus jelszót
intonált,
mint: „Tengerre
magyar!"
S a holló? „Sohamár!"
A történelem unfair; mink volt is — elveszi.
Volt tengerünk, s helyette mi maradt? tengeri.

GÉCZI JÁNOS

[érkeznek egyszer és el is mennek]
ötezer graféma
vagy ötezerkétszáz ez a fájdalom a mennyi
szöveg amelyben az ember magát fölfejti és
ottfelejti feszeget
belülről
lakkdobozt bőrdobot szőlők fürge
gyökerét
a gyökérben sunyin az ásványok
nedve
meg a fehér habosan akár a szilvafák
a huzatos reggelen ha eléjük térdelnek a rímek
a rémek szóval ötezernyi vagy
ötezerkétszáznyi
ami elejt és megemel
és észre sem veszed hogy a tested
a mozdulathoz
tapad
hiszen föl föl földob és ha hullsz
megragad ha van még egy
erre legyen pontos és új szavad
a kard áttörli magát a fűzben
elsimítja
a fűz haját az ígért katonák jötte előtt
(ilyen most ez a délelőttnyi
május
mikor a szilvafák és a szavak)
mert megérkeznek
egyszer a hősök is
és egyszer elmennek a hősök

ötezer vagy kétszázzal több ennyivel
merre
lehet disszidálni ha kell mert kell hiszen itt
és most és már borszagú és énekel
a fényes sok szurony
míg húsba hatolnak bátran mert beléjük hatol a hús
a határon (igen május álom
a tó peremén pedig a könnyűléptü
szabadok
gomblukaikban
habogó virág
szájukban homok) ahonnan van-e vissza
van-e hátha
föltámadni

pedig nem

szokás

a májusi szilvafák és a spiclik a fák mögött
a ringó
ringlósziromlombba
hány graféma költözött hányat foszt a szél
hány sodródik át a fuvallatban
a határon hogy csak a hősöket
a hősöket ne lássuk a
fogdmegeket a fogatlan szájú merész időt
ahogyan kényes léptekkel szeli át a rétet
a heteket elevenül és kedvvel
sírdogálja
a határon túl szerzett sebeket (hogy a május
nem lehet csak ezek a rügyekből kibontott
üzenetek
ezek az egy lábon sóvárgó fák amíg
nem támad a szél amíg nem) talán
csak ötezernyi vagy
ötezerkétszáznyi
nem több nem
kevesebb
csupán annyian ahányan a hősök
akik
megérkeznek
és el is mennek

Pozsgay-interjú Párizsban
TV 5, 1989. DECEMBER 6.
Magyarországon a közelgő elnökválasztás fő jelöltje az 56 éves Pozsgay
Imre. „Az igazság órája" c. műsorunkban első alkalommal fogadtuk egy szocialista ország vezetőjét, aki megpróbál magyarázatot adni a keleti országokban folyó változásokra, az ott uralkodó viszonyokra. Ezt az adásunkat Európa
20 országában tudják fogni. Pozsgay Imre Magyarország államminisztere —
nem beszéli nyelvünket. 1950-ben került kapcsolatba a kommunista
párttal,
1976-tól kulturális miniszter volt, és megtalálta a damaszkuszi utat. A francia
miniszter meghívására ellátogatott Franciaországba. Bátorította a többpártrendszert, s Magyarországon plyan választásokat tartottak, amilyen még sohasem volt a Szovjetunióhoz „csatolt" országokban.
*

— Megmarad-e Budapesten a Lenin körút neve?
POZSGAY I.: Erről a budapestieknek kell dönteniük, ez az elnevezés a
történelmünkhöz tartozik. A helyi választások alkalmával döntést fognak
hozni ebben az ügyben.
— Nem lesz-e Magyarország feláldozva a nyugati hatalmaknak,
mint
ahogy volt XIV. Lajos, Napóleon, Clemanceau idején?
P. I.: Clemanceau sem lenne méltó arra, hogy Budapesten utcát nevezzenek el róla. A XX. század folyamán Magyarország a cserbenhagyások áldozata volt, és ma is vannak ilyen veszélyek. Olyan tárgyalásokra gondolok,
amelyekben mi nem vettünk részt. Azt gondolom, hogy a máltai találkozó
nem ez a fajta megegyezés.
— Adamec, a csehszlovák miniszterelnök nemrég kijelentette, azt szeretné, ha a szovjet csapatok kivonulnának
Csehszlovákiából: ön is szeretné
ugyanezt
Magyarországon?
P. I.: Nekem is az a kívánságom, hogy a szovjet csapatok vonuljanak ki
Magyarország területéről, de úgy hiszem, a két ország helyzete különbözik
egymástól. 1968-ban Csehszlovákiában, a Brezsnyev-doktrína ideje alatt a
szovjet csapatok bevonultak az országba. A magyarországi jelenlét közismerten korábbi eredetű. Azok a kezdeményezések, melyekbe belekezdtünk, bátorítóak. A fegyverzetcsökkentésről folyó bécsi tárgyalások szolgálnak alapul
azoknak a megbeszéléseknek, melyek alapján a szovjet csapatok elhagyják
Magyarországot.
55

— ö n szerint milyen határidőn belül vonulnak ki a csapatok?
P. I.: Én 2-3 évet gondolok, ha ezt nem akadályozza meg semmi. Csak
hagyományos fegyverek vannak területeinken. A bécsi leszerelésről folyó tárgyalások ezekre a fegyverekre is kiterjednek. Bush és Gorbacsov is tárgyalt,
és bizakodóak ebben a tekintetben.
— Magyarország benn marad-e a Varsói Szerződésben, vagy például 5 év
múlva semleges országgá válik?
P. I.: El tudom képzelni. Nem lehetetlen, hogy a katonai tömbök Európában — a NATO és a Varsói Szerződés — csökkentik a katonai jelleget. Mindez az ügyek elrendezésétől függ, gondolom, a Szovjetunió nem kívánja, hogy
ellenségekkel legyen körülvéve. Magyarország szuverén módon dönt; az idén
felújítottuk diplomáciai kapcsolatainkat Izraellel, lebontottuk a vasfüggönyt,
NDK-állampolgároknak menedékjogot nyújtottunk.
— Gondolja, hogy Gorbacsov a demokráciának szabad folyást enged, tehát megengedi, hogy végigvigyék ezt a folyamatot?
P. I.: Gorbacsov biztosan ezt teszi. Magyarországnak nincs más útja, mint
megvalósítani a teljes demokráciát. Ugyanakkor nem szeretném, hogy a nagyhatalmak játékává váljunk. Egy olyan biztos pontot kell elérni, ahonnan már
nincs visszatérés, egy konjunktúrát kell megvalósítani, illetve azt, hogy a dekonjunktúrának ne legyen befolyása.
— Tételezzük fel, hogy Gorbacsov saját akarata ellenére 6 hónap múlva
kiszorulna hatalmi pozíciójából. »Nem gondolja, hogy ez
visszarendeződést
eredményezne Magyarország számára?
P. I.: Nagy baj lenne, ha Gorbacsovnak le kellene mondania a hatalomról, mert személye a peresztrojka garanciája. Bízom abban, hogy ez nem fog
bekövetkezni. Remélem, hogy Magyarországon is élni fog az elkezdődött folyamat, és remélem azt, hogy az alkotmányos intézkedések olyan stabilak
lesznek, hogy egy ilyen fordulat nem befolyásolja ezeket.
— Ügy gondolja, hogy Gorbacsov őszinte demokrata?
P. I.: Azt hiszem, hogy őszinte demokrata. Két okból is. Egyik a tolerancia, ami uralkodó a személyiségében, a megértőképessége az emberi ploblémák iránt. A másik saját magának az a felismerése, hogy jelenlegi formájában, politikai struktúrájában a Szovjetunió nem hatékony ország, a lemaradás
veszélye fenyegeti. Aki ezt felismeri, annak jó hazafinak és jó demokratának
kell lennie.
— Gondolja, hogy Gorbacsov őszinte
kommunista?
P. I.: A beszélgetés kezdetén ismertették az életrajzomat. A damaszkuszi
utat mindannyian megtettük, de ez nem azt jelenti, hogy hitetlenül tértünk
rá erre az útra. Gorbacsov biztos, hogy őszinte kommunistaként kezdte, de
konfrontálódott a kommunista eszmékkel, melyek az egész társadalomra rá
akarták nyomni bélyegüket.
— összefoglalva: lehet-e valaki őszinte demokrata és őszinte
kommunista
egy időben?
P. I.: Én azt hiszem, lehetséges, személyes felkészültségtől, alkattól, meggyőződéstől függ. Be kell ismerni azt a tényt, hogy a kommunizmus egy ígéret, a „földi paradicsom" ígéretének hordozója. A demokratikus szocializmus
olyan értékrend, mely tiszteletben tartja a személy jogait, a szolidaritást, a
gyengék védelmét, nem irtja ki a hatékonyság gondolatát az emberekből. Véleményem szerint a demokratikus szocializmusnak jövője van.
56

— Ha ön azt gondolja, hogy lehet valaki egyszerre őszinte
kommunista
és őszinte demokrata, ön, aki őszinte kommunistának és őszinte demokratának tartja magát, miért gondolja, hogy szocialistává kell válnia, és a kommunista pártot szocialista párttal kell helyettesíteni?
P. I.: Sokat tapasztaltam, nem kíméltem magam, és ezek alapján módosítottam eszméimet, gondolataimat. Kénytelen voltam megtanulni, hogyan
oldjam meg a konfliktusaimat. Semmilyen változás nem lehet őszinte, ha ezt
konformizmus irányítja. Kell, hogy legyenek az őszinte kommunisták között
őszinte demokraták, tiszteljék a demokráciát. Nekik pedig egy nemzetközi,
európai értékrendet kell elfogadniuk.
— Hogyan magyarázza ön azt, hogy a keleti országokban, ahol a nép
szabadon választhat, mindenhol, ahol közvélemény-kutatást
tartanak, egyfajta
harag van a 'kommunisták iránt?
P. I.: Azért, mert összekötik azzal a tapasztalattal, melyet kommunizmus
címen ismertek meg. Elvont értelemben ezek az eszmék nemesek, a gyakorlatban ez önkényuralommá válik. Az emberek egyfajta kényszert éreznek.
Akik meg akarnak szabadulni ettől a kényszertől, azok előtt nyitva az út.
— A francia kommunista párt főtitkára tett nyilatkozatot, mely híressé
vált, és amely szerint a szocialista országok mérlege pozitív, önnek mi a
véleménye erről?
P. I.: Nem tudom, milyen összefüggésben és milyen tapasztalatok alapján
mondta ezt, nincs lehetőségem ellenőrizni, de annyit mondhatok, hogy Magyarország mérlege nem pozitív, ezért van szükség a rendszer megváltoztatására.
— Azok, akik elvetik a kommunizmust,
három dologra hivatkoznak: a
patriotizmusra, a rossz életkörülményekre
és a szabadságvágy
korlátozására,
ön szerint a három közül melyik a legfontosabb?
P. I.: Szerintem a legfontosabb a szabadságvágy és a demokratizmus
iránti vágy, a teljesítmény elismerése, a hatékonyságra való törekvés. Kívánom, hogy álljon helyre az önrendelkezési jog, mely ezen a földön — Franciaországban — született, melynek idén ünnepelték a 200. évfordulóját. Remélem, hogy mi is visszatérünk a helyes útra.
— ön szerint Magyarországon hisznek-e az igazi teljes demokrácia megvalósulásában, a többpártrendszerben,
a jogállamban, a vallásszabadságban?
ön szerint összességében elfogadja-e, meg tudja-e emészteni ezeket a mai
magyar társadalom?
P. I.: Űgy látom, hogy meg tudja emészteni, az idáig szerzett tapasztalataink pozitívak. Félelem van ugyan a társadalomban a nagy politikai lárma
miatt, amiben élünk. A politikai harc a közvélemény előtt folyik, és ez a politikai pártok kikristályosodásához vezet. A parlamenti demokráciát meg fogjuk valósítani. Ez nem az egyetlen lehetőség, nem az égyetlen üdvözítő cél, de
pillanatnyilag ennél jobbat nem ismerünk.
— ön szerint Habsburg Ottó lehetne-e köztársasági elnök
Magyarországon? í
P. I.: Két dolgot kell tisztázni. Az egyik Habsburg Ottó állampolgársága,
a másik egy politikai teher, mely Habsburg Ottóra nehezedik, ez pedig a
múlt, amely körülbelül olyan teher, mint ahogyan a szocialistákra nehezedik
kommunista múltjuk. A Habsburg család nem örvend túl nagy tiszteletnek.
Habsburg Ottó ugyan tiszteletre méltó személyiség, de ő és a Habsburg csa57

Iád múltja két különböző dolog. Habsburg Ottó számára Magyarország olyan
hely, ahol politizálhat, mert Ausztriában számára ez nem megengedett.
— Ki hagyott rosszabb emléket Magyarországon, Sztálin vagy Ferenc
József?
P. I.: Sztálin, vitán kívül.
Közvélemény-kutatás
Kérdés: Valós-e a
Eredmény:
62%
22%
16%

eredménye:

kommunista párt szocialista párttá való alakulása?
valós változás,
álváltozás,
tartózkodott.

Kérdés: Ha Gorbacsov lemond, akkor folytatják-e az elkezdett utat?
Eredmény:
33% igen,
52% nem,
15% tartózkodott.

— Hogyan lehetséges, hogy eddig még nem találkozott személyesen
Gorbacsovval? ön vagy Gorbacsov nem akarja ezt a találkozást?
P. I.: Nincs szándékos akadálya, szokásrendszernek köszönhető, bürokratikus akadályoknak. Személyes beosztásom nem zavarta a római pápát, hogy
fogadjon, vagy Bush-t vagy Rocard-t, aki ma reggel fogadott. Eddig Moszkva
ném találta a lehetőséget a személyes találkozóra. Turistalátogatásra nem megyek Moszkvába, de van egy friss meghívásom, valószínű, hogy a közeljövőben találkozni fogunk.
— Hogyan bizonyítja ön, hogy az antiszemitizmus
nem születik
újjá,
mint 1956-ban?
P. I.: Magyarországon nem valószínű, hogy 1956-hoz hasonló események
történjenek, ami 56-ban történt, példa nélküli volt. Azóta ú j intézményeket
alkottunk, kikiáltottuk a köztársaságot. A társadalmi indulatokat nem hatja
át a nacionalizmus. Ha ma Magyarországon felidézik a zsidókérdést, arra
azért van mód, hogy Magyarországon él a legnagyobb zsidó közösség KözépEurópában, közel százezren vannak. Remélem, a jövőben is hozzájárulnak
Magyarország kultúrájához, gazdagodásához. Nyíltan vállalhatják vallásukat,
megőrizhetik identitásukat. Nem hiszem, hogy olyan gondolatok fognak felülkerekedni, amelyek előítélettel élnek bármely etnikum, vallás ellen.
— Mit tesz ön a ¡romániai magyarokért, akiket Romániában
szisztematikusan üldöznek?
P. I.: Én is feltennék egy kérdést. Mit tud tenni Európa az ellen a jogtiprás ellen, ami Romániában meghonosodott? Mit tud tenni a világ ez ellen
a kihívás ellen? Amit Magyarország tehet, azt megteszi, nyitottan kezeli a
kérdést, beszél róla, fogadja a menekülteket jóindulattal, jó szándékkal. Amit
még a szolidaritáson kívül tudunk tenni, az az, hogy munkát ajánlunk nekik, és segítjük őket a beilleszkedésben. S ebbe a segítő akcióba bekapcsoljuk a nemzetközi szervezeteket. Itt nem magyar—román viszonyról van szó,
és nem Magyarország és Románia közötti harcról, ezt meg kell értenie a világnak. Arról van szó, hogy nem tisztelik az emberi jogokat egy európai országban, mely hamarosan börtönné válik; és az emberek csak életük veszélyeztetésével tudják elhagyni Romániát. A menekültek nagy része nem is
magyar, hanem román, románnak lenni manapság nem jó dolog, de nemzeti58

ségi kisebbségnek lenni Romániában kétszer olyan rossz. Remélem, hogy a
világ segít abban, hogy megvalósuljon a jogállam, mely segítséghez mi is
csatlakozunk, de ezt csak a román nép tudja megvalósítani.
— Ha Romániában rendszerváltozás történne, lenne-e önöknek
területi
követelésük, követelnék-e Erdélyt, melyben 2—3 millió magyar él?
P. I.: Mi tudjuk, mit jelent Európában a területi követelés. Azt gondolom, Magyarországon a józan politikai erőknél ez a kérdés fel sem merül. Ha
Románia jogállammá alakulna, szimbolikusak lennének a határok, NyugatEurópához hasonlóan, úgy mennénk át az országhatárokon, mintha megyehatárokat lépnénk át. Emberi jogok kérdéséről van szó, kisebbségek jogairól,
melyek nyilván mások egy jogállamban, mint zsarnoki hatalomban.
— Mióta tagja a kommunista
pártnak?
P. I.: 1950-től, 17 éves voltam akkor.
— Miért lépett be a pártba?
P. I.: Mert szociális érzékenység volt bennem, részt vettem az ifjúsági
mozgalomban, nyomorúságos életforma volt mögöttem, ismertem a kisiparosok, kisparasztok világát, amelyet nem lehet nálunk szegény rétegnek nevezni. Én egy nádtetős kis házban születtem, ebből a körből mindenki szabadulni
akart. És az ígéret a Szovjetunióból jött, ebből az ígéretből nem tudtuk, mi
igaz valójában. A felemelkedés lehetőségét kínálta.
— A változás, mely önben lezajlott, hosszú évek folyamán vagy egy esemény következtében hirtelen alakult ki?
P. I.: Évek alatt, de nehéz erre a kérdésre válaszolnom, mert azt a látszatot kelteném, hogy az események hatására változtattam meg véleményemet.
De meg kell mondanom, hogy a véleményemet az események előtt szoktam
megváltoztatni, és az ú j véleményemmel megpróbálok hozzájárulni ahhoz,
hogy az események bekövetkezzenek. így volt ez januárban is, az 56-os események újraértékelésénél, melyet a párt krízise előzött meg, amelynek következtében a párton belül hatalmas viták kezdődtek. Engem is majdnem kizártak a pártból. Mindezek ellenére eljutottunk a többpártrendszerhez, megszüntettük az uralkodó állampárt hatalmát.
— Hogyan reagált ön, amikor Nagy Imrét
felakasztották?
P. I.: Tragikusnak éreztem, összes dokumentumát, összefüggéseit nem ismertem. De azt sugallták, hogy Nagy Imre és társai szörnyű tetteket vittek
véghez, és megérdemelték sorsukat. Az utóbbi időben, mikor azt a feladatot
kaptam, hogy derítsek fényt erre a periódusra, szembe kellett néznem saját
tévedésemmel. Számomra lelkiismereti kérdés volt, hogy ezt kiderítsem, és
— miután a tényeket megismertem — azokat nyilvánosságra hozzam.
— Mit sajnál legjobban politikai múltjában?
P. I.: A tévedéseimet, de ezek nélkül nem következhetett volna be a megvilágosodás, nem juthattam volna el idáig. De átok ül rajtam, nem tudom
elviselni a becstelen politikát. Talán a felfogóképességemmel és a rendelkezésemre álló információval lehet baj, hogy erre nem jöttem rá eddig.
— Ezek szerint ön nem tagad meg mindent a múltjában. Jól értettem,
igaz ez?
P. I.: Jól érti, én nem utasítom vissza az igazság keresését. 1945 után
Magyarország leszámolt egy visszataszító társadalmi formációval. Én is részt
vettem az átalakításban, ezt nem szégyellem. Az a kommunista nemzedék,
amely 1966—1968 között előkészítette a reformot, bizonyos merészséget és
59

kockázatot vállalt abban az időben, mikor a 68-as prágai bevonulás is történt. 1968-tól nem tértem le a demokrácia útjáról, még a visszarendeződés
időszakában sem. Ebben az időszakban mellőztek. Bizonyos politikai következmények voltak rám nézve, de éppen ez vezetett engem a felismeréshez,
hogy gazdasági racionalizálással ezt az országot nem lehet megreformálni. Át
kell alakítani. Ez történt most ősszel Magyarországon.
— ö n tudja, hogy bizonyos vezetők követtek el hibákat. A
Szovjetunióban azt mondják, hogy az elmélet jó, és a gyakorlat rossz, ön szerint
melyikben van a hiba, esetleg
mindkettőben?
P. I.: Sokáig az volt a kapaszkodóm, hogy az elmélet jó, és a gyakorlat
a hibás. De a probléma mélyebb vizsgálatánál be kellett látnom, hogy az elméletben is vannak hibák. A marxizmust nagyon fontos múlt századbeli eszköznek tartom, mely a munkásosztálynak identitást adott és lehetővé tett egy
bizonyos társadalmi nyomást, enélkül a jóléti társadalom nem válhatott volna
tartósan fennálló társadalmi formává. Ugyanakkor lehetővé tett egy totalitárius rendet, és így mint programot, nem lehet elfogadni.
— Milyen társadalmat céloznak meg, van-e modelljük erre? Ha igen,
melyik a legközelebbi példa?
P. I.: Van ilyen példa, még akkor is, ha jól ismerjük, mivel jár a piacgazdálkodás, a gazdasági törvények kérlelhetetlen érvényesülése. Erről az jut
eszembe, hogy mi ismertük, megértük az ellenpéldát, amikor azt mondták,
hogy ez nem fog előfordulni. Olvasmányaimból eszembe jut Shakespeare és
Balzac, akik a piac és a pénz hatásáról írtak. Tudjuk, hogy van ennél ördögibb helyzet is, ha nincs se pénz, se piac. De ennek függvényében kell alakítani a gazdasági és társadalmi hozzáállást. Ugyanakkor le kell csillapítani a
dzsungel törvényét. Példákat tudnék említeni, de nem akarok nagy országokról szólni, hiszen egy ilyen kis országnak, mint a miénk — 10 millió lakossal
és 93 ezer km 2 területtel — nem a nagy országok példáját kell követnie. Tehát Ausztria, Svédország, Finnország az, mely ígéretes példaként szolgál.
— Az újságírók szerint keveset beszélünk a társadalmi biztonságról, tudomásom szerint sok a szegény és egyre több a
munkanélküli.
P. I.: Mostanában többet beszélünk róla, a szakszervezetek harcolnak a
kormánnyal ez ügyben, ez a harc mutatja, mennyire foglalkoztat minket ez
a probléma. Magyarországon a munkanélküliek száma a foglalkoztatottak
számának 0,5—1%-a. Ezek a számok nem ijesztőek, de a vállalatok egyharmada veszteséges, és sok működik állami szubvencióval. Így magához szívja a
költségvetés egyharmadát, felemészti ezeket az összegeket, amelyeket más
vállalatok támogatására szentelhettek volna. De azt gondolom, hogy szociálpolitikával megvalósíthatunk dolgokat még ebben a helyzetben is, amikor a
nemzeti jövedelem szűkös. Tudatában vagyunk annak, hogy vannak olyan
ágazatok — tudomány, egészségügy — melyeket ki kell emelni, hiszen ezek is,
igaz, közvetve, hozzájárulnak az ország gazdagodásához. Pillanatnyilag van
bizonyos ellentmondás. Reméljük, hogy ezt rövid időn belül megoldjuk.
— A baloldali mozgalmakkal
a kommunista párt hozzájárult a szociális
intézkedésekhez,
ha Franciaország történetét nézzük. Elképzelhető-e,
hogy
Magyarországon 3-4 évtized múlva kommunista párt alakul?
P. I.: Nem kell addig várni. Az a párt, melyet kommunista párt gyanánt
kezeltek, és amit MSZMP-nek hívtak, éppen újraszerveződik. Én azt hiszem,
hogy sok tagja lesz ennek a pártnak, hiszen vannak olyanok, akik az uralkodó
pártból annak megszüntetése után kikerültek, de folytatni kívánják tevékeny60

ségüket. Joguk van hozzá, ez hozzátartozik az egyesülési joghoz, amelyet a
pártok elfogadtak. Tehát egy ilyen párt már éppen alakulóban van Magyarországon, amely a már meglevő tapasztalatokat tudja hasznosítani.
— Mit tesznek azokkal a konzervatív erőkkel, amelyek fékezik a reformokat, de akik a társadalomnak mégiscsak egy részét képezik?
P. I.: Nálunk ez nem volt olyan nagy arányú, mint a Szovjetunióban.
A Szovjetunióban 18 millió ember tartozott a nómenklatúrához. Magyarországon jelenleg az ú j párt tagsága a régi tagság töredéke. Mivel ezen emberek nagy részének becsületes munkája volt, ők visszatértek eredeti foglalkozásukhoz. Sajnos, vannak már olyan tapasztalatok, hogy ezeket az embereket
előítéletekkel fogadják a munkahelyeken. Remélem, hogy ezeket is sikerül
megváltoztatni.
Közvélemény-kutatás

eredménye:

Kérdés: ön, aki hosszú ideig volt kommunista vezető és most elárulja a rendszert, őszintének tűnik-e?
Eredmény:

49% — igen, tudja, hogy mit beszél,
38% — nem igazán tudja,
13% — tartózkodott.

— Franciaországnak van-e különleges szerepe a keleti szocialista országok
demokratizálódási folyamatában, különösen Magyarországéban? És ha igen,
mi ez a szerep?
P. I.: Nem hiszem, hogy udvarias választ kell adnom, mert akkor hivatkozhatnék történelmi analógiákra, amikor a francia intézményrendszer nagy
hatással volt Magyarországra az elmúlt időkben. Aktuális dolgokról szeretnék
beszélni elsősorban. A francia kormány időben felismerte, hogy a magyar
kérdés integrált része az európai kérdésnek, és azt gondolom, hogy Franciaország kitart e vélemény mellett. Hiszen egy destabilizált Közép- és KeletEurópa veszélyt, fenyegetést jelentene a többiekre. A világ tartozik nekünk
a cserbenhagyásokért. Tudom, hogy az Európai Közösségben Franciaország
kezdeményező volt Magyarország támogatását illetően. Azt szeretném, ha
Franciaország továbbra is ezen az úton haladna, segíthetné Magyarországot a
nemzetközi pénzügyi szervezeteknél, hogy adósságainkat megfelelően értelmezzék. Nagyon fontos, hogy a jó kulturális és politikai kapcsolatok együttjárjanak aktívabb gazdasági mozgással a magyar térfélen. Ezt az is segíthetné,
hogy a kelet-európai országok közül Magyarország a legstabilabb a nyugati
vállalkozók számára. Szükségünk van beruházandó tőkére és ú j technológiákra. Ezek a féltékenyen őrzött technológiák azok ellen fordulnak, akik őrzik
őket, hiszen ezzel saját tőkéjük befektetését nehezítik. Minek jöjjön a francia
tőke Magyarországra, ha ezzel olyasmit gyártanának, amire mi is képesek
vagyunk? Ezt a kettőt csak együtt tudom elképzelni: invesztálható tőke + ú j
technológia. Figyelembe kell venni, hogy Magyarországon szellemi és gazdasági bázis áll rendelkezésre. Nem mindenki veszítette el a vállalkozói kedvét
hazánkban.
— A nyugati országok közül melyiknek a segítségére számít Magyarország leginkább?
P. I.: Mindenkire számítunk. Inkább azt kellene tudni, melyik országban
van a legnagyobb segítségnyújtási készség. Franciaországnak lehet, hogy ezt
61

kellemetlen hallani, de eddig az NSZK volt a legaktívabb ország. Kedvező
lenne, ha a francia tőke versenyezne a német tőkével. További nagy reményünk Olaszország, amellyel már széles körű kapcsolataink vannak. A kapcsolatok bővülését, a piac kiterjesztését várjuk az Amerikai Egyesült Államoktól is.
— Az olaszok aktívabbak a franciáknál?
P. I.: Igen, jelen pillanatban. Olaszországgal regionális kapcsolatok is
fennállnak, de ezt egyáltalán nem tartom legyőzhetetlen akadálynak a f r a n ciák számára. Mai politikai megbeszéléseimen láttam, hogy a francia kormány részéről a szándék megvan, hogy változtasson ezen a helyzeten.
— Nyugtalanítja-e önt Németország újraegyesítésének
perspektívája?
P. I.: Zavarba ejt. És nem csak a magyarokat, hanem egész Európát.
Nem voltam erre felkészülve, váratlan esemény volt számomra. Mindenki azt
gondolta, hogy előbb egy egyesült Európa fog létrejönni, egy szabad és demokratikus Európa, és, hogy ez összetartással és szolidaritással segíteni fogja
a németeket. Ügy látszik, a német történelem ezt előbbre hozta.
— A két német állam fennmaradása még sokáig fenntartható? Itt 20—30
évre gondolok.
P. I.: Nem tudok ilyen számot mondani. Májusban Nyugat-Berlinben
voltam, és akkor megnéztem a másik oldalról is a falat. A nyugat-berlini
rádióban elhangzott nyilatkozatomban azt mondtam, hogy ez a fal embertelen, és ennek meg kell szűnnie. Akkor Honeckerék nem is sejthették, hogy
én mire célzok. Gondoljon csak azokra a hatalmas változásokra, amelyek a
külkapcsolatokban létrejöttek az elmúlt években. Számomra egy a fontos,
mégpedig, hogy a németek önrendelkezése megvalósuljon. Valószínűleg ez
lesz az első lépés egy konföderációhoz.
— Mit gondol, a szocialista országokban most függetlenedési
folyamat
zajlik?
P. I.: Üjra kell vizsgálni a Szovjetunió és a szocialista országok történelmét. Ha belegondolunk a gyarmatosítások történetébe, látnunk kell, hogy az
anyaállam, még ha gondjai voltak is, meggazdagodott gyarmatai révén. Nem
ez a helyzet a Szovjetunió és centrális részei esetében. Inkább az történt,
hogy bizonyos feladat és stratégia folytán „utolsó ingüket is elfecsérelték".
Azt gondolom, hogy a problémát a kormánynak és a szovjet népnek kell
megoldania.
— A kérdést azért teszem fel, mert egy magyar állampolgár helyébe képzelem magam, aki azt látja, hogy az 50 legnagyobb vállalatot
magánkézbe
adják. Nem fognak-e nacionalista nézetek előtérbe kerülni?
P. I.: Hol nem váltana ez ki ilyenfajta érzéseket, ha minden magyar vállalatot külföldi kezébe adnak? Éppen az Amerikai Egyesült Államokban voltam, amikor New York-ban a Rockefeller-palotát megvásárolták, egész New
York ezt siratta. Én inkább azt mondanám, hogy bárcsak bizonyos hazafias
érzések és bizonyos nosztalgia lenne az emberekben! Az ország felemelkedéséhez a tőkének helyben kell maradnia és dolgoznia, technikai megújulásra
van szükségünk. És be kell látnunk, hogy minden problémát nem tudunk saját magunk megoldani.
— Ha a multinacionális vállalatok felvásárolják ezeket a vállalatokat, a
munkanélküliség
erősen megnövekszik, nem fog-e kialakulni
idegengyűlölet?
P. I.: Erre nagyméretű lenne a reagálás, ha nagyarányú lenne a mun62

kanélküliség. Angliában ezt másképp csinálták, de a magyarok más természetűek. A szolgáltatóiparban, a tercier szektorban ma is százezreket tudnánk
alkalmazni, ahol a szolgáltatás színvonala eléggé alacsony, kivéve a turizmust,
ahol ez a szint elfogadható. Ezekben a szolgáltatásokban nagyon nagy méretű
a munkaerőhiány. Az első drámai periódus egy átalakítást hozna magával, és
nem tömeges munkanélküliséget. A továbbképzéssel nagyon sok munkanélkülivé válót és nagyon sok fiatalt — akik könnyen változtatnak lakóhelyet,
munkahelyet — tudunk átképezni. A strukturális munkanélküliek száma
150—200 ezer, ez az aktív munkavállalók 5—10 százalékát jelenti. Azt szeretném még mondani, hogy Magyarországon kevés a kis- és középipar. Egy vállalkozói réteg jöhetne létre ebből a fiatal nemzedékből. Az ésszerűsítés nem
illuzórikus.
— ön a francia beruházás mellé állt. ön szerint a Magyarországra történő beruházás egy kapitalista számára reális kockázat-e?
P. I.: Elfogadható mértékű a kockázata. A magyar kormány 5 évre ad a
befektetőknek adómentességet. Ezen kívül lehetőséget biztosít arra, hogy a
nyereséget valutában vigyék ki, ha ezt szükségesnek találják. Ügy gondolom,
hogy Franciaországban sem kisebb a befektetés veszélye.
— Van-e Magyarországon korrupció?
P. I.: Volt, tapasztaltunk ilyen korrupciót, ami azonban messze volt attól a mérettől, ami például az NDK-ban volt jelen. Amíg az NDK az utolsó
pillanatig totalitárius rendszer volt, a legnagyobb zártsággal, addig Magyarországon a legvadabb sztálinizmus után sem állt vissza az, ami az NDK-ban
jellemző volt, és ami Romániában is létezik. Nálunk a közvélemény azért
hallathatta hangját, ha ilyen kérdésről volt szó. Ha a japán miniszterelnök
kolosszális .méretű korrupciójára gondolok, akkor mi nagyon szerény keretek
között maradtunk. A kettő között az a különbség, hogy á demokratikus nyilvánosság mellett mindig bekövetkezik a leleplezés, míg egy totalitárius államban, mint az NDK-ban, az utolsó pillanatig titok marad. Én ezért is a
nyilvánosság bevonása mellett vagyok.
— Mitterrand azt mondta, hogy hajlandó segíteni a Közösség a keleti
államoknak, azzal a feltétellel, hogy a demokrácia útján haladnak, önnek ez
normális feltételnek
tűnik?
P. I.: Én ezt nem tartom beavatkozásnak. Mitterrand biztosan az emberi
jogokra gondolt, amikor ezt mondta. 1975 óta, a helsinki egyezmény aláírása
óta senki nem tekinti beavatkozásnak azt, ha az emberi jogok mellett száll
síkra valaki. Ennek alapján kérjük mi is az egyes európai intézményekbe a
csatlakozásunkat. Novemberben kértük felvételünket az Európa Tanácsba.
Ügy ítéltük meg, hogy a Tanácsba való felvételhez minden feltétel rendelkezésünkre áll: az emberi jogok, a többpártrendszer és a parlamenti demokrácia. Jelentős lépést tettünk az EGK felé is.
— ön köztársasági elnökjelölt. Nem reménytelen-e ez, amikor a kommunista vezetők, pl. Csehszlovákiában, az NDK-ban, akik liberalisták lettek, most
rosszul érzik magukat? „Tévedéseim igazolják jelöltségemet" — mondta ön,
ez meggyőzi-e a magyarokat? Miért bíznának meg valakiben, aki ennyit tévedett?
P. I.: A magyarok nem a szavaimnak hisznek, hanem a cselekedeteimnek. Nem hiszem, hogy tévedhetetlen ember létezhet, ezt csak 1-2 ember gondolta, és láttuk, hogy ennek milyen veszélyes következményei lettek. Kitartok
63

amellett, hogy tévedhetek, de mindig hitem és meggyőződésem szerint beszélek. Örömmel tapasztalom, hogy az életemet alig ismerő franciák megbíznak
bennem, 49 százalék hatalmas szám a 38 százalékkal szemben. Az igazság az,
hogy azok a magyarok, akik ismerik azt, amit csinálok, és tudják, hogy kész
vagyok feláldozni magamat és nem a hazámat, megbíznak bennem, jobban,
mint azokban, akik csak utólag jöttek rá az igazságra. Eddigi tapasztalataim
szerint ez így van, és szerintem tökfej az a politikus, aki azt hiszi, hogy hálából és tiszteletből kap bizalmat. Azt hiszem, ezentúl is képes leszek ellátni
azokat a feladatokat, melyek méltóvá tesznek a bizalomra. Folytatom ezt a
harcot, nem áltatom magamat.
— Magyarországon nem volt ünnep a választások után, pedig 40 éve ez
volt az első szabad választás. Miért nem ünnepeltek?
P. I.: Mert csalódottak voltak, mert kihívást intéztek hozzájuk. Jogi szempontból abszurd helyzet állt elő. Négy olyan kérdést tettek fel, melyeknek
semmi közük nem volt egymáshoz. A négyből három kérdést a parlament
már régen eldöntött, amiben a nép is hasonlóan szavazott volna. És volt egy
olyan kérdés, amiben a polgároknak nem volt kellő információjuk. Politikai
érettségből nem a polgárok adtak rossz eredményt, hanem azok, akik kezdeményezték a szavazást. Ezt csak később vették észre, és változtatták meg a
kezdő javaslatukat. Arra jutottak, hogy Magyarországon az elnökválasztást
közvetlen választással kell lebonyolítani, titkos szavazással. De ezeken a gondokon már túl vagyunk, azóta körbejártam fél Magyarországot és a tapasztalataim pozitívak.
— Erős Franciaországot szeretne, vagy pedig azt, hogy az NSZK
legyen
politikailag és gazdaságilag fölényben? Mit kívánna inkább Európa számára?
P. I.: Erős Franciaországot szeretnék. Azonban nem fogadok el egyetlen
domináns országot, ha túl erős pozícióban van. Ez destabilizálná Európa egészét.
— Van-e helye a Magyar Köztársaságban egy szélsőjobboldali
pártnak?
P. I.: Magyarországon az egyesülési és párttörvény nem engedi a szélsőjobboldali szerveződést. Ilyen értelemben modernizáltuk a BTK-t is az emberi jogokkal kapcsolatban. Két törvénycikk is van, amely ezekkel foglalkozik. Az egyik a faji előítéletek ellen, a másik a vallási uszítások ellen tiltakozik. Magyarország történetében nem volt olyan szélsőjobboldali párt, amely
rasszista lett volna. A törvény és az elfogadott alkotmányunk kizárja, hogy
egy ilyen szervezet létrejöhessen.
— Mikor engedi meg a kormány a szabadkőműves páholy
megnyitását?
P. I.: Erre a kérdésre nem tudok válaszolni. A januárban elfogadott
egyesülési törvénynek megfelelően bárki bejegyeztetheti magát, ennek nincs
jogi akadálya.
— ön a tapasztalataival lehetőnek tartja-e, hogy olyan nyugati országot
kormányozzon, mint például Franciaország? Könnyebb
lenne-e?
P. I.: Nem merek erre válaszolni. Túl kockázatos lenne erre a kérdésre
Párizsban feleletet adni, de rokonszenves feladat lenne számomra, az egészen
biztos. Ezt a kommentárt öngyilkos gondolat lenne részemről folytatni.
Közvélemény-kutatás

eredménye:

Kérdés: Ügy gondolja-e, hogy Magyarország szakítani fog a kommunizmussal?
64

Eredmény:

adás előtt:
52% — igen, szakítani fog,
24% — nem fog szakítani;

adás után:
52% — igen, szakítani fog,
34% — nem fog szakítani.

Kérdés: Úgy véli-e, hogy Magyarország a Szovjetunió befolyása alatt marad
a közeljövőben?
Eredmény:

adás előtt:
21% — igen,
54% — nem;

adás után:
31% — igen,
55% — nem.

Kérdés: A nyugat-európai országok, köztük Franciaország is megfelelően reagálnak-e a Kelet-Európában zajló változásokra?
Eredmény:

adás előtt:
38% — igen,
39% — nem;

adás után:
35% — igen,
49% — nem.

Kérdés: A tévénézők milyen véleménnyel vannak Pozsgay Imréről?
Eredmény:

82% — kedvező benyomás,
4% — nem szimpatikus,
14% — tartózkodik.

Mind a bal- és mind a jobboldali pártok, kedvező véleménnyel vannak
Imréről. Ez is mutatja azt, hogy a nézők szimpatizálnak
a kelet-európai
sokkal.

Pozsgay
változá-

— Igaz-e, hogy ön jó szakács, és hogy ön csinálja Budapesten a leghalászlét?
P. I.: Igaz, de honnan tudta az igazságot?
— Azt kérte az adás előtt, hogy Bartók Béla képét akasszuk ki a falra.
Miért éppen Bartók Béláét?
P. I.: Mert a szívemhez legközelebb álló zeneszerző, muzsikus. A XX.
század magyar zenéjében két név — Bartók és Kodály —, akik a legnagyobb
hatással vannak rám. A muzsikájuk szívbe markoló. Mivel nem vagyok zenekritikus, nem is mondanék erről többet.
jobb

65

BERTHA

ZOLTÁN

Erdélyi magyar irodalom
a nyolcvanas években
A mai erdélyi magyar irodalomról — mint ahogy az erdélyi kérdés
egészéről — nehéz a megrendülés alapvető élménye nélkül beszélni. S bár
nehéz a szólás — éppen ettől az érzéstől —, mégis megkísérelhetjük általános
benyomásunkat közvetíteni. Annál is inkább, mert talán soha ennyire mélynek — az egyes művek minden esztétikai rétegét áthatónak, illetve átfogónak, az irodalom legnagyobb részére, szinte teljességére kiterjedőnek — nem
tapasztalhattuk azt a velőkig hatoló egyetemes szenvedéshangulatot, amelyet
ez az irodalom oly megrázóan áraszt, sugároz magából. Azt jelenti ez tehát,
hogy van, lehet olyan benyomásunk, amely közel kerülhet a legújabb erdélyi
magyar irodalom egészének karaktermegragadásához. Most már mintha valóban nem felületes, sematizáló lenne az a sajátos, globálisan megkülönböztető jegyeket, szinte egységesen jellemző tulajdonságokat kereső meglátás,
amely ezt az irodalmat a meghatározó léthelyzet, sors- és lélekállapot felől
igyekezett értelmezni. Ha nem vulgárisan vagy leegyszerűsítve is: de egyre
szélesebb körben és sugallatosabban jelentkeznek ezek a fundamentális sorshelyzetre utaló tartalmi, tematikai és hangulati vonások, amelyek a művek
immanens esztétikumát és jelentésövezeteit éppen nem csorbítják vagy szűkítik, hanem gazdagítják és tágítják. Az egyedi alkotások inherens értéktávlataiba, érvényesen teremtett önálló világába szervesen illeszkednek az
immár az elviselhetetlenségig fokozódó sorsadottságokat közvetítő elemek; a
fájdalom, a nyomorúság, a kiszolgáltatottság érzületeit szuggeráló hanghordozás; a szorongást, a félelmet, a rettegést, a kínt sugárzó rezignáció; az erőszak, a megalázás, a kegyetlenség emberi-lélektani viszonyszerkezeteit leképező ábrázolás. A hasonló emésztő felismerések, a közös egzisztenciális döbbenetből fakadó kifejezésmódok, a lelki felbolydultság és levertség, a gyötrő
kétely és kétségbeesés eluralkodó megnyilatkozásai így tehát a nyolcvanas
évek irodalmának is biztosítanak valamiféle — az esztétikai, irányzati, nemzedéki különbségeken túlemelkedő, de azok önérvényét sem csonkító — alapjelleget, miként az előző évtizedeket is meghatározták bizonyos általános öszszefüggések. A hetvenes éveket éppen a különleges arányú — s csak a harmincas évekéhez fogható — szellemi-művészi kibontakozás, a sokféleségben
való szétfejlődés és kiteljesedés, a helyzettudat és az esztétikai tudatosság
elevensége jellemezte. Ezt az időszakot a szellemi-kulturális színvonal páratlan felemelkedése, a különféle ízlések, normák, értékminőségek rendkívüli
bősége, a formák lenyűgöző változatossága — egyszóval az irodalmi közszel66

lem nagyszerű termékenysége és pezsgése töltötte ki; a „kultúra maradt még
utolsó bástyának, amely a hatvanas-hetvenes években egy utolsó — hatalmas
és emlékezetes — túlizgatott tevékenységgel, jelentékeny teljesítmények egész
sorával zárta le az erdélyi magyarság történeti egzisztenciáját" (Tamás Gáspár
Miklós). Mindez azzal együtt, hogy ezeket a műveket éppen az ellehetetlenülő valóságos lét, a leszorítottság, a lefojtottság borzongató megpillantása, a
tragikus-keserű eszmélések és látomások megformálása mélyítette olyannyira
összetetté, hitelessé. Mégis, az egymást erősítő értékteremtések lázában élénk
maradhatott a terrorral és az elnyomással szembeszegülő akarat, pontosabban
ennek megfogalmazásaiban elevenen lüktettek az erkölcsi tudat lehetőségei, a
helytállás és kitartás, a tragikus bukás és megsemmisülés komor, fenséges,
drámai vagy élesen groteszk alternatívái. Üvöltés, sikoly, „jajkiáltás", iszonytató víziók, monumentális pusztulásképzetek rémisztő kavargása közepette
mégis parázs viták lángoltak fel hagyományról és modernségről, európaiságról és magyarságról, esztétikai elvek, ízlések, magatartások, reménykereső
stratégiák különféleségeiről, ütközéseiről. A legutóbbi évtizedben azonban elcsitulnak vagy elhalnak az erős nézetszembesülések, megtörnek, kihunynak a
művön kívüli és belüli nagy szenvedélyek, indulatok, gesztusok. Nem zajlik
lelkesítő megújhodás, avantgárd stílusforradalom, korszakjelző szemléletváltás, nincsenek „vérátömlesztő" újdonságok, robbanásszerű esztétikai kicsúcsosodások, művészi fordulatok. A beérkező vagy a megkezdett írói pályák a
maguk szabta irányban rendre felfelé ívelődnek, terebélyesednek — jelentősebb meglepetések nélkül. S általában tűnődőbb, melankolikusabb, szomorúbb, reményvesztettebb lett ez az irodalom. De ez a merengő, meditativ hajlam — amellett, hogy sors- és lelkületfeltáró szerepe a teljes (emberi és kisebbségi) katasztrófa szélén talán az eddigihez képest is megnövekszik
— azért mintha az intonációt, a beszédmodort egyetemlegesen is tovább
modernizálná. A hetvenes évek sokszínűségét megőrizve valamiképpen minden áramlat — ha lehet — önnön még elmélyültebb, intellektuálisabb, töprengőbb, artisztikusabb szakaszához érkezett. Ennek jele a filozofikusabb világkép, az elmélkedő-bölcseleti indíttatású nyelvi tudatosság és reflexió terjedése, a műnemi, műfaji hátárok elmosódása egy létszemléletileg megalapozott
és vállalt szubjektívebb-reflexívebb hangvétel és beszédmód jegyében, valamint ennek konkrét megnyilvánulása: a nagymértékű esszéizálódás. „Általában minden műfajra jellemző a reflexív elérnek és a nyelvi invenció lehetőségeinek fokozottabb kiaknázása, irodalmunkban ez az újításnak az egyik
útja, kritikusok véleménye, teoretikusok fejtegetése szerint ez a folyamat általában jellemző a magyar irodalomra" (Egyed Péter). Most éri el valódi
eredményeit a hetvenes években fellépő legfiatalabb generáció, a „harmadik"
Forrás-nemzedék erjesztő hatása, radikális nyelvkritikai, „nyelvújító" harca,
pátoszellenes, dezideologizáló törekvése; egyrészt sikeresen kibomló, az erdélyi irodalom egyre jelentékenyebb területét meghatározó egyéni teljesítményeivel — amelyek. révén teljesen szinkronban mozog a magyarországi
modernség főirányaival —, másrészt (az idősebbékre is vonatkozó) közszellem-, közérzet-befolyásoló képességével. A nyolcvanas évek pályakezdői az ő
nyomdokukban lépnek fel, hogy együtt kapcsolódjanak a magyar irodalóm
legfrissebb fejleményeihez, az ú j szenzibilitás, a posztmodern szellemiségéhez
és ihletettségéhez. Ennek perspektíváihoz — a személyiségfelbontó önelemzés és
bensőséges önmegjelenítés, a szkepszis, a kiábrándulás, a dezillúzió, az egzisztenciális hiányérzet és ; szenvedés mélységeire ráépülő - újfajta.. érzelmesség,
67

eklektikus, frivol játékosság világához — sugallatosan illeszkedik az elégikus
vallomásosságnak, a sorvadás, a leépülés képzetköreinek, a historizáló sorsszámvetés igényének a művészi(es) szférája. Az egyén szabadságának feltétlen
értékét, a külső erőkkel, kényszerekkel szembeni szellemi prioritását valló és
vállaló, a folytonos kérdéshelyzeteket exponáló, kételkedő magatartás, a megítélések, jelentések, szempontok többértelműségét érzékeltető és megengedő, a
lehetőségek relativitását ú j érzékenységgel, neoszürrealista módon vibráltatólebegtető látásmód természetszerűleg foglalja magába a gyilkos hatalom teljes
rendszerének az abszolút elutasítását és a tökéletes szembehelyezkedés etikáját, amely más esztétikai vonulatok számára is erkölcsi alapul szolgál.
A meditatív-esszéisztikus megszólalásfajták lenyűgöző gondolati-lírai energiákkal töltekeznek, s jelzik, hogy az emberi-művészeti alapszituáció többé
már nem drámai jellegű. A helyzet annyira reménytelenné, kiúttalanná és
lehetetlenné vált, hogy a megváltoztatását célzó erőfeszítések is eleve kudarcra ítéltetnek. Az ellenállás a tudat és a lélek tartományaiba szorul vissza,
a cselekvő kiállás, a tényleges ellenfélként küzdő magatartás csak esélytelenül vehetné fel a harcot. S ha nincs esély, akkor a hatalom életet fenyegető és bénító totális uralmának a közegében aktív drámai viselkedés, valódi
drámai tét sincsen. A létezés egészét felőrlő szenvedésben csak gyötrődő,
vergődő tehetetlenség van. Éppen erre a problémára világít rá élesen a fiatal
drámateoretikus, Bíró Béla ( A tragikum tragédiája, 1984), amikor azt vizsgálja, hogy dramaturgiai fogyatékosságokhoz és megoldatlanságokhoz vezet a
ragaszkodás a tragédia drámaformájához, a benne megtestesülő drámaiatlan
— mert tett- és cselekvésképtelenséget, valóságos konfliktus- vagy döntéshelyzet-nélküliséget mutató — életanyag ellenére. Bebizonyítja, hogy már a
hetvenes évek végén, főként Sütő András és Székely János műveiben (A százai menyegző, Vak Béla király) a tehetetlenség, a kiszolgáltatottság, a megoldhatatlanság zsákutcás, antikatartikus valóságos léthelyzetének az illuzórikus heroizálása és tragizálása zajlik. S valóban, mintha ez a belső ellentmondás vetne gátat a klasszikus-klasszicizáló drámai műforma folytathatóságának,
s magyarázná például Sütő mai színpadi útkeresésének jellegét — meseiepikai, lírai-balladai elmozdulását a „népi játék" (Advent a Hargitán, 1985),
illetve a statikus, abszurd, emberi végállapotot megörökítő jelenetezés és allegorizálás felé (Az Álomkommandó, 1987).
Mindez a műfaji-esztétikai konzekvenciája annak a „Nagy Romlás"-nak,
annak a pusztító erőszaknak, amely az erdélyi magyar irodalomnak a valóságos tárgyi-intézményi feltételeit és körülményeit is a hatalmába keríti.
A könyvkiadás csökkenése, a könyvek Magyarországra történő hivatalos átjutásának lényegi befejeződése, a folyóiratok zsugorodása vagy megszűnése, a
kiadatlan művek szaporodása, a Romániában nem, hanem — többnyire — Magyarországon publikáló írók számának a növekedése, s a jelentős alkotók hallatlan mértékű kivándorlása, emigrálása — mind-mind olyan fejlemény, amely
nem áll távol az apokaliptikus víziók tartalmától; „ég már a szekértábor
is / remény sincs fölmentő seregre / a föld is ég / futja-e még / csonkánbonkán elkeseredve / egy utolsó lesz-ami-leszre" — kesergi-zokogja például
Kányádi Sándor. S ebben a közegben valóban megnövekszik azoknak a hősiessége, akik értelmiségi hivatásukat most is betölteni próbálják, s a kulturális-szellemi örökség megtartásán és továbbvitelén fáradoznak. Mert a lelki
és fizikai genocídium brutalitása közepette, a nyelvtiltás és nyelvromlás légkörében, a magyar iskolák bezárásának és a kisebbségi nemzettest mestersé68

ges és kegyetlen szétszóratásának, s a falvak lerombolásának idején minden
szellemi tevékenység különleges hangsúlyt nyer: felbecsülhetetlen azok munkájának az értéke, akik íróként, irodalmárként, néprajzosként, (művelődés)történészként, nyelvészként, bármilyenfajta tudósként, művészként, tanárként,
lelkészként, publicistaként, népművelőként stb. dolgoznak és járulnak hozzá
az erdélyi magyar kisebbség teljes körű szellemi-kulturális, tudományos és
irodalmi életének a fenntartásához — a fasiszta-fajüldöző hatalmi téboly és
terror ellenében. Ezeket a törekvéseket vette igen alaposan és gondosan
számba legutóbb Csapody Miklós — a nyolcvanas évek fiatal irodalmának,
illetve a háború utáni teljes gyermekirodalomnak a szemszögéből (Alföld,
1987/12.; 1988/12.); és Pomogáts Béla —, aki az erdélyi magyar művelődés és
kultúra alapjainak a szörnyű veszélyeztetettségét és már — részben — bekövetkezett megsemmisülését is pontosan fölmérte (Alföld, 1988/11.). A jelen
tanulmány mindehhez képest a nyolcvanas évek szépirodalmán belül pusztán
néhány jellegzetes fejlemény felvillantására szorítkozhat — olykor a fiatalabbak eredményeinek fokozottabb figyelembevételével.
*

A borzalom lesújtó közeledése és bekövetkezése — sőt folyamatossá
válása — nem kedvez tehát az eszményítő-klasszicizáló hangvételnek, a tragizáló-dramatizáló pátosznak. Inkább az öngyötrő, vívódó, önmegfigyelő és
-felbontó attitűd uralkodik el, a reflexív, bensőséges, szempontváltogató számvetés vagy öntanúsítás, a személyiség bonyolult — és ezért őszinteségével,
esendőségével (vagy elesettségével), töredezettségével elemi hatást gyakorló
— divizionizmusa, amely látványosan emeli az új erdélyi prózát modern magyarországi párja mellé, s ahhoz hasonlóan biztosít neki egyre jelentősebb (vezető?)
szerepet és teret a műfajok rendjében is.
Az epikai lehetőségek gondolati kiszélesítésének egyik főiránya az esszészerűsítés, amely régóta ápol egy igen sokféle szálból összefonódó és sokfajta
megjelenésű, ám általánosan mégiscsak bizonyos jellegzetesnek tekinthető
„erdélyi" elbeszéléshagyományt: az erdélyi emlékírói örökségből is táplálkozó, leíró-vallomásos, önéletrajzi ihletésű, elmélkedő-kommentáló beszédmódtradíciót. Ennek a kiterjedt áramlatnak az egyik ága az a lírai-metaforikus,
érzelmes-vallomásos, költőien retorizált, a saját és a kollektív sors lényegét,
hullámzását jelképes-szemléletes asszociációkkal érzékeltető stílusirány, amelyet az utóbbi időkben Sütő András művészete reprezentál a legkiválóbban.
Űjabb esszéi — (csak Magyarországon megjelenhető) útirajzai, „tűnődései",
jegyzetei — továbbra is sorskérdésekkel viaskodnak, a nyelvromlás és a
nyelvpusztulás rémével, a megmaradás esélyének rohamos elapadásával — azzal a sajátos képies-esztétizáló kifejezésmóddal, amely — „potenciális szimbolizmusa", jelképes utalásai révén — konkrét természeti, népéleti, gyakorlati, nyelvi tényeket, jelenségeket emel „sorsos" látomásokká, fájdalom és szépség érzelmes (nem pejoratív értelemben véve, de: szentimentális) hangulati
egységébe oldva (Levelek a fehér toronyból, 1988). Hasonlóan személyes erezetű, de szikárabb gondolatvezetésű írások a dráma területét végképp elhagyó Székely János töprengésfutamai, aforisztikus-bölcseleti jegyzetei, amelyek többnyire erkölcs és tudat, bűn és szabadság, kultúra és történelem viszonyait feszegetik (A mítosz értelme, 1985). Monumentális történelmi re69

gényfolyama (A sátán labdái) után Szabó Gyula szintén a személy es-önvallo. másos próza felé fordul, legközvetlenebb élethelyzeteiről — betegségekről,
kerti munkákról, sétákról — számol be: de megőrizve a korábban kialakított
különleges esszéstílust, a történelmi-kulturális párhuzamokkal, távlatokkal
gazdagodó, konkrét idézetek mozaikjával építkező elbeszélés- és elmélkedésmódot. A mindennapi élettapasztalatokat tüzetes, aprólékos és természetrajzi
pontosságú leírások övezik az évszakokkal változó kert megörökítésekor, s a
szerteágazó, antik, középkori és modern időkből származó idézetek, utalások,
összehasonlítások a történelem és a kultúra szoros és meghitt összefüggésrendjét példázzák, az ebbe kapaszkodó ember megmaradásvágyát és reményét, a
megtartó összetartozástudat kisugárzását —, s a világ természeti és szellemi
értékei között otthonra lelő ember bölcsességét (Három a tánc, 1985, Társaim,
1988). Mindezek, illetve Beke György felbecsülhetetlen jelentőségű, pótolhatatlan riportszociográfiái is inspirálhatták az amúgy is a népi-metaforikus
sorsábrázolás stilisztikai válfajaihoz kötődő második Forrás-nemzedék költőinek a publicisztikai jegyzeteit és kisesszéit, amelyekben igen erőteljes nyelvi
poétizáltság kíséri a lélek és a szülőföld ízeit, a székelyföldi hangulatokat, a
táj, a paraszti környezet, a népsors napi és általános mozdulásait felvillantó
képeket (Farkas Árpád: Asszonyidő, 1983; Czegő Zoltán: Ember a Kénostetőn, 1981). Ezekhez a tendenciákhoz kapcsolhatók a valóságirodalom, a riport,
a szociográfia népéletet megörökítő, nép- és önismereti műfajainak újabb
eredményei is, a tudományos-esszéisztikus leírás vagy a novellizálás különféle
arányú elegyítéseivel (Balogh Edgár, Lőrincz György, Cseke Péter, Tófalvi
Zoltán, Pillich László, Molnos Lajos, Kozma Mária, Bölöni Domokos, Bodó
Barna, Kenéz Ferenc, Lőrinczi László, Horváth Arany, Szépréti Lilla, Látó
Anna).
-

Mindez együtt — a maga holdudvarával, amely az említetteken kívül
számos további szerzőt és művet foglal magába, mint ahogy más irányok
mögé is természetszerűleg értendő oda a müveknek a jelezhetőn túlmenő,
szélesebb spektruma —: szóval ez a szemléleti és esztétikai kör talán kockázat nélkül nevezhető valamiféle kisebbségi-önismereti centrumú, tematikai és érzelmi meghatározottságú transzilvánizmusnak. Ez az erdélyiség,
amelynek érzékletes, konkrét, plasztikus ábrázolásain és gondolati elvonatkoztatásain egyaránt átüt a nemzeti gondvállalás arculata („Erdeinknek megmaradás-hangulata van" — írja például Farkas Árpád), és amely vonzódik a különleges műfajteremtő (napló-, emlék-, önéletrajz-, útirajz-, esszéírói sajátosságokat keverő, s így döntően „non-fiction" prózatechnikájú) törekvésekhez:
kitágulhat-elmozdulhat egy megint csak különös, szinte meghatározhatatlanul
vegyes, összetett alkatú epikafajtává. Ez a másik típusú, az előzőt kiegészítő
transzilvanizmus kimondottan européer vétetésű, témában és érzelemben a
racionalista-humanista eszmekört hordozó, modernista-avantgárd, klasszikus
baloldali gyökérzetű szellemi magatartás, amely a gondolkodás folyamatát
szintén esszéregényszerű képződményben nyilatkoztatja meg. De itt egyrészt
önelvű, tisztán intellektuális, ténylegesen filozófiai tárgyú általános elmélkedések is jelentkeznek, olykor újra csak történelmi, kulturális, művészeti allúziók, idézetek, illetve rejtett vagy bonyolult célzások, vonatkoztatások összefüggéseivel dúsítva, másrészt játékos-fiktív ötletek, modernista-fantáziadús
témacsavarások és -variációk színesítik a kompozíciót. A kerettörténet gyakran az utazás, a világlátás, amely egyszerre szellemi-értelmiségi kaland és
70

megismerés, a huszadik századi kelet-európaiság és a nyugati művészeti-szellemi szituációk átfogó megfigyelése. Ezek a vonások érvényesek elsősorban
Méliusz József újabb regénytömbjeire (Tranzit kávéház, 1982, A Horace
Cockery Múzeum, Horace Cockery darabokra tört elégiája, 1983, Napnyugati
kávéház, 1985), illetve Szász János megkezdett regényfolyamára (Január, 1985,
Május, 1988). De míg Méliusz olykor emocionálisan felizzított, expresszionista
jellegűvé fokozott lüktetéssel, lirizált nyelven, addig Szász János higgadt kontemplációval, lágy-rezignált érzelmességgel vagy szikár bölcseleti intellektualizmussal nyilvánítja ki ugyanazokat vagy a hasonló örök humanista és szabadelvű eszményeket: az emberi méltóság, az egyenlőség, a tolerancia, a kisebbségi másként-lét elfogadásának szükségességét; közben a személyiség változékonyságáról és történelmi alakváltozásairól, álmairól és képzelgéseiről, a
nézőpontok, a megítélések és az idő relativitásáról töprengve. A Májusban
emlékezetes fejezet szól például a (társadalmi, erkölcsi, elvi) kizárólagosság
(„vagy-vagy") helytelenítéséről, és a türelmet, a létmegértést tanúsító ún.
„és-elv" (az addicionalitás, a mellérendelés) — természettudományosan is
megokolt — elengedhetetlenségéről, az ideologikusan kitermelt viszály és
háborúskodás elkerülése érdekében. Hasonló tudatosságra és filozofikus nyelvezetre épül Szávai Géza műve (A megfigyelő, 1987), amely a reflektálás
többrétű, bonyolult módszerével magát a viszonylagos reflexiót is a gondolat
tárgyává teszi („a történetek változatokban látszanak. Más és másképpen láthatóak és élhetőek át"), és virtuóz formatechnikával mutatja meg a személyiség önkeresését és önelemzését különböző történelmi viszonyok között.
A gondolatilag és érzelmileg feltöltött non-fiction műfajok (memoár, útleírás, esszé stb.) alkalmazásának, megújításának és kombinálásának olyan
gazdag a vonulata, hogy gyakran azt is nehéz megállapítani, hogy a döntően
esszészerű asszociációs rendszer tartalmaz-e fiktív epikai elemeket, vagy a
fikción alapuló elbeszélés bővül, duzzad fel esszéisztikus betétekkel, jellegzetességekkel. Deák Tamás, Bodor Pál, Panek Zoltán, Huszár Sándor egyes
művei példát adhatnak egyrészt a nagyszabású személyes-önvallomásos esszéírás eleven kezelésére, másrészt a múltfeltáró sorsanalízis, a széles társadalomtörténeti távlatokba ágyazott belső monológ vagy az öntörvényű intellektuális szövegvilág teremtésének modern módozataira (Deák Tamás: Űjabb
hallatlan történetek, 1980, Káprázat és figyelem, 1980; Bodor Pál: Apám
könyve, 1980, Svájci villa, 1981, Elszaporodtak a kenguruk, 1982, Szélmalomjáték, 1983; Panek Zoltán: Boszorkánygyűrű, 1982, Függő játszmák, 1983, Kihagyott szívdobbanás, 1985; Huszár Sándor: Sorsom emlékezete, 1982, Honnan
tovább?, 1984, Hol van az a nyár..., 1985). S ösztönözhetik azokat a családregényválfajokat is, amelyek történelem és egyedi életutak összeszővődésének
ábrázolását, legendárium- vagy panoptikumszerű megjelenítését a szerzői jelenlét és anyagalakítás sokszínű eszköztárával (líraiság, irónia, groteszk stb. bevonásával) viszik véghez (Lászlóffy Aladár: A képzeletbeli ásatás, 1987; Szávai
Géza: Séta gramofonzenére, 1985). A lélekrajzot, a sors- és jellemfestés esztétikai karakterét másoknál is hol a megkapó, finom szépségű — lágy, impresszionisztikus — költői hangulatok (Egyed Péter, Király László, B. Kádár János, Kiss János, Vásárhelyi Géza), hol az erkölcsi markírozás erői varázsolják különösen élénkké (Lászlóffy Csaba). Ez utóbbi drámáiban (Nappali virrasztás, 1980, Te fájdalmas okosság, 1982) és elbeszéléseiben (Örökkévalóság
libériában, 1981, Az esedékes napló, 1987) kiemelkedő történelmi egyéniségek
71

morális helytállását, belső vívódásait, etikai küzdelmeit idézi fel a szorongató körülmények között; Udvarház Sztregován (1985) című kisregényében
pedig a többihez képest is szuggesztívebb atmoszférateremtő képességgel
bontja ki a szabadságharc bukása utáni időkben a nemzeti tragédia élményei
és a saját életgondjai között őrlődő, besúgókkal körülvett Madách lelkivilágának, idegállapotának rezdüléseit a közömbösség és a letargia, a magány- és a
rettegésérzet, illetve az aktív cselekvés- és alkotásvágy hangulati övezeteiben.
A lázálmok, víziók, emléktöredékek, a tél, a hó, a hideg dermesztő képzetei
közé itt is — mint mások vagy Lászlóffy Csaba egyéb elbeszéléseiben — korabeli dokumentumok, írásos anyagok, műrészletek illeszkednek, fokozva a
belső monológ zaklatott drámaiságát vagy szenzibilis-lírai színezetét.
A műfaji és nyelvi invenció, a prózapoétikai kísérletek természetesen
nemcsak a történelmi-dokumentatív anyagra támaszkodó, a súlyos történelmi
tapasztalatokhoz és folytonossághoz közvetlenül ragaszkodó epikai eljárásokhoz kötődnek, hanem a merőben képzeleti, fikcionális, sőt elvont-fantasztikus
történetmondás-típusokhoz is. Ezek közül a lélektani-atmoszferikus novelláival már előzőleg is jelentőssé vált és a nyolcvanas években is termékeny
(Üvegcsendélet, 1982, Füstkorom, 1984) Mózes Attila epikája az egyik legfigyelemreméltóbb jelenség. A Gonosz színeváltozásai (1985) „három kamaratörténet" foglalata, amelynek mindegyike éles pszichológiai vizsgálattal deríti
fel alkalmilag, szándékosan vagy akaratlanul kialakult, parabolisztikusan modellszerű zárt közösségek egyedeinek viselkedésmódját és viszonyulástípusait.
Az egyik egy, az ottliki tisztképzőhöz hasonló katonatelep világában végez
oknyomozást egy rejtélyes gyilkosság kapcsán a különféle felbolydult idegállapotba került, önmagukból kivetkőzött vagy mechanikus eszközzé alacsonyított lelki alkatok gesztikulációja és magatartásformái között (A krampusz
halála), a másik kettő mesterséges játékterekben bekövetkező emberölések
mögött érzékelteti a titokzatos pszichológiai motivációkat, valóság és fikció,
ténylegesség és álságosság dimenzióinak furcsa áttűnései, egymásba játszó
rejtelmei közepette (A Gonosz színeváltozása, Megváltás). Mindenütt a kínzópusztító erőszak, a kegyetlenség, a „gonoszság" sötét-sejtelmes, fojtogató törvényszerűségei törnek a felszínre, a Megváltásban például Cocteau „veszedelmes éden"-ére, „vásott kölykei"-re is emlékeztető kamaszok játéka fordul
hazug képmutatássá, a felnövekedés labilis-megmagyarázhatatlan lélektanát és
a lappangó, ösztönös gyilkos indulatokat elleplező „fedő"-cselekvéssé.
A személyiség kiismerhetetlensége, relativitása és megfoghatatlansága, illetve a tények és események úgyszintén kaleidoszkópszerű vibrálása képezi
Bogdán László igen kiérlelt prózájának alapmotívumát (Címeremben két hatytyú, 1980, Játék mozgó tükrökkel, 1983, A bőrönd elföldelése, 1986). Ízig-vérig
modern, új-tárgyias, szürrealisztikus, perspektívakeverő, kimondottan „szöveg"-elvű, „szöveg"-szerű — vers és próza határait folytonosan meghaladó
— formanyelv közvetíti például a történelem furcsa, bizarr — ötvenes évekbeli — közegében mozgó emberek, üldözők vagy üldözöttek kényszercselekvéseinek képét. A Luca-napi időjóslásokban (1985) pedig a főszereplő én(tudat)
megkettőződését csodálatos varázslatok, űrutazási kalandok, asztrológiai jóslások és egyéb fantasztikus történések kísérik. — Mózes Attila és Bogdán
László bővérű epikumot és filozofikumot szintézisbe hozó eredményeivel analóg Ágoston Vilmos experimentális regénye, a Lassú vírus (1981) is, amelyben
olykor naturálisan érzéki és mégis absztrakt színhelyeken, abszurd szituá72

ciókban vándorol az alakváltó elme, küszködve a „fertőző", félelemkeltő és a
kiszolgáltatottságot növelő hatalmak és vallatások módszeres, számonkérő
nyomorgatásaival. Példázva intellektus és zaklató-nyomasztó kényszer disszonáns különneműségét, illetve az értelmezés, a másságot abnormálisként kezelő
tudás alávetésre, manipulációra való felhasználási lehetőségeit az önmagában
értelmes, magáért való szépség és nyugalom ellen. — A kísérleti, „posztmodern" szövegnek, a virtuóz nyelvi készséggel és sziporkázó ötletgazdagsággal
rendelkező, humoros-parodisztikus vagy profán-travesztáló, szenzibilis-frivol, játékos-groteszk előadásmódnak — amelyben mesei-fabulísztikus, ironikus-fantasztikus esztétikai minőségek tömörülnek a könnyeden leleményes-felszabadult
vagy szarkasztikus-szkeptikus kedély sugárzásában — további kitűnő fiatal
képviselője Palotás Dezső (A ház, 1983, Ég veled, pokol leánya, 1985), Gergely
Tamás (Módosítás, 1981) és a korán elhunyt Darkó István (A következő pillanatban, 1981); a fantasztikumot valódi sci-fivé Bíró László Péter (és Mandics
György, M. Veress Zsuzsanna) fejleszti, a tényleges paródia kiváló művelője
Zágoni Attila, humoros-groteszk karcolatokat (humoreszkeket) pedig Fülöp
Miklós és Páll Szilárd ír.
A hagyományos realista próza lélektani, etikai, társadalmi-történelmi, filozofikus irányban történő tágítása nagyarányú, az egész erdélyi magyar irodalom örök értékei közé tartozó eredményeket ért el a hetvenes években az
első Forrás-nemzedék elbeszélőinek kezén. Szilágyi István, Bálint Tibor, Pusztai János, Lászlóffy Aladár, Sigmond István és mások a maguk sajátosan kialakított, autonóm stílusa szerinti művekkel folytatják pályájukat (olykor
szintén közlési nehézségekkel). Szilágyi István (Magyarországon megjelent)
kisregénye, A hóhér könnyei (1982) a boszorkányperek időszakában boncolgatja a hatalom és a félelem természetrajzát és működési mechanizmusát, a
tőle (s a Kő hull apadó kútba-n) megszokott nagyszabású, autentikus pszichológiai érzékenységgel, hangulati töltéssel, reveláló erővel. Pusztai János (több
elkészült nagyregénye közül egyedül megjelent) monumentális tablója, a tervezett Tatárjárás című regényfolyam első, remekmű jelentőségű darabja, a
Futótűz (1984) különlegesen aprólékos leírásmóddal — s mint az előző, hetvenes évekbeli alkotások (A sereg, Zsé birtoka) —, lenyűgöző stilisztikai veretességgel, árnyalatossággal, a középkori miniatűrökre és a pointillizmusra,
vagy a konkrét divizionizmus egyéb képzőművészeti válfajaira egyaránt emlékeztető festői aprólékossággal idézi fel egy egyszerű kovácsmester hétköznapjait a tatárjárást közvetlenül megelőző időkben. A fenyegetettség, a pusztulás réme megüli a tudatot (álmok, képzelgések formájában is), de a mindennapos cselekedetek a megszokott rend szerint zajlanak, a tatár betörésre
számító bizonyos előkészületi munkákkal (menedékház-építéssel) tarkítva.
A valósággal szinte azonosuló mozdulatáradat egyik végső jelentése ez a kettősség: a mintha-lét fenomenológiája, amely szerint az életfolytonosságot a
végromlás, a rázúduló katasztrófa árnyékában is ösztönös kényszer h a j t j a ; a
ma erdélyi léthelyzetének analógiájaként: a totális terror és megsemmisülés
kiszámíthatatlan pillanatokban bekövetkező vagy megnyilatkozó teljhatalmának kiszolgáltatva merülni fojtogató légkörű köznapjainkba, hol gondolva az
elkerülhetetlenre, hol elfeledkezve róla, hol várakozva rá. — Bálint Tibor
újabb novellái (Mese egy őrült kakaduról, 1982, Családi ház kerttel, 1986) mai
életünk emberi önzéseit, képmutátásait, beteg gyűlölködéseit mutatják fel
végletessé, démonikussá stilizált, groteszk színeikkel ijesztő-rikítóvá torzult
formájukban. Ezernyi változata tárulkozik föl itt az őrületig, a tébolyig fo73

kozódó aljasságnak, mintegy mélypszichológiai látleletét nyújtva a személyes,
közvetlen kapcsolatokat tönkretevő, ösztönösen is romboló agresszív, lealázóleigázó erőszaknak, gyilkos egoizmusnak; így folytatva-felduzzasztva a Zarándoklás a panaszfalhoz-ba.n megrajzolt kórképek sorát. Sigmond István pedig
a fasizálódó történelem fülledt légkörét, „kispolgári" vetületeit sűríti össze
(Félrevert harangok, 1987).
Az erdélyi magyar próza tipológiai keresztmetszetének még egy tág szelete, a prózatípusok fájának még egy — a nyolcvanas években is — bőségesen
termő ága a hagyományos realista narráción alapuló, objektív-leíró kiegyensúlyozottságra törekvő, olykor anekdotikus erezetű, általában mai életjelensé-'
geket szemügyre vevő epika. Ennek egyik kiemelkedő teljesítménye Molnár
H. Lajos Donki Ákosa (1981), amely egy jó szándékú és naiv munkás-fiatalember autentikus naplószerű önvallomásából kikerekedő riportszociográfiai
látkép a társadalmi igazságtalanságok közötti hányattatás tragikomédiájáról.
A beszélő nevű főhős reménytelen „szélmalomharcot" vív a komolyan vett és
elhitt hatalmi ideológia szerinti törvények érvényre juttatásáért, saját mindennapos érdekeinek elismertetéséért, miközben rá kell ébrednie a szociális
igazságtalanság, egyenlőtlenség, kiszolgáltatottság tényeire és a hierarchia
haszonélvezőinek cinkosságára, hatalmi-hivatali összeszövődésére és gyökerében hazug viselkedésére. Mindezek a radikális felismerések azonban csak a
homályos sejtés, a rossz, torokszorító közérzet és bizonytalanság szintjén maradnak meg, mert az a nyelv és tudatállapot, amely a csalódások sajgó keserűségeit kritikai eszméletté lenne hivatott átfordítani és így közvetíteni: ez
az elidegenített, szólamosan-hivatalosan primitív nyelv és beszédmód mintegy mégbéklyózza az ok- és értelemkereső gondolkodást. S az ebben a kiutat
nem lelő kiábrándulásban rejlik a hős megbolydult érzésvilágából kisugárzó,
különös módon fájdalmas-felzaklató atmoszféra is. Molnár H. Lajos más dokumentumregénye ennél kisebb hangulati telítettséggel, de hasonló hitelességgel (és kesernyés humorral) számol be a falusiak napi vergődéseiről a hazug bürokratikus intézmények hálójában (Falra hányt esztendő, 1983). A realista próza más termékeny alakja Káli István, aki többnyire kisiklott életutak,
megkeseredett lelkek, tétova kisemberek, munkások sanyarúságát boncolgatja, á mai városi élet számtalan fonákságára rávillantva (Akinek
megbocsátjátok, 1981, Tisztítótűz — Üres napok, 1983, Közjáték, 1984), vagy Mátyás B.
Ferenc, aki olvasmányos, cselekményes, fordulatos epikájában erősen vonzódik a bizarr, groteszk és szélsőséges szituációk megjelenítéséhez, rengeteg
példáját kiszínezve a jellemgyengeségnek, a szélhámosságnak, a csalásnak és
öncsalásnak, a torz vagánykodásnak — és a többi erkölcsileg felkavaró jelenségnek és esetnek (Légyfogás kézzel és csapóval, 1980, Sorsátültetés, 1981,
A játékember, 1982, Egyszemélyes társasjáték, 1983, Valószínű
történetek,
1984). De legerőteljesebb üzenetként az életkúdarcra, létbizonytalanságra, egzisztenciális, etikai és lelki válságra kárhoztató — társadalmilag körülhatárolt
— mozgásterek feltérképezése és demonstrálása: a ráébresztés hangzik a többi
valóságelvű elbeszélő műveiből is; Fodor Sándortól — aki az értelmetlen, távlattalan önösség anatómiáját helyezi történelmi-erkölcsi dimenziókba (Az ígéret
földje, 1984) — Györffi Kálmánig — aki pedig az emberi nyomorúság boncolgatásából fejleszti ki a létezés egyetemes csonkaságának nagy látomását
(A nagy kórház, 1981, Mézízű napjaink, 1987) —, vagy — a legfiatalabbak
közül — az ifjú hőseinek problematikus önkereséséről szóló Géczi A. Jánostól
74

(Holdfényben, 1987), Cserés Ferenctől (Pillangósláda, 1987) Tompa Z. Mihályig, aki egy novellájában az — ugyan „csak" egy filmezéshez szükséges, de
valódi kiszolgáltatottságot előidéző, embertelen szenvedéseket okozó és jellemző módszereket alkalmazó — falurombolást is anticipálja; s a sor — minden nemzedékből — folytatható (Varga Gábor, Balogh László, Kiss János,
P. Lengyel József, Soltész József, Tóth Mária, Nemess László, Pongrácz P.
Mária, Méhes György, Cseke Gábor, Dehel Gábor, Tar Károly, Oltyán László,
Ferencz Zsuzsanna, Herédi Gusztáv, Szenyei Sándor, Gúzs Imre, Barabás
László stb.). Az induló novellisták sokszínűségéből — amelyet főként a Mózes
Attila által szerkesztett Ajtók (1986) című antológia reprezentál — pedig talán
Láng Zsolt, Medgyesi Emese, Molnár Vilmos, Panek Sándor, Kisgyörgy Réka
nevét fontos említenünk.

Az erdélyi magyar lírában a hetvenes évek közepén-végén lezajlott változás — amelyet az akkor színre lépő generáció („Echinox"- vagy „harmadik"
Forrás-nemzedék) fiatal kritikusa, Borcsa János „minőségi fordulatként" értékel (Megtartó formák, 1984) — valóban meghatározza a nyolcvanas évek
uralkodó „stílusirányát", ízlését, formaeszményét, magatartásszituációját. Ez
az újfajta személyesség feltöri a bensőség és a kifejezés egyneműségét, következésképpen mozaikos, montázs- (sőt kollázs-) vagy kaleidoszkópszerű szövegstruktúrákat teremt, szerteágazó nyelvi együtteseket, amelyeknek a kontextuális nyitottsága a legkülönfélébb beszédtípusokat tudja asszimilálni és
tud reagálni rájuk. Játékos, intellektuális, reflexív viszonyba állítja a személyiséget, és a kijelentéses-kinyilatkoztató nyelvi helyzettől radikálisan eltérő
dialogikus, kérdező-kétkedő, a szubjektum és a tárgyiasult szövegrészek közötti rugalmas átjárást, átfedéseket, variatív egymásra vonatkoztatásokat biztosító nyelviséget hoz létre. A különböző stílusrétegek, történelmi és civilizációs beszédmódok befogadása, imitációja és asszociatív kezelése rámutat szubjektum és nyelv, alany és tárgy különneműségére, ezzel mintegy demonstrálja
a nyelvhasználat viszonylagosságát, s lehetetleníti a nyelv ideologikus-patetikus homogenizálását. A nyelvi — ezzel ideológiai, társadalmi, politikai — abszolútumok, totalitások, evidenciák lebontását célzó stilisztikai többszólamúság
a szövegre önmagára irányuló jelentésintencióval fedi fel a bárminemű jelentés nyelvhez kötött relativitását, és különíti el a mindezek mögött őrzött
teremtő alany erkölcsi integritását és ítélőképességét, illetve lélektani-érzelmi
töredékességét, töredéklétét, hiánytudatát. A csúfondáros, ironikus, lefokozó,
játékos gesztusok, ötletek, fintorok szintén a differenciált, elemeire bontott
egyéniség őszinte és hiteles megjelenését segítik elő, amelyben éppen ezek a
reflexív tudatmozgások zárják ki az egyfajta szenvedély reflektálatlan eluralkodását. — A radikális szabadságelv a nyolcvanas években vált egyúttal
tényleges művészeti formaelvvé, esztétikummá is.
Ez a generáció — mely erős elméleti indíttatást Bretter Györgytől, illetve
a kimondottan teoretikus nemzedéktársaktól (Tamás Gáspár Miklós, Molnár
Gusztáv, Ágoston Vilmos, Bréda Ferenc, Horváth Andor, Ara-Kovács Attila,
Aradi József stb.) kapott — a nyolcvanas években olyan jelentős személyes
teljesítményekkel lépett elő, amelyek a bármennyire is szembetűnő nemzedéki sajátosságokat messze túlhaladó művészi nagyarányúságról tanúskodnak.
75

Még a legkiemelkedőbb fiatal lírikus, Szőcs Géza kiválása ellenére is, akinek
kivételes bensőség- és formaérzékenysége, személyes sorsot és egzisztenciális
határhelyzetet varázslatos polifóniával, enciklopédikus képzetgazdagsággal, szelíden groteszk disszonanciákra is épülő új érzelmességgel kifejező költészete
a nyolcvanas években — a hetvenes évek végi páratlan ígéretű pályakezdés
után — már nem lehetett jelen Erdélyben: a költő elhallgattatása, majd emigrálása miatt. De a nemzedéktársak szinte helyette is véghez vitték az ú j lírafajta térnyerését. Balla Zsófia lírája a lélek legbelső, legmélyebb rétegeibe
merül alá, szinte utazásszerűen járja be a tudati és a tudatalatti szférák t á jait, szürrealisztikus és konkrét víziók, emlékek, képzelődések alakzatai között. Képi telítettségük, kompozíciós invencióik verseit Hervay Gizella, illetve
Szilágyi Domokos műveivel is rokonítják, de itt visszafogottabb — kevésbé
áradó — a fájdalom, a keserűség megszólaltatása, amely az én és a másik
között húzódó feloldhatatlan személyiséghatár, „test-határ" gyötrelméből fakad; s a „testet átütő megértés" vágya oldja az újabb versek virtuóz formatechnikájában, a tánc, a zene, a szókép, a ritmus, a játék sziporkázásában is
megbúvó „ringató, fájdalmas rezgés"-t (Cs. Gyimesi Éva) (Második személy,
1980, Kolozsvári táncok, 1983). Markó Béla költészete a nyolcvanas években
különleges magaslatokra jutott. Tárgyias-leíró, dúsan szemléletes, hömpölygő
„konkrét" szabadverssorokban lüktet a többértelműség tudatának, a szkepszisnek a filozofikus-meditatív rezignációja, „új" — mert a magánvaló látvány
titokzatosságától és viszonylagos jelentéssejtelmeitől áthatott — tárgyiasság
keveredik a szubjektív tudat, idő, helyzet radikálisan értelmezett, lebegő érzékeltetésével. A radikális felfogás és belátás a szubjektivitás kényes és törékeny metafizikai varázsára, arra a bűvös állapotára irányul, amely lehetetleníti az egyetlen magyarázat egyeduralmát és kényszeres magabiztosságát.
Konkrét, felbontott és gomolygó látvány, illetve érdesen érzéki közeg alakul
át elvont létezéstérré és látomásvilággá, amelyben a lefokozott mindennapiság zsúfolódó tényei, az álom- és képzeletbeli áttünések összesűrűsödött, kavargó folyondárja, a szándékoltan dezideologizált, leszűkített szemhatárba befogott élet- és természetdarabkák ahhoz a meggyőződéshez vezetnek, hogy:
„azt is tudom, hogy nincs tanulság". A költő „mind kisebb méretekben" dolgozik, „akár a miniatűrök megszállottai", feleslegesen kattogtatott, film nélküli fényképezőgépnek érzi magát, s a tévutakat jelentő értelmezésektől, hitektől, eszméktől megtisztított, megfosztott: lehántott versvilágot közvetlen
életevidenciákhoz igazított szerepre szánja: „Vers / menj hozzál egy csomag cigarettát vers indulj / takarítsd ki a konyhát vers vidd le a / szemetet"; „Éhen döglött / a vers a hosszú úton megfagyott a mínusz / ötvenfokos hidegben / elzüllött
minden kocsmában / öngyilkos lett a hatalmas íróasztal mögött". S mindezt
mintegy ellenpontozza a legutóbbi, „posztmodern" érzékenységű és érzelmességű
szerelmes szonettek klasszicizáló, súlyos elégiája és szép dallama (Lepkecsontváz,
1980, Az örök halasztás, 1982, Talanítás, 1984, Friss hó a könyvön, 1987,
Mindenki autóbusza, 1989). Hasonló modern létérzés vibrál Bogdán László tárgyias-intellektuális, leíró-evokatív költészetében, amelyet inkább az idővel
viaskodó emlékképek, múltidéző képzetek telítenek (Ingaévek, 1984). A múlt
és a jelen között átfolyó idő illanó helyzeteit, az én változó, megfoghatatlan
pillanatait, létezés és szabadság, az idő és emlékezet, tárgyi formák és elmúlás finom összefüggéseit légies vagy borongós, de mindig szenzibilis és filozofikus lírába fogja Egyed Péter („A percek kihaló fehér sasok, néhány még
megmaradt; / s belőlük vajon összeáll a jövő, az álomból kibújtatott?"; „Tu76

dom már, hogy nem hullunk ki esetlen fiókákként / az idő-gondolából, s
emiatt nem kell bizonyosság / és vigasz, szabadság-jelkép és sebtapasz"; „Ne
kapaszkodj minden idegszáladdal a létedbe / s egyetlennel sem a világba
/ mert a lét nem a világ, / s végül a lét csak a semmi / tükrében nézi önmagát") — asszociatív formaképző erővel, a szonettkoszorútól a dalokon át a
zenei párhuzamokra, témavariációkra építő alakzatokig terjedő műformák
változatosságával (Búcsúkoncert, 1981); s hasonló mívességű Egyed Péter
megejtő intimitással bíró prózája is (Előzés hajtűkanyarban,
1984). Adonyi
Nagy Mária költészete csupa szomorúság, csupa rettenet, megriadás és dermedtség; „hulló dolgok rettenetes üveguszálya", „horpadt levegő", „repedések
kísértése", „kihalt szobák éjféli némasága" tölti meg ezt az „imagista", neoszürrealista, tárgyias-metafizikai, „objektív" lírát. Az iszonyatot, a szorongást, a döbbenetet és a titokzatos szenvedést kivetítő-közvetítő képiség az
Üj hold-nemzedék (Pilinszky, Nemes Nagy) érzületvilágát idézi, a „negatív"
univerzum, a „fekete rések"-kel, „zuhanó tárgyak"-kal teli, „tépett" kozmosz
és idő megszenvedése Hervay Gizellára emlékeztet — bár itt a képek élesebben metszettek, a verstest karcsúbb és törékenyebb, a hang pedig szenvtelenebb, személytelenebb (Állatövi jegyek, 1982). Talán Szőcs Géza és Egyed
Péter mutatja fel együtt azt az ú j bensőségességet, illetve azt a depoetizáló,
profanizáló, szándékolt köznapiasságot és — „aleatorikus", mellérendeléses, hangulattörmelékeket görgető — ötletjátékosságot, amelynek egyikét — az érzelmes-melankolikus-bölcseleti jelleget — Balla, Markó, Adonyi Nagy fejleszti
tovább, másikát — a nyelvi játékot, humort, iróniát, fintort, viccelődést — pedig Cselényi Béla és Palotás Dezső teljesíti ki. Cselényi Béla különböző szemléleti elemek sziporkázó összevillantásával deríti fel élethelyzeteink és viselkedésünk groteszk fonákságait, olyan különös fénybe, gyermekies, látszatprimitív, ál-naiv megvilágításba állítva ezeket a tragikomikus visszásságokat,
amely egyszerre leleplező és borzongató. Bravúros stilisztikai csúsztatások,
ferdítések, szellemes ötletek idéznek fel és ütköztetnek egész mentalitásrendszereket, gondolkodásmódokat, tudatállapotokat — s a szinte fájó disszonanciák a nyelven átütő létdeformációk bizarrságát sugározzák („nem az a tökéletes robot / aki megmenti az emberiséget / hanem aki gratulál a temetésen / s amikor kifogy az elem / azt mondja / hebebek / mámmá") (Fabula
rasa, 1981, Magánbélyeg, 1983). A parodizáló, szarkasztikus kedély és világkép
Palotás Dezső szövegeiben is abszurd színben tünteti fel, teszi nevetségessé
vagy profanizálja az álságos közhelyeket, közhiedelmeket („Formaépítsünk!
Mondj egy ú j rímet erre: / deszka / Egészen ú j legyen? / Léc") (Incidens,
1982). Cselényi és Palotás szinte megelőlegezte, de legalábbis párhuzamosan
műveli azt a modern, stílusimitációs, szójátékokkal, szóviccekkel tarkított,
parodisztikus szövegformálást — a hanghordozás hozzá illő frivol, csúfondáros derűjével együtt —, amely az utóbbi évek során olyannyira elterjedt az
új magyar irodalomban Esterházy Pétertől Kukorelly Endrén és Parti Nagy
Lajoson át Garaczi Lászlóig.
Ebbe a „posztmodern" vonulatba illeszkedik a legfiatalabbak közül Kovács András Ferenc költészete, amely páratlan nyelvi és formai virtuozitásával kápráztat el. Középkorias, manierista hangulatok és dallamok elevenednek meg, szerepjátszó, alakváltó filozofikum itatja át a régi időket a játék
kellékeivel (színház, cirkusz, maszk, jelmez, maszkabál) feltámasztó lírai érzelmességet vagy vibráló melankóliát. A dekoratív, kifejezéskultúra, a választé77

kos, színpompás nyelvezet szárnyaló fantáziára utal, amely régi deákok, lovagok, bohócok, faunok, koboldok egész forgatagát kelti életre. S ez a valóban posztmodern érzékenység és elegancia által megteremtett eklektikus magánmitológia rejti magában a pusztulás, a reménytelenség sejtelemszerű, igen
mélyről fakadó, sajgó fájdalmát (Tengerész Henrik intelmei, 1983, Tűzföld
hava, 1988). Visky Andrásnál a keserűség kevésbé artisztikusan jelenik meg,
sőt szinte szenvtelen, érzelem nélküli, kemény pontossággal tárul fel; a rövid
sorokba tördelt szavak — képek, tudattörmelékek — lehangoló vonulata a
fanyar, illúziótlan beletörődés legvégső megkövülését és mozdíthatatlan létállapottá rögzülését nyomatékosítja (Partraszállás, 1984, Fotóiskola
haladóknak, 1988). A negatív univerzum és létezés merev egyneműségét, a levertség
ezerféle árnyalatát vetíti elénk — tipográfiai széttöredeztetéssel — Boér Géza
lírája is. A „szóródó szavak töredékek" monoton hiányt, kifosztottságot, ziláltságot, tehetetlenséget, menthetetlenséget, megcsalatást, szorongást, elhullást, értelmetlenséget, védtelenséget fogalmaznak meg és jelentenek a „térbeliség ontológiai valóságá"-ban (Bréda Ferenc) és belső szakadékai között
(Hiányok térképe, 1980). Külön színfolt a filozófus Bréda Ferenc racionálistárgyias, utalásos-asszociatív — „rejtjelező" — költészete (Tűzpróba, 1983).
Az ú j nemzedékek „vezéralakjai" köré természetesen sokan csoportosulnak,
amint azt a különféle antológiák is tanúsítják (Kimaradt szó, 1979, Ötödik
évszak, 1980, Bábel tornyán, 1983, Alapművelet, 1985). Neoavantgárd kísérletezés, groteszk lefokozás, harsány irónia jellemzi Hunyadi Mátyás, Veress
Gerzson, Vass Levente, Zudor János, vizuális formaképzés Nagy Zoltán, Tőkés
Zoltán verseit; távolságtartó, reflexív, fogalmi vagy játékos intellektualizmus,
groteszk ötletesség és filozofikum, s a világot részleteiben leképező technika
átható bizalmatlanságot, kegyetlen perspektívátlanságot és egzisztenciális ellehetetlenülést sugárzó minősége — jellegzetesen kortársi élethangulatokkal
— figyelhető meg Tompa Gábor, Csiszár László, Molnár Vilmos, Farkas Antal,
vagy a már kötettel is rendelkező Bíró Ferenc (Suttogások, 1983), Horváth
Alpár (Töredékes emlékirat, 1985), Balázs Tibor (Kék sirályok, 1987), Vitus
K. György (Átszállóállomás, 1985), Egyed Emese (Délvidék, 1988) műveiben,
illetve Gál Éva Emese magányt és kiúttalanságot erős létezésképekbe foglaló
költészetében (Ajándékgömb, 1982, Álomjog, 1985).
A modern életérzések és formatendenciák legújabb fejleményei természetszerűleg szervesülnek a Forrás-nemzedékek. avantgárd hagyományába, az idősebbek utóbbi munkái közé. De kiderül, hogy a hatvanas-hetvenes évek
újítói a felszakadozott személyiség és léthelyzet kilátástalanságának ú j f a j t a ,
relativista-szkepticista, sokértelmű és eklektikus kifejezéstípusai között a maguk történelmies, szociális és morális sugallataival már-már hagyományos,
„konzervatív" szelleműeknek, komoly újdonságot nemigen hozóknak minősülhetnek. Lászlóffy Aladár versei — miként eddig — a történelmi idő, a
szellemi kultúra folytonosságának hangulatát közvetítik, sajátos metaforáik
és metonímiáik — utazás, írás, könyv, könyvtár stb. — révén is. Az értelem
higgadt figyelme, kontemplatív körültekintése szenvedélytelen-racionális prózaisággal, tényközlő-fogalmi leírásmóddal — és a gondolkodó alany külsőbelső környezetét finom képekkel körülrajzolva — veszi számba az egymásra
rétegződő korok levegőjéből áradó kultúrélményeket, az élet és a mulandóság
örök törvényeit (Hol én, hol idegen, 1982, Ledőlési határidő, 1985). Lászlóffy
Csaba viszont továbbra is szenvedéllyel vizsgálja és ábrázolja a (történelmi)
78

ember erős morális gesztusait és magatartását, a szenvedés testi-lelki kínjait,
sugallatos és sejtelmes képi dimenziókkal érzékeltetett fájdalmait, vívódásait,
töprengéseit (A legenda hamuja, 1984). Palocsay Zsigmond kompozíciós nagyvonalúsága, mozaikos versszerkesztése egy naiv-mesei természeti világképet
keretez, amelyben a t á j egyszerre dekoratív-derűs és megszemélyesítő-filozofikus rajza mögött valami halványan elégikus, mitikus sorstudat húzódik; s
ez mélyíti el a belefeledkező természetáhítat játékos, síkszerűen díszes költői
alakzatokba folyó bájos gyermekiességét (Felhőmező, 1985, Szalmavirág 1987).
Kenéz Ferenc profanizáló, szentségtörő, látszólag költészetellenes reflexiói
élet és művészet, lét és nyelv paradox viszonyára villantanak rá, olykor éles
és hirtelen jelentéstársításokkal („miközben élni próbálunk, / ha tudni nem
lehet, / miközben tudni próbálunk, / ha élni nem lehet") (XYZ, 1981, Egyszeresük, 1986). Király László gazdagon kibomló elégikus költészete szintén
megvallja a lírikus hétköznapjainak keserves-borongós hangulatait, felmérve
egyúttal egy egész nemzedék történelmi illúzióvesztésének folyamatát és közérzetét is. Öszi, téli kedélyállapot, az emlékekbe visszahúzódó, várakozó lélek
bensőséges- szomorúsága hangolja szinte klasszikus zsongásává e némelykor
prózaverssé is szétáradó — mert az élet meghitt, elemi tényeit görgető — lírai darabokat (Amikor pipacsok voltatok, 1982, A téli tábor, 1984, A költő égő
asztala, 1986, A Föld körüli pálya, 1988).
S ez a klasszicizáló-elégikus áramlat már össze is ér, össze is szövődik
azzal a másik nagy vonulattal, amely nem a modernség felől, hanem éppen a
hagyományosnak tekinthető verstípus, a lírai realizmus, az élményi, személyes, vallomásos kifejezésfajta, vagy az érzelmileg telített, közösségi sorsot,
anyanyelvet, szülőföldet, természetet, történelmet, társadalmi-kisebbségi helyzetet, küldetésvállaló etikát láttató népi-nemzeti „sorsköltészet" irányából érkezett a nyolcvanas évekbe. Ez a szemlélet és nyelvezet azonban nagyrészt
„modernizálódik" annyira, asszimilál annyi „szabadosságot", formai frissességet, reflexív gondolatiságot és kétkedő hangulatiságot, amennyit az előbbi
lírahagyomány megőriz — vagyis nem merül ki, nem apad el a legújabb
időkben sem, ha bizonyos térvesztése — kétségtelenül — észlelhető is. Kányádi Sándor — bár Erdélyben már nemigen tud publikálni — folytatja
megrázó panaszverseinek sorát, a nagy látomás- és küzdelemversek után következő, lamentáló hangvételű, litániaszerűen kesergő, letargikus költeményeinek vonalát. A szenvedés mindennapi konkrétumaiba és eseteibe a kollektív tapasztalat és sors egyetemes elviselhetetlensége sűrűsödik bele, apokaliptikus atmoszférával; „értem már értem ne is magyarázzatok kösz / még azt
is mondta üvöltötte a bácsi hogy a / végén minket is mint a zsidókat". Puritán, szinte eszköztelen versbeszéd, mintegy régi krónikási, kántáló előadásmód követi itt a katasztrófa végkifejletét, a félelem és a pusztulás utolsó stációit (Sörény és koponya, 1989). Farkas Árpád (vagy Páll Lajos) is ritkán szólalnak meg, de megtartják a jelképes-sugallatos verseiknek sajátos ízeit
— csakúgy, mint Magyari Lajos (A föld igézete, 1988) —, bár mindőjük jelentősebb megújulás nélkül. Czegő Zoltán viszont dinamikus, feszült látomásokkal töltekező líráját gazdagítja; ódai, rapszódiákat idéző romantikus expresszivitás és szenvedélyhullámzás közvetíti a szülőhazához kötő ragaszkodás
elemi érzületét. Lélek és táj, személyiség és szimbolikus vízió a stílus erős,
nyugtalan izzásában olvad össze (Nyár, köd alatt, 1983).
A népies ihletettség, a szülőfalura, gyermekkorra emlékező melegség viszi
79

tovább Molnos Lajos költészetét; az otthonosság szelíd nosztalgiája, amely
igéző természeti, népéleti, történelmi mozzanatokkal és képekkel áraszt jellegzetes erdélyi levegőt (Megtalált ősz, 1981, A megérkezés, 1986). Zaklatottabb, villódzóbb, élénkebb szellemi átvilágítással értelmez szintén nagyrészt
erdélyi történelmi pillanatokat és alakokat, kulturális értékeket Bágyoni
Szabó István; éles képi síkváltásokkal, képzettársításokkal jelez összefüggéseket erkölcs, história és lélekállapot között (Végtelen reggel, 1980, Nyitott
cella, 1982). Az 1987-ben tragikusan elhunyt Sütő István borzongató víziókká
sűríti a történelmi pusztulások személyes gyötrelmeinek szorongató képeit; a
tiszta csengésű érzelem katartikus magasságokba emeli a „történelem trágyatelepé"-n szenvedő, „törvényes gyilkosok"-nak kiszolgáltatott, a huszadik század viharaiban, háborúiban, diktatúráiban, „labirintusai"-ban agyonkínzott,
meggyalázott, megfélemlített emberek, családok, közösségek fájdalmát. S ha
fanyarabb, gunyorosabb is olykor ez a fajta leleplező képi megnevezés és
sorsfelmutatás, mélységében a Hervay Gizelláéval rokonítható; „így élünk
zsúfolt verssorokban beszélünk / kínos keserves idegen anyanyelven / verses
romokban hever a történelmünk / nincs otthona a szónak hogy hazamenjen" (Arcfogyatkozás, 1981, Nagy családi album, 1983, Én, Dániel, 1987). Közösségi, történelmi, népies, népköltészeti inspirációjú — az érzelmes, természetképi metaforizálás, szimbolikus példázatteremtés, vallomásosság vagy áttételesség különböző fokain — Ferencz S. István, Ferencz Imre, Pethő László,
Nyárádi Szabó Zoltán, Máté Imre, vagy a fiatalabbak közül Gagyi József
(Karnyújtásnyira
fémek, 1987), Kozma Szilárd (Szabadnap, 1981, A csodák
völgye, 1985), Balázs F. Attila költészete is; az élményközpontú, finom gondolati vagy hangulati átszűrésű vallomáslírát továbbra is képviseli a nyolcvanas években (a már nem élő) Vásárhelyi Géza, az idős Kiss Jenő, Horváth
Imre, illetve Németi Rudolf, B. Kádár János, Fábián Sándor, Tóth István, Lendvay Éva, Jánky Béla, nyersebb, érdesebb, kesernyésebb, ironikusabb vagy
groteszkebb változatokban pedig Gittai István, Cseke Gábor, Oláh István és
Paizs Tibor.
*

Végezetül annyit: az említett írók egy része már nem Romániában él;
az ott maradtak száma a kitelepülések, elmenekülések következtében napról
napra csökken. Amit a fenti futólagos — hevenyészett — áttekintéssel elsősorban jelezni szerettünk volna: az az, hogy mennyire gazdag, árnyalatokkal
teljes, összetett szépirodalmi kultúra élt még a nyolcvanas években is Erdélyben, s került — az egész erdélyi magyar szellemi és fizikai létezéssel együtt
— abszolút végveszélybe.

80

MÁRKUS

BÉLA

? „irodalom csak játék az egész" ?
KÁNYÁDI SÁNDOR ÜJABB VERSEIRŐL
A Kolozsvárott élő Kányádi Sándor, aki az idén töltötte be a hatvanadik
évét, ha Romániában nem is, de legalább Magyarországon ú j versgyűjteménynyel jelentkezhetett. Tízévnyi szünet után az igénye és a szándéka Adyéra
emlékeztet: olyan kötetet komponálni, ahol a költemények elhelyezése is jelentéses, tartalmat közöl. A két kitüntetett szerep a nyitó-, illetve a záróversé. Elöl a Reggeli rapszódiáé, amely a ciklusoktól elválasztva, egymagában
áll, hátul pedig a Sörény és koponyáé, amely valószínűleg csak nyomdai tördelési kényszerűségből van ott az utolsó ciklusban.
A

nyitóvers

Az „ország talán még egyetlen élő reverenda- és palástszabójá"-nak,
„Bartalis István bátyámnak", „bé mesternek" ajánlott nyitóvers: bevezetés
Kányádi Sándor újabb költészetébe. Ars poetica-igényű összegzése az értelmezéshez szükséges alkotói elképzeléseknek, rögeszméknek. A névre szóló
ajánlással is nyomatékosítva, hogy poétái elveit inkább igazítja egy hajdan
szebb napokat látott, mára viszont jobbára csak „fordítani s foltozni"-valót
találó szabómester, semmint egy „kifinomult esztéta" szájíze szerint, aki
„nemrég" „nem igazi" verseknek „mondotta" a költeményeit. A Reggeli rapszódia e véleményhez fűz megjegyzéseket, emiatt zsörtölődik, emiatt füstölög
— vagyis alkalmi vers. Még akkor is, ha nem nevezi meg a rapszódiaszerzésre indító alkalmat. S mert a tárgya általánosságban a líra műnemének
megítélése, konkrétan pedig önnön lírájának fogadtatása — a költemény „látens" módon megfelelni látszik a tematizálás legmodernebb (mert legdivatosabb) kívánalmának is.
A vers magáról a versről a cím kiemelte csapongással, szeszélyességgel
„értekezik", beteljesítve a címbeli jelzővel aláhúzott ígéretet. Reggeli, vagyis
az ébrenlét és a kábaság határán született reflexiókkal áll elő. Illően ugyanakkor a vers megidézettjeihez: az esztétához és a lírai alany feleségéhez,
házi recepciótörténete két nőnemű alakjához, kik egyek az ő elmarasztalásában. A lírai én viszont a „lezserül", „hamiskásan-huncutan" dolgozó „bé mester"-rel alkot egy párt. E kompániától idegen volna az ódai szárnyalású, izzó
hevületű, szenvedélyes érzelmi tartalmú hang. Nem így a könnyeden humoros, játékosan évődő beszéd. Ez talál ahhoz a jelenetezéshez is, ahol a kellékek
javarésze egy konyhát jelöl meg helyszínül („mindennapi kenyerünket", „adj
egy korty valamit"), s ahol a költői önbizalom növelésének alkalmául a reverenda- és palástszabó pincéjében esett titkos' koccintgatások szolgálnak („ő
bízik J bennem biztat csettintve / hunyorítva"). Az előadásmód, a konyhai
füstölgés hangneme megfelelni látszik a depatetizálás legmodernebb (mert
legdivatosabb) kívánalmának is.
81

Ha a korszerűség dolgában csakugyan egy mostanság lépten-nyomon citált Kierkegaard-idézet igazíthat el, akkor úgy fest, Kányádi Sándor iróniája
a korszerűbbnél is korszerűbb, mivel a lírai individuum nemhogy a valósággal, de még önmagával sem talál közös mértéket. Nem talál, ám folyton keresi azt. Ebben a költői szerep- és magatartás-keresésben rejlik állandósága.
Ebben kitartó; ezért csapong, ezért állhatatlan, ezért kapkodó. Ezért rapszodikus — még a vers írásképét rajzolva is. Széttördeli a sorokat:

ban élünk

társ
a
dalom
a

mi

társ

a

dal

mi (!?)
meg
éppenséggel nem
kell elkeseredned azért
helyzetünkben

Ügy tartja a lírai én: „minden mikro a / vers is / elemi részecskék fölszabadulása / hasonlat metafora szó / szótag etcetera teljes / önállósulása a potenciális / energiájuk teljes i / génybevétele érdekében". Ragokat, önmagukban jelentés nélküli szótagokat állít sorkezdő helyzetekbe; ékezeteket cserél,
nem félve attól, hogy a szavak értelmüket vesztik („ne / kem kellene", „csak
féldrága kő / vetkezetlen" stb.); hiányos mondatokat szerepeltet, szándékosan
mellébeszél („ha úgy tetszik mert azt még / azért úgy ahogy kell ahogy")
— tipográfiájában, alakzatában megfelelni látszik a vers a depoetizálás legmodernebb (mert legdivatosabb) kívánalmának is.
A Reggeli rapszódia mintha tehát a „modernnek kell lenni, mindenestül"
igényének mintaadó megvalósítása volna: miközben a legkorszerűbbnek tartott eszközöket igénybe véve a maga létével válaszol a mi az „igazi vers"
személytelen kérdésére, aközben tisztázza a költő személyes viszonyát is a
költészetét ért kritikához. Csakhogy ez nem egészen így van. A vers valóban
bevezeti, előlegezi a kötetet uraló tematikákat és eljárásmódokat, ily módon
összegző érvényű. Korántsem az viszont gondolkodói mélységét és következetességét, a bírálatra adott felelet megalapozottságát és megfontoltságát nézve.
E tekintetben is működik — a költő példás önismeretét és önértékelését tanúsítva — a cím jelezte rapszodikusság, működik továbbá a lezserséggel, hamiskássággal és huncutkodással körülírt irónia. A poétának az esztétával
sincs közös mértéke.
Felelet egy bírálatra
Az érdemi vita elmarad mind a versbeli névtelen esztétával, mind pedig
a valóságosan létező, ám inkognitóban hagyottal. Nincs igazi polémia sem az
egyik virtuálisan körvonalazott, sem a másik tételesen kifejtett költészetfelfogásával. Az előbbit nem tartja méltónak arra, hogy komoly számvetés alkalma
82

legyen; nemcsak szerfölött szegényesnek, de nagyon szakszerűtlennek is festi.
Érvek, szempontok helyett a „nem igazi vers" egyetlen — ráadásul negatív — állításának kiemelésével, visszatérő minősítésével a versbeli bírálót
mintegy botcsinálta szakértővé, konyhaesztétává fokozza le. A pozitív állításhoz fölsorakoztatott érvek, az „igazi vers"-nek közvetve, csak a versbeli költő
reflexiói nyomán körvonalazódó ismérvei még kedvezőtlenebb színben tüntetik fel. A viszontválaszok tükre olyan tudóst mutat, aki hebehurgya módon,
egymásnak ellentmondó szerepek vállalására kényszerítené a költőt. Egyszer
azt várná el tőle, ho'gy a verse tudjon — a l'art pour l'art szellemében —
„költeménykedni hivalkodni", máskor meg — a pártosság, a társadalmi elkötelezettség szellemében — azt, hogy „barokkosan billegő és jóltáplált / vigaszt" nyújtson. Egyszer az „á lá sik parizien á lá bodler / á lá rembo
vagy legalább / á lá fen dö szieklö" szabott vers neki az igazi, máskor a
„krisztusi vér / hullatás árán" szerzett. Űgy fest tehát e tükörben, hogy
nemcsak zavaros, de hivalkodóan fennkölt, párizsi sikk szerinti idegen mintákat kínáló sznob, sőt mi több, érzéketlen is: „még a / versben kevésbé
járatosak is" érzékelik, „az értő érti / a látó látja", csak az esztéta nem a
versek ritmusának „valami antik / valami ősi majdnem európai" lejtését.
Ilyen értetlen értelmezővel viaskodni — értelme ennek csak akkor van,
ha a lírai alany a saját kisszerű környezete, süket befogadói közege hangadó
képviselőjeként lépteti fel az ellenfelét. Ehhez azonban túl sok benne az elutasítás fölénye s túl kevés a higgadtság a másik véleményének mérlegelő
bemutatására; a valamennyire is jelentékeny voltának az elismerése pedig
teljességgel hiányzik. E megsemmisítő szarkazmus, gúnyos paródia mintha
nem elégedne meg azzal a sikerrel, hogy készített egy torz bábut, szükségét
érzi még le is dönteni azt.
A Reggeli rapszódiának ehhez a könyörtelen indulatához a versszerző
alkalom alig kínálhat elegendő indokot. Az „igazi vers" vázolt felfogása blöff,
komolytalan. Feltehető tehát, hogy a költői önérzet nem e tétéi, hanem a
megfogalmazója miatt háborog. Nem az önbecsülésén ejtett seb, de a sebző
személye miatt keres kitérőket, reflektál nagyon közvetetten, homályos áttételekkel. Reggeli morcossággal, ám eltökélten: rapszódiába illően.
Ha mármost nem éppen „kifinomult" esztétikai érzékenységgel, ellenkezőleg, roppant lenézni- és szánnivaló vaksággal igyekszünk láthatóvá tenni
egy személyt, kit a vers teremtett világa „esztétá"-jának halvány körvonalai
alapján az objektív világból leginkább felismerhetőnek vélünk, akkor nem az
azonosítás pragmatizmusa, rendőrnyomozói buzgósága vezet. Csupán csak az
a vélt haszon, amely egy valóban létező vélemény megismeréséből adódhat;
Cs. Gyimesi Éva bírálatáéból. (Korunk, 1979/7—8) Az 1978-as Szürkület című kötet elemzése ez, amely az élére egy Kányádi-sort emel — „S van-e
vajon költészet még a versben?" —, hogy majd a maga tanácstalanságát is
megosztva — „Avagy: tehetetlen a poétika?" — végül meglepő egyértelműséggel jelentse ki: Kányádi verseinek nagy része „mulandó — különben világszerte elterjedt — versdivatnak tesz engedményeket".
E lesújtó ítélet alapozása közben Cs. Gyimesi Éva becsületesen bevallja
személyes érintettségét. Beszámol arról, hogy a költemények érzékenyen hatottak rá, létfontosságú gondokat, kételyeket vonatkoztatott belőlük magára,
fölismerte bennük saját életérzése megfelelőit, a szorongás vagy a lázadó
méltóságérzet paradigmáit. És mégis: a poétika tárgyának művelőjeként azt
83

kell állítania, hogy ez az „egyöntetű" (!) hatás „csupán helyzet(ek)hez kötötten érvényes"; a versek költői többletjelentésüket külső vonatkozási rendszerekből nyerik, másodlagos jelentésekből, vagyis konnotációs jellegűek ahelyett, hogy belső, nyelvi rendszerekből nyernék, szövegimmanens jellegűek
lennének. Márpedig — hangzik a fő tétel — „azt a szöveget, amelynek többletjelentése szövegen kívüli körülményektől függ, az olvasó csak akkor fogadhatja versként, ha e körülmények hatalmát maga is érzi".
Cs. Gyimesi Éva, aki egy évvel korábban kiadott kötetében (Találkozás
az egyszerivel, 1978.) a tárgyiasság és a gondolatiság nagyszerű találkozásaiban látta meg Kányádi költészetének csúcsait, most mintha az örökkévalóságot, a halhatatlanságot céloztatta volna meg vele — őt az átmeneti helyzetekhez kötöttségtől, az ideiglenes körülmények hatalma alá való kerüléstől, az
olvasót pedig az ezekre fogékony empátia „csalóka fogságában" való maradástól óva. Csakhogy: az átmenet ideje emberöltőnyinél is hosszabb már, a helyzetiek) változatlan(ok), a körülmények hatalma nyomasztóan tartós, a fogság
ahelyett, hogy csalóka volna, nagyon is valóságos
A Korunk-beli bírálatot a Reggeli rapszódia egyik lehetséges pragmatikai kontextusaként, valóságos élményalapjaként tételezve, állítható: az esztéta kételyeivel Kányádi Sándor nemcsak a nyitó költeményben, de az egész
kötetében számol. Nem szűnik meg újra és újra faggatni önmagát. Ott lebeg
a szeme előtt a régi-régi kérdése: „miért is írunk pajtás verseket"?
A záróvers
Az élre emelt vers úgy vezet be a könyvbe, hogy előreutal, távlatot nyit
— épp a fordítottja történik tehát, mint a példának hozott Ady-kötetek
többségében, ahol a záróversekre hárul ez a feladat. Hogy Kányádi is tisztában van a záróköltemény kitüntetett, poénhelyzetű funkciójával, azt jelentőségének megnövelésével is tudatja: kötetcímadóvá emeli. Ám a Sörény és
koponya motívum- és metaforalezáró, visszautaló, távlatot berekesztő alkotás
is. Epitáfium, sírfelirat, ahol — a költőtárs kifejezését kölcsönözve — Kányádi
Sándor vesz búcsút az ő lovacskájától, költészete jelképpé növesztett alakjától. Egykor az állat sörényének lobogását a szuperszonikus repülőgépek kifutópályájának szélén hullámzó fűéhez hasonlította, kozmikus méretűvé tágította (Lovak). Mára odá a Gyermekhangra magabízó hite, könnyűsége s vágya, a „hogyha lovam volna", „egy jó szóra / még a tengeren is / egyből átugorna". Igaz, korábban lelohadt már ez a — mesébe illő — lelkesedés, ám
az „ugratni kéne / ha volna túlsó part" rezignációja (Ló és lovas) nem uralta
még a közérzetet, és nem sejlett föl annak esélye, hogy a versszerző alkalom
egy szobor látványa helyett (Függőleges lovak) az elevenen pusztulás látomása
lesz, a tomporukra roggyant, üres szemgödrű lovak pedig a szégyenteljes és
vigasztalan emberi élet szimbólumaivá válnak. Mintha a Fától fáig jószágait
kereső, tehetetlen félelmű, elkeseredett kisgyerekének csak az átkai fogantak
volna meg („Hogy a kutyák ennék ki a bendőjüket, / hogy a farkas"), önbiztatásában, hitében viszont még nevetségessé is lett volna — az ú j kötet
záróversének víziója szerint „csak sörény és koponya / lerágott bordák s a
karambolozott csigolya" maradt; nincs már út visszafelé, a sörénybe m a r kolva; és remény sincs; és gyermeki nagyralátás sincs, hogy „Próféta leszek
betegeket gyógyítok / Jézus leszek". A megváltásképzetek hasznavehetetlenné
korcsosodtak: „üres kötőfékszárat húz a nap". A lírai hős világára a Fától
84

fáig jövendölte „farkas-éj" borul. A farkasok nem a szabadság hírnökei már,
mint Petőfinél voltak, s nem is dideregve-vacogva, hozzá még magányosan
nyüszítők, tehetetlenül önnön halálukat vágyók, amilyeneknek Kányádi korábban láttatta őket (Ellenvers avagy folytatás). Társ helyett settenkedő vadállatokká, az ember alattomos és kárörvendő ellenségeivé lettek („szájuk szélét nyalva lesik hogy zokogők").
Egy

jövendölés

A Sörény és koponya utolsó szava ez a zokogás, ebben hangzik ki keserűsége, reményvesztettsége. S mert a jelenetezés e temetetlen, csak „sörény
és koponya" lótetem mellett állva — méghozzá „harmadnapon" — láttatja a
lírai ént, ezért a képsorok a föltámadás lehetetlenségét, az élet kudarcát is
zokogják. Az egyik vers, az Elmaradt találkozás Pilinszky Jánossal hőse lelki
másának — Ágh István finom észrevétele — harmadnapra sikerült legyőznie
a halált, a Sörény és koponya költőjét viszont apokaliptikus látomások gyötrik, világvége-hangulattal viaskodik. S nemcsak a címadó — szakaszolásában,
ritmusában zaklatott, ám rímhasználatában folyvást megnyugtatóan összhangzó — költemény szerint. Aligha véletlen, hogy a kötet képzeletbeli középpontjában szinte mértani pontossággal (a 180 lapból a 90.-en) az a költemény áll, amelynek „két-három század év után"-i jövendölésében „se péter
se máté csak jános van jelen". Az az apostol tehát, aki a Jelenések hétpecsétes
könyvének négy jelképes lovában a világvége megszemélyesítőit festette meg.
Ez a jelenlevő, ez a tanítások hirdetésére kiválasztott, ez a végítéletre
figyelmeztető János azonban nem a Biblia végtelen, időtlen idejéből lép ide
szentenciákat kinyilatkoztatni, példázatokat mondani. Kányádi Sándor számára
nem a könyvek könyvéből ismerős ő, nem az ottani találkozását eleveníti fel,
nem az alapján tartja nyilván és kéri számon Péter és Máté hiányzását.
Együttes felsorolásuk az egyetemes kultúrkincs egyetlen darabja helyett a
nemzeti-nemzetiségi kultúra egyik sajátos darabjára, a két világháború közötti
erdélyi magyar irodalom reprezentatív alkotására, Dsida Jenő Nagycsütörtök
című versére vall. Az Éjfél utáni nyelv ennek ellenverse, még inkább: folytatása. A különbségekkel az idő múlása mérhető: a nagycsütörtök a szenvedés kezdete, az Apokalipszis pedig a vég, a megsemmisülés. A feltámadás
reménye emitt, az engesztelő áldozat értelmetlensége amott — az eltérések a
Dsida-vers születésétől a Kányádi-vers megjelenéséig eltelt konkrét idő hiteinek változását is mutatják. Nincs már bizodalom abban, hogy a hitben való
állhatatosság, a bűnöktől való tartózkodás elnyeri méltó jutalmát. Nincs jó
hír. Nincs evangéliumi megigazulás. Pedig a Kányádi-költemény egyetlen
konkrétan megnevezett teréhez, a látomásban fölrémlő „szent mihály
templom"-ához igazából ez illenék. Mint kultikus helyhez, mint a nyilvános
istentiszteletre kiválasztott épülethez, s mint a magyarság történelmi múltjának egy darabjához, Erdély fővárosának, Kolozsvárnak kincset érő műemlékéhez is. Ami azonban az imádkozás, az áhítat, az egymást becsülés alkalmát
kínálná, az a dorbézolás, a flegma fölény, a gőgös tiszteletlenség mutatványaival riaszt: a lírai személy köpenye mögül „félve" ki-kilesve a templom gótikus
ablakában lábuk lógató, a szentély serlegével koccintó, itallal gurgulázó személyeket vizionál. Az „éjfél utáni nyelv" beszélői ők. Egy helyütt „félnomád"ként, másutt „cigány"-ként jelöltek — a vers a fajtájukat illetően bizonyta85

lanságban maraszt, áthallásokat kínál, elhagyja a minősítést, ellentétben az
egy csecsemő képében feltűnő megváltójukkal, akit „bozontos busa / és nagyétvágyú krisztus"-ként jelenít meg. A falánkság ugyan a Sörény és koponya
záróképét asszociáltatja, de mert emberre, ráadásul egy újszülöttre vonatkoztatott, ezért a lírai személy — szinte önkéntelenül — belefeledkezik a látványába. A társvers, az előzmény, a Nagycsütörtök^ befejezéséhez képest is ú j
megoldás ez. Űj, hogy a helyzetet nem önmaga, de egy közösség félelmeinek
kifejezésére, rémképeinek megjelenítésére használja — az első személyű közlés helyett a második személyűt, az önerősítésre is hivatott önmegszólítót választja. Elvonatkoztat, általánosít ezzel is. Ami Dsidánál egy konkrét hely
volt — a kocsárdi váróterem —, abból a „vannak vidékek ahol a / várótermek" sejtelme lesz, a már említett konkrétummal, a jelképpé emelt Szent
Mihály templommal. A többi egyező: „a félhomály s a bűz" ugyanaz, mint
a „fullatag sötét", a „tompa borzalom", s a „mély állati félelem" előhívójaként a „szitkok jajgatás" s a „kivertfogú röhögés" egyaránt megnevezhető,
azzal a többlettel, hogy a Kányádi-versben még a mozdonyfüttyögés is „riadt". Ezekre az azonosságokra mint váratlan csattanó üt rá az Éjfél utáni
nyelv félelmetes oppozíciója: az egyik oldalon az Apokalipszis Jánosa „van
jelen", a másikon viszont a „nagyétvágyú krisztus". Megsemmisülés, szemben
a megváltással.
A kötet eme három verse, a kompozíció e három tartóoszlopa szinte arányosan osztja meg azokat a terheket, amelyekkel Kányádi újabb költészetének súlya mérődhet. Túl azon, hogy a poétikai eljárások, a költői beszéd természete, a lírai alany szerepvállalása, továbbá a motívum- és metaforahasználat tekintetében pars pro toto értelmezhetőek, még más közös jellemzőjük
is akad. A már emlegetett epitáfium jellegük. Mert nemcsak a záróköltemény,
de a másik kettő is fölfogható búcsúversként. A Reggeli rapszódia az „igazi
vers" vidám siratója, a hagyományos költészetfelfogástól vesz ironikusanszatirikusan búcsút. Az Éjfél utáni nyelv egy közösség végítéletének kimondása, a nemzetiségi megmaradás esélyeinek felszámolása. A Sörény és koponya színpadias temetési szertartása egy, a költő pályáját végigkísérő motívum
elbúcsúztatása. A spontán élménykibeszéléstől messzire jutott poétát a kiüresedés veszélyének felismerése tette roppant tudatos szándékúvá. A belátása annak, hogy az expresszív vallomásos, csak metaforákat kibontó, retorikus verstípus korszerűtlenné válhat, hogy a közösséghez szólás képviseleti
elvét kikezdheti a közönyös idő, s hogy kevés tartalmat hordozóvá lehet a
legkedveltebb motívum is.
Experimentáció,

két

irányban

A lamentáló magakelletéstől, a patetikus pózoktól, az üres beszédtől rég
nem kell félteni Kányádi Sándor költészetét. Játékosabb kedélyű, (ön)ironikusabb hajlamú annál, semmint hogy frázisokat pufogtasson akár személyes,
akár közösségi gondokról. Kíváncsisága a költészetértelmezések iránt és érdekeltsége a befogadói magatartások változásában megóvta őt az egysíkú elképzelésektől — kísérletező kedvűvé: experimentálóvá tette. Ezért is indult el
már régen a „vers körül", s teszi témává azóta folyamatosan ezt az utat.
Legelőbb is szinte mint egy használati tárgy vagy mint egy szimpla életjelenség tűnik fel a vers. Inkább az élet-, semmint a beszédformák egyike66

ként, az életminőség megtestesítőjeként, „miért éppen a vers / legyen igazi
amikor / minden egyéb" — szól a Reggeli rapszódia hiányos mondata, amelyet majd a kötetegész fejez be, több helyütt, több változatban is. Például az
„elfuserált piramis" fullasztó árnyékát vagy a középkor „bűzét-szagát" idézve.
A kihagyásos szerkesztés a (poszt)modern irodalom törléses-öncenzúrás megoldásaira emlékeztet. Játékos formában érzékelteti a versről való teljes és
igaz beszéd lehetetlenségét, ugyanakkor a törekvést erre, mely az olvasónak
a beavatottságát, sőt a cinkosságát, a cenzúrának pedig az aluszékonyságát
feltételezi („európai / rím és mérték avagy / ősi a másik jelzőt már említeni / sem merem").
A versnek a mindennapi emberi szükségletek kielégítésére való alkalmasságát kétségessé téve, kétséges lesz a münemen túl a műfajok használhatósága is. Ezért jelennek meg, szembotladoztató szaporasággal, a műfaji megnevezések a versek paratextusában: címében, alcímében, ajánlásaiban stb.
Ez meg a paratextológia (poszt)modern irodalomelméleti irányzatára emlékeztet. Eszerint hajdan egyes-egyedül a textus hordozta a lényeget, ám mára a
jelentéshordozó szerep szempontjából megszűnt a különbség a szöveg és az
egykor másod- vagy inkább harmad-, sőt negyedrendű paraszöveg között.
Dísztelen dalok, Körömversek, Szürke szonettek, Históriás énekek...
—
már a ciklusok címe is műfajfogalmakat takar. Aztán az egyes darabok:
Helyzetdal, Dokumentumlíra, Hattyúdal, Esti dal, de ide tartozik a dedikáció
és az invokáció, a cáfolat, a metszet, a könyvjelző, a bagatell, a románc is.
A haiku, az előhang, a ballada, a mese, a tagoló vers, a rondó, a passió, a
fohász, a krónikás ének megjelölés még kiegészíthető más, ugyancsak a paratextus körébe utalható elnevezésekkel. A Dachaui képeslapokra
Radnóti
razglednicáit idézi, a Pergamentekercsekre
a fáraók írnokának feljegyzéseit,
az örmény sírkövek a sírfelirat-irodalmat. Másutt harangfölirat az elnevezés;
A prédikátorok könyve önmagáért beszél. A Zsörtölődő egyéni lelemény lehet. A biztató ugyancsak elindulhat — József Attila altatójához hasonlóan —
az irodalmiasodás útján. Telitalálat az élet és a művészet szoros összetartozását példázó sor(s)uers-fogalom; a Tömegsír-vers a zsoltároknak állít emléket;
a Gyülekezési szabadság zárójelekkel a hivatalos iratformát, az engedélyt választja témájául. Fabulatémákra íródott csaknem egy teljes ciklus; az egyik
vers rigmusnak tituláltatik stb.
A lírai (s epikai, sőt: publicisztikai) műfajok rovancsolása a Reggeli rapszódiából ismerős hamiskás-huncut mosollyal megy végbe; a műfajok csokrát
az irónia pántlikája fogja össze. Az ékítmények közvetlenül mutatják ezt.
A jelzők „döcögő"-nek nevezik a rigmust, dísztelennek vagy „megkésett"-nek
a dalt, szürkének vagy „barbár"-nak a szonettet, „elrontott"-nak a rondót
stb. A Dilidal kiváltképp becses darab, hiszen a dalból szabta át, újította fel
a szerző. Erre a szabómunkára céloz a Viseltes szókkal címe. Mintha a vers
lírai személye ama bé mester vígeposzi epitheton ornanszát a költőmesterségre
is vonatkoztatva azt sejtetné: korunkban éppoly fura foglalatosság poétának
lenni, mint reverenda- és palástszabónak maradni. Idejétmúlt mind a kettő;
kihalóban, letűnőben.
Ám addig is: toldozni-foldozni kell, szabni, átalakítani, az egykor divatos
formaruhákat alkalmassá tenni mai viselésre, vagy az egykor viselteket felpróbálni, s elrévedezni bennük a múlton. Nyilvánvaló: a Sörény és koponyában megcímkézett sok-sok forma — kötött és kötetlen — felöltése nagy
87

kedvet — kísérletezőt, experimentátorra vallót — feltételez. Játékosságot,
játékos hajlamot. Ami a legmodernebb (mert legdivatosabb) kívánalmak szerint a műalkotás-teremtés csoda-fontos feltétele. Mondja Kányádi Madárijesztőkje is — még ilyen huncut címet! —, hogy „irodalom csak játék az
egész". S ha a Nyugaton két évtizede tündökölt, nálunk most hódító experimentalizmus legmodernebb (mert legdivatosabb) kívánalmát tekintjük, akkor
még nyilvánvalóbb lesz, hogy a kolozsvári költő egy ütemben lép a korral,
hiszen a kötött, klasszikus formákhoz való fordulást úgy h a j t j a végre, hogy
e mozdulat közben még mosolyogni is mer. A kötöttségeket is az irónia tárgyává teszi. Mintha se a világgal, se önmagával, se a formákkal nem volna
közös mértéke. Csak azért is elrontja a rondót, s mulatva a szonett szigorú
szabályain, szabálytalanra szabja a szakaszokat és a sorokat stb.
A műfaji szabályokhoz, a mintaszerűség követelményeihez nem alkalmazkodni óhajt tehát — egy ú j klasszicizmus sürgetőjeként —, hanem az alkalmazhatóságukat teszi próbára. A bagatellét, hogy elbírja-e a nyelvi veszélyeztetettség kifejezésének nem jelentéktelen, nem csekély súlyú gondját.
A románcét, hogy a derűsebb hangütés leplezni képes-e a „közelgő öregség"
okozta komorságot. A rondóét, hogy a mívesség játéka feledteti-e az „emberi
mivoltából" kivetkezett időt. A könnyed, játékos formák megterhelése korántsem könnyed, játékos gondolatokkal — az experimentációnak ez az egyik
iránya.
Efelé mutatnak a külön ciklusba rendezett körömversek is. Általuk a
huszadik századi magyar irodalomtörténet — és korábbról: Arany János! —
marginális műfajainak, a Kosztolányi-féle bökverseknek, fricskáknak, u j j gyakorlatoknak, rím játékoknak, továbbá a József Attila kedvelte rögtönzéseknek, tréfáknak, személyes érdekű apróságoknak is elégtételt szolgáltat.
Megemeli, felfelé stilizálja őket. Ugyanez történik a szintén önálló ciklust
alkotó dalok esetében. Kétszeres többlettel. Egyrészt azzal, ami a dal m ű f a j á t
a nemzeti formaeszményhez, a stiláris népiesség képzetéhez köti (s ami nemigen állítható például a szonettről vagy a rondóról). Másrészt az egyetemes
irodalmi, majd a jellegzetesen magyar hagyományokra utaló műfajok után
Kányádi Sándor önnön pályakezdésére, költészete indulására is reflektál, amikor az egynemű érzést, pillanatnyi hangulatot kifejező dal megújításával próbálkozik. A nemzeti örökség eme egyszerű formája, amelyből a konvenciók
szerint hiányoznak az elbeszélő és a drámai elemek, mennyire bírja el, mégis, ezeket az elemeket, megterhelve még az eszmék, gondolatok súlyával is —
ez teremti meg a kísérlet izgalmát, feszültségét.
A hazai elbeszélő költészet olyan klasszikus fajtája, mint a históriás ének,
továbbá az európai hősköltészetnek olyan magyarrá honosított örököse
— Arany János! —, mint a tragikus ballada, mennyire bírja el a stílus könynyedségét, játékosságát, a frivol hangot — az experimentációnak ez a másik
iránya. Efelé mutatott már a rapszódia az emelkedettség, az ünnepélyesség
ironizálásával, a konyhanyelvi fordulatok használatával, a közösségi panasz
kibeszélése alkalmának személyesre cserélésével. A költemények didaktikus
közvetlenséggel beszélnek a profanizálás kényszeréről, témájukká teszik a
műfajoknak a hagyományoktól való eltávolítását, „hiábavalóságok / hiábavalósága / volt minden ő intelme röhögésbe / fulladnak a példabeszédek"
— látja be a Vae victis; „mind hatalmasabb csődöt mond a vén / fabulák
minden eddigi receptje" — meséli A fölfuvalkodott béka s az ökör. Belátása
88

ez annak, hogy a költői szerepek s műfajok elavulhatnak, szánalmas rekvizitumokká válhatnak. Ám a profanizálást, a verstárgy eljelentéktelenítését, a
téma lefokozását nem csak a mából való kihullás, az anakronisztikussá válás
félelme hozza magával; nem csak a „modernnek kell lenni mindenestül" belső
igényének világossága, hanem a külső „elváráshorizont" tartós sötétségbe borulása is. A befogadói, az olvasói helyett a felvigyázói, a cenzori horizonté.
Mert — Kányádi általános alanyát s állítmányát használva — „vannak vidékek", ahol a hermeneutikához ez is hozzátartozik. Ahogy a beszédes című
Indián énekben szerepel: „vannak vidékek / ahol a népek / csöndben az
ágak / jelekkel élnek / beszélni félnek", vagy a körömversek egyikében:
„Húzd meg, ereszd meg! / Pórázon a pacsirta: / Énekén hallom", és végül,
ahogy a Hétlábú bogárban: „elszántan próbálom / elfogadhatóvá kopogni / ezt
a keserű krónikát".
Balladák és históriás

énekek

A ballada két fajtája, a tragikus, illetve a tréfás keresztezését, továbbá a
sorstragédiák szellemének, a rendkívüli jellemű, lázadó indulatú hősöknek a
száműzését, főként pedig a hányavetinek tetsző közlésmódot a pacsirta pórázon tartása is magyarázza. A régebben s az újabban keletkezett alkotások
között kiváltképp szembeötlő a különbség. Asztalos István balladája még
strófaalkatában és felező nyolcasaival is követte a nemzeti versidomot; emelkedett, ünnepélyes volt a hang, „sírt a nap is lemenőben", s a példaember
„Harmattá lett, / Csillaggá lett, / temetőben sírhalom lett" — most viszont
a H. Gy. érdemes művésznek ajánlott Ballada nem tör semmiféle balladai
hatásra, sem a mívesség, sem a választékosság tekintetében. Konvencionális
értelemben a tárgy inkább glosszába, semmint balladába illő, az utóbbi körébe
legfeljebb az utalhatja, ahogy az egyenes, nyílt beszédet szándékosan kerülve
köntörfalaz, s így igyekszik homályt teremteni: „mégis valami emberségesebb / emberarcúbb hogyismondjukra / lesz kilátás".
Még inkább eloldja a hagyományoktól, eltávolítja a megszokott szerep
vállalásától a régi magyar irodalom virágzó műfaját, a hazafiságra serkentő,
az ország szempontjából sorsdöntő eseményt megörökítő históriás éneket,
amely — részben kényszerűségből — a történetírás szerepét is betöltötte.
A Krónikás ének megjelölés, amely két vers címében is feltűnik, ugyancsak
a történetíráshoz kapcsolódik, ráadásul annak primitívebb, az eseményeket
szoros időrendben rögzítő formájához. Kányádi tudatosságáról tanúskodik,
hogy amit más műfajokban direktben, áttételek nélkül adott hírül, arra itt
áttételesen, analógiásan emlékeztet: a krónika adekvát műfaja a középkornak . . .
A sejtetések, sejtelmek, kétértelműségek világához tartozik, hogy históriás
énekeit a szerző „odaát"-ra szánja, ami egyértelműen a túlvilágra, a halottak
birodalmára utalna, ha a címzettek között nem tűnne föl élő személy is. De
mert feltűnik, méghozzá verscímbe emelten — Páskándi Géza —, s akit a
név jelöl, az az újabb erdélyi magyar irodalom „odaát"-ra, vagyis Magyarországra települtjei közül a legelsők egyike, s a legnevesebbike volt — ezért
a helyhatározóval a nemzetiségi sorban maradt Kányádi Sándor a nemzetre
is mutat, neki is üzen, neki is szánja históriás feljegyzéseit, beszámolóit.
E kettős funkcióból következően az utolsó ciklus darabjai, a históriás énekek
a búcsúztató vers jellegzetességeit is magukra veszik.
89

Közvetlenül vall maga a szókincs: In memóriám, Zaharia Stancu, N. Stánescu búcsúja; az egy temetés körülményeit lefestő Hétlábú bogár az alcímében viseli, hogy Sz. D. utolsó útja; a pusztulás okozta megmásíthatatlan
tényre, a hiányra utal az Elmaradt találkozás Pilinszky Jánossal; Erdély híres temetőjét, Kolozsvár emlékhelyét jelöli meg a Visszafojtott
szavak a
Házsongárdban, ugyanitt egészen konkrétan, híradásba valóan idéződik meg
egy temetési szertartás: „körülállván ezt a koporsót". A siratóének, a búcsúztató vers formuláit követi a halott megszólítása: „emlékszel-é pista emlékszel-é", egy-egy, az elhunyttal kapcsolatos személyes élmény felelevenítése,
egy-egy konkrét esemény bemutatása: „legelőször a házsongárdi kaptatón /
voltál szívélyes ka'auzolóm"; „évek múltán a bérházrengeteg / útvesztőiben
kerestelek". Az előadásmód improvizált jellege, keresetlensége, a rögtönzés is
a siratáskor spontánul feltörő érzelmek tükrözője.
Az elmúlás keserve, a búcsú hangulata, a gyász aurája oly erős, hogy átsugárzik a ciklus többi darabjára, átjárja azokat a költeményeket is, amelyek nem kötődnek egy-egy személy elhunytához, a búcsúzás alkalmaihoz.
A bujdosni se tudó szegénylegény éneke kiváló példája ennek: históriai témájával közvetlenül utal arra a romániai hatalmi-gazdasági gyakorlatra, amely
a nemzetiségi szászok, németek kitelepedését fejpénzhez köti. („kelendő a
burkus"). Ebből — a vers szavát követve — az „emberboltos" praxisból
bontja ki a másik nemzetiség, a magyarok ítéletét, a „nem kellünk mi múltnak / nem kellünk mi mának / kivált jövendőnek / minket itt utálnak" keserű panaszát. A folytatás — „nem kellünk mi testvér / sem itten sem ottan" — miközben ellentétes határozószóival még világosabbá teszi a cikluscím egyik jelentését, aközben előkészíti a végkövetkeztetést is: a magárahagyatottság, a tehetetlenség, a jövőtlenség, a reménytelenségre kárhoztatottság,
a kiúttalanság — „semerre az utunk" — nyomasztó helyzete nem egy személyt, de egy egész közösséget tesz élő halottá. A költemény távlattalan távlatával — „várjuk mint a holtak / az ítélet napját" — ugyanarra mutat,
amerre a kötet búcsúversei, s ahová az egyetemes magyar irodalomból Kölcsey, Vörösmarty, Babits és Illyés is mutattak: a nemzet sírja felé.
Az irónia

felfüggesztése

A nemzetiség elsüllyedésének víziója, pusztulástudata históriai érdekű
téma, megörökítésre méltó üzenet. Olyan esemény, melynek feljegyzése nem
tűri el a hamiskás-huncut példálódzást, a játékos ironizálást. Kányádi verseskönyvéből ezért is válik ki az Illyés Gyulának szóló Krónikás ének, amely
nem egy személyhez, hanem egy ügy megtestesítőjéhez fordul. Fölülemelkedik
a privát lét esetlegességein, a rögtönzött beszédről teljesen lemondva a történelmi utalásokkal gazdagított míves előadásmódot választja, a dekomponáltság
helyett a mesteri kompozíciót. Hogy mennyire lefoszt a vers tárgyáról minden cicomát, az igazából az azonos című, de Jékely Zoltánnak szóló verssel
összevetve tűnik szembe. Hiányzanak a kiskocsmák, presszók helyszínei, a
„tünde nők", s a földi gyarlóságok. Elvesztésük árán Kányádi megnyerte azt
a csatát, amelyet a régi, archaikus műfaj felújításáért vívott; Ady után is
— lásd Krónikás ének 1918-ból — bizonyítani tudta annak életrevalóságát.
A Krónikás ének drámai tárgyilagossága — miként ezt Görömbei András
bemutatta példás elemzésében (Alföld, 1989/5) — a magyar nemzetiség tra90

gikus helyzetével való „illúziótlan szembenézés" kifejezője, az „ég már a
szekértábor is / remény sincs fölmentő seregre" állapotának rögzítése. Tudatosítása annak, hogy ami ma történik, régtől fogva történik az. Muhi, Szigetvár és Segesvár, a nevezetes csatavesztések, a túlerővel vívott reménytelen
ütközetek mint lehetséges előzmények, mint fátumos történelmi példák derengenek föl — megnevezetlenül, sejtelemszerűen — a közös emlékezet mélyéből. A „csonkán-bonkán elkeseredve" létező nemzetiségi magyarság végállapotának szemlélője az egykori krónikaszerzői, szerepet fölvéve a vers aszszociációs terének rendkívüli kitágításával a közös emlékezet, a nemzettudat
frissítője, ébresztője is. Egy-egy nyilvánvaló, ám ki nem nyilvánított hivatkozással, egy-egy parafrázissal élénkíti azt, amit viszont az előadással folyton
tompítani akar. A stílus, a megszólalási forma az asszociációk elé emelt gát,
amely lendületüket s hevüket mérsékelné, lefojtaná az indulatukat. A Krónikás éneket a tárgy és a tárgyalásmód össze nem illése végig feszültség alatt
tartja. A drámai, vagy még inkább: dermesztő tárgyilagosság lényegében egy
hiányból fakad: a központozás hiányából. E megszakítatlan monológban
funkciója van annak is, ami nincs: egy pontnak, amely lezárhatna, határozottá
tehetne egy állítást; egy kérdőjelnek, amely számonkérően, megoldást váróan
állhatna a mondat végén; egy felkiáltójelnek, amely erős nyomatékot adhatna
egy gyenge óhajtásnak is, hát még egy kitörő szenvedélynek, keserű kifakadásnak. A tagolatlan, a hangzásbeli árnyalatokat nem jelölő beszéd miatt így
szinte indulattalannak tetszik a krónika; a tragikus hangszerelés elvetése a
némuló tompaság érzékeltetője. De az önfegyelmezés és a védekezés eszköze
is, amennyiben az alkotás „elfogadhatóvá" tétele érdekében mond le a jelentés szabatosabb feltüntetéséről.
A .jelentésnek ez a leplezése, bújtatása, persze, nem ú j keletű az erdélyi
magyar költészetben sem. Már több mint fél évszázaddal ezelőtt a híres
Reményik Sándor-versben, az Ahogy lehetben úgy tűnt föl a kisebbségi költő,
mint „korcs hős, alkuvások hőse", akinek énekelnie kell, „fojtott igével és
visszanyelt szóval", ha „megmásul" is a mondata. A huszadik század végén
a nemzetiségi költő minden verse egy-egy folyamodvány a szavak használati
engedélyéért. Ilyen szűkös pragmatizmust, persze, sajnálkozással szemlélhet
minden tágas teória. így a legmodernebb (mert legdivatosabb) elméletek közül az, amelyik Wittgensteinre hivatkozva hangoztatja: a szavaknak jelentésük nincs, csakis használatuk létezik. Kányádi a fonákjáról kényszerül szemrevételezni ezt a tézist: vannak vidékek, ahol a szavaknak nemcsak a jelentése,
de a használata is tiltott, s ahol még a hangzók, még az írásjelek is jelentésesek lehetnek. A Sörény és koponya a „janicsáruló", illetve a „kivégzett
hosszú hangzók"-at hozza példának; egy körömversben pedig így szól az önbiztatás: „kertet s virágot, / csak szavakból, szavakkal. / Nem maradt másod". S ha a Krónikás ének a végvárak vesztét idézi emlékezetbe, akkor a
Krónika reménysége „a csé, a gyé / s még jó néhányan, akár / az egri védők". A gondolati indíttatású nyelvrombolást, a nyelvnek mint kész tartalmak
közlése eszközének a megsemmisítését a modernség követelményeként tételezők szemében bizonyosan romantikus-patetikus e várvédő szerep. A „nyelvben
bujdosók" (Invokáció), a kisebbségi létet vállaló magyar költők számára azonban az utolsó mentsvár, a végső kapaszkodó lehet. Valahogy úgy, amiképp
a konzervativizmussal aligha vádolható Danilo Kis vallotta, a nemzetiségi létezésen túl ható érvénnyel: a közép-európai író a nyelvben találja meg egyet91

len legitimitását. Mert „senki büntetlenül ki nem kapcsolhatja magát a közösségből".
Nyelvnek és közösségnek ez a kölcsönös egymásra utaltsága nem ú j felfedezése Kányádi Sándor költészetének. Ám e kölcsönösség feltételeiről és
tétjeiről most készül az eddigi legteljesebb számvetés. A feltételek között
tudja a legfontosabbat, a költői szerepvállalás, a képviselet dolgát. S hogy
folyton szem előtt tarthassa ezt, a lírai alany magatartását színéről és viszszájáról is megszemléli.
A költő mint

képviselő

Az Illyésnek küldött Krónikás énekben nem fér gyanú a szószólói magatartás vállalásához. A lefojtott pátosz ellenében nem hatnak a depatetizálás
erői. Nem pusztít az az irónia sem, amely — Márton László kiváló megfigyelése szerint — a modern költészetben gyakran megsemmisíti a gondolatok
bátorságát, elveszi a képek megjelenítő erejét és szétroncsolja a szavak jelentéstartományát. A Krónikás ének szerzője távol van attól, hogy a költőiség mítoszát oszlassa. Mert tisztában van vele: amit megörökít, felidéz, az
egy — a sérelmeket tekintve egységes — közösség méltatlan helyzete, közös
veszélyérzete. Nagyon is jelentékeny tehát az az együttes, egybetartó élettapasztalat, amelynek képviseletére vállalkozik. Még ha a kéDviseleti elv
valamennyi attribútumának, például a konstruktivitásnak vagy az önszeretetnek nem tud is megfelelni, s a történelmi reménye sincs még -annyi sem,
mint a megszólított Illyésé volt, hogy: aki szépen kimondja a rettenetet, azzal föl is oldja.
Ha kinyilatkoztató, kifelé forduló is a magatartás, a koturnus akkor is
hiányzik e reprezentativitásból, s hiányzik a költő mindenhatóságának hite
is. Az alkotás és az alkotó szerepét illetően oly erősek a kételyei, hogy a
képviseleti elvet csak kivételesen, elvétve követi. A lírai alany jelentéktelenségét, „vidéki' üdvözítő"-i kisszerűségét viszont oly sűrűn hangoztatja, hogy
az a benyomás támad: ez az alany nem egy közösséget, de még önmagát sem
képes méltón képviselni. „Miben volnék én különb / állami alkalmazottak /
vagyunk valamennyien", „nekem megmondják / mit kell megírnom" — hangzanak a költői mítosz rombolásának, a depoetizálásnak a szavai. Megalkuvónak, a Reményik rajzolta korcs hősnek sem gyáva festeni magát, kérdve-kiáltva: „Lesz-e majd torok / elüvölteni amit / most elhallgatunk?!". És ehhez
az önarcképhez húz vonásokat a kiszolgáltatottság, a megaláztatás és a megszégyenülés kínos pillanatait, az „átnedvesül a gatyád inged" helyzeteit festve
(Hatalom, Könyvjelző), ehhez a „közellátási" és a „közszükségleti sor(s)"-ról,
a bevásárlási procedúrákról mint a vidéki üdvözítő menetéről, műanyag szatyros zarándoklatáról beszélve (Esti dal). Ugyanezt a portrét gazdagítják az öngúny színei: „Korszerű hősiesség az enyém / végig merlek kísérni ha nem
is / a főtérig" (K. barátomnak).
A szánalmas megalkuvásokra kényszerülő, a föl-fölgyülemlő félelmével
nehezen birkózó lírai személy hogyan is tehetne eleget annak a magas erkölcsi küldetésnek, amely elvárja a költőtől, hogy vállaljon felelősséget a nép,
a közösség iránt, kísérje figyelemmel a sorsát? Eme tradicionális felfogás,
mély erkölcsi implikáció ellenében hatnak a mindennapok apróságai, a hétköznapi világ szürkítő tényei is. Megnevezésük nem a költői szépség megteremtését, ellenkezőleg, az illúziórombolást, a depoetizálást szolgálja. A la92

kásra maszekolás, a lakbér, a cipő, a betevő falat emlegetése tartozik ide, a
„nincs / amiből kitelelnünk" prózai számvetése (A festő), az „ó a / szabadság
k é r e m . . . / . . . / az kérem a tizen / nyolcadik század esz / méje volt ugyebár a / huszadiké a nyugdíj" még prózaibb ténye, névházasságok, kérvények,
konvertibilis valuták és más egyebek számbavétele (Cáfolat), azzal a konklúzióval együtt, hogy „mindennek fölfelé megy most az ára" (A farkas és a
bárány). A kisszerű hétköznapok e nyomasztó jelenségeivel még szembeszegezhető lenne valamiféle történetfilozófiai derű, valami utópikus hit — ám
ami a lírai énnek a szemhatárán belül esik, az csupán a „deres kárpátok
közt / a közelgő öregség", minden más, így „a célom is tétova vélt" (Koszorú),
nem tud szabadulni a gondolattól, hogy az egyetlen bizonyosság: „Ami volt
ugyanaz lesz majd / és ami történt ugyanaz fog t ö r t é n n i . . . " (A prédikátor
könyve).
Bizonytalan célképzetű szemlélet, a változatlanság bénító érzése nem is
táplálhat prófétai hevületet, szószólói elszántságot. Ha a Biblia minden ismeretek és tudnivalók tárházaként tételeződik, olyan jövendőmondó jóskönyvként, amely az álmok, vágyak helyett a már egyszer megtörtént, a múlt beteljesítését ígéri — akkor a közösség képviseletére szegődött költőnek nincs
mire mozgósítania, nincs akció, ami mellett kiállhatna.
A Sörény és koponyából ezért is hiányzik az akciótér, s helyszíneit ezért
tölthetik ki úgyannyira az apró élettények, hogy a róluk való beszéd — a
depoetizálás és a depatetizálás újabb, immár együttes jellegzetességeként —
csupa alulmegnevezésből, a legmodernebb (mert legdivatosabb) szakkifejezéssel: csupa understatement-ből állhat, „szó / ami szó"; „szörnyű bagázs"; „bizonyos okoknál fogva"; „csakhát a körülmények ugyebár"; „hogy mondjak
én is valamit"; „a nagy neon vagy / mit tudom én milyen / nevű fény" —
az efféle laza, szétfolyó, henye, vulgarizmusokat sorjáztató, a tartalmat, jelentést hordozó nyelvi elemek helyett a formális szerkezeti elemekre, a névelőkre, a kötő- és határozószókra építő, szinte közömbös beszéd csak leszerelő,
nem pedig felhívó jellegű lehet.
A fohásznál, az invokációnál messzebbre a mitologikus motívumkincs, a
keresztényi, illetve a biblikus terminológia gyakori használata sem juttathatja. „Káromkodáshoz nincs erőm / imádkozáshoz nincs imám" — közli A folyók közt, 1985 karácsony, és a kötetnek ez az uralkodó tónusa. A „szelídszavú jézus"-t idézik a Bogotái bagatellek; perlekedés, indulatkitörés, döbbent
csalódás helyett rezignáció fogadja a hírt a „három királyok" távolmaradásáról, s arról, hogy „isten báránya hiába vetted / magadra világ vétkeit". Az
Isten háta mögött rekedt, a teremtőtől elhagyott, csillagtalan világ magára
utaltsága bontakozik ki azokból a metaforákból is, amelyek a rezervátumlét
különböző változatait körvonalazzák — akár a Ketrecben vagy a barakkban
élésről példálóznak (Dachaui képeslapokra), allegorikus érvénnyel, kibeszélően, akár pedig az indián- és a négersorsot vagy az oxitánokat és a votjákok
„két megyényi kicsi népé"-t teszik meg az összevetés alapjául, a „más a dallam egy a nóta" didakticizmusával (Dél Keresztje alatt).
A természet-

és a szülőföldkultusz

vége

Nemcsak az értetődik magától, hogy a Dachau és az „újfasizmus" kimondásáig (Könyvjelző)
elmerészkedő képzettársítás a „karantén'-állapot
(öreg iskola ünnepére) megérzékítésére a Bibliából és a keresztény mitológiá93

ból veszi a motívumait, szókészletét, hanem az is, hogy a metaforikus fogalmazás, érzékletes képi megjelenítés helyett az absztrahált szavakat, a fogalmi
kifejtést választja. És teljesen nyilvánvaló az is, hogy a szükséghelyzetet nem
idillizálja, a vesztegzárat nem varázsolja lakályossá. A rezervációt, azaz — az
értelmező szótár definícióját használva — az őslakos bennszülöttek részére
kijelölt zárt területet nem ékesítheti fel az otthonosság díszeivel, a meghittség, a barátságosság kellékeivel, „a tél s a tavasz egyremegy / források folyók
csermelyek" — mondja, hiányos mondattal az Elrontott rondó azt, hogy az
ember a természetben s a tájban is csak elrontott életét láthatja viszont, más
és más alakban megjelenni, többszörösen visszatérni. A természet, amely a
megújulás, a tisztaság, a kitartás, a hűség példáival vigasztalt, az örök emberi-erkölcsi értékek jelképrendszerét kínálta, a mai nemzetiségi költő számára már nem nyújt modellt, mintát.
A Madáretető-ciklus gyermekeknek szánt költeményei is tanúsíthatják,
hogy az olyan motívumok, mint a tél használata mennyire gépiessé, monotonná válhat, mennyire nehéz, ha nem lehetetlen a feldúsításuk vagy a megújításuk. Hogy a mai kisebbségi költőnek sem igen futhatja több reményre,
mint a hatvanvalahány évvel ezelőttinek, azt a Zsörtölődőnek a Tompa Lászlóverssel, a Magányos fenyővél való futó összevetése is bizonyíthatja. „Megértem én már / eleget / ennél is zordabb / teleket" — így a Kányádi-vers,
Tompáé pedig: „Kibírtam én már sok telet / Míg jöttek széltörő szelek". Éppen e változatlanság miatt az idő „merőben más tanulságot" ad a tegnapi
meséknek, miként ezt a Tompa László költeményére nem rímelő, ellenkezőleg, példázatának érvényességét kétségbe vonó Kányádi-vers, A fenyőfa és a
nád állítja. Oda a zord időkkel bátran szembenéző fa hősiessége, a „végét
járja minden e zord vidéken — / Csak én nem!" magabiztossága, az „Én,
amíg minden omlik, összedűl, / gyökereimmel e kopár fokon / — Bús székely
fenyő — megkapaszkodom. / S állok, daccal, társ nélkül, egyedül" öntudatos
elszántsága. De érvényét vesztve nem lelkesíthet, buzdíthat Reményik Sándor
megingathatatlan kőszirtjének példája sem; elavult, megfakult továbbá a
rendületlen szembenállás fogalmának metaforája, a gát is.
S ha a természet megszűnt a közösséget eredeti voltában megtartó értékek — Láng Gusztáv emlegette — időtlen, már-már transzcendens szférája
lenni, s ha az ember szűkebb hazájában, a szülőföldjén is a „túszként kezelnek" érzésével kényszerül élni, „szögesdrót-eső"-t vizionálva és hallucinálva
(Körömversek), akkor a tájhaza sem kecsegtethet a béke, az otthonosság nyugalmával, a szigetre vonulás, a nagy egészből való kiszakadás esélyével. Az
önazonosság-keresés, az önmeghatározásra törekvés, a legitimitálás nem hivatkozhat tehát a történelmi véletlenektől függő politikai hazával, a változó
állam földjével szemben az örök szülőföldre, annak természeti állandóságára,
értékkel telítettségére sem — mint ahogy évtizedekkel ezelőtt, sőt még nem
is oly rég — okkal — hivatkozott.
Tompa László és Áprily Lajos versei (Erdélyi tél, Lófürösztés,
Pisztrángok kara), aztán az újabbak közül Király László Anyaföld-ciklusa.,
vagy
ugyanőneki a korral, sőt általában a léttel szembeni magatartását is kifejező
szülőföldversei még közösséghez szóló erkölcsi példázatok, a történelmi helytállástudat megfogalmazói voltak, lehettek. Kányádi Sándor verseskönyve azt
a történelmi pillanatot rögzíti, amikor a ki volt itt előbb? méltatlan és gyűlölködést szító vitája (Két körömre, Sor-vers), az őshonosság tisztázása (His94

tória) miatt eleve kudarcra ítéit, ezért egyben anakronisztikus in minden ilyen
példaállító törekvés. A szögesdrót-esőben nem helytállni — megmaradni kell.
Ott el kellene hagyni — az azonos című vers sugallatára — „minden fölöslegest / meztelenre kellene vetkőz- / tetni a szavakat akár / a deportáltakat".
Az emberi életnek ez a puszta létezésre korlátozása tehát nem csak a
természetet és a tájat fosztja meg a díszeitől, lecsupaszítja a nyelvet is.
A költőt pedig folyvást emlékezteti a függőségi helyzetére, alávetettségére.
Nincs elefántcsonttorony, és nincs szellemi őrtorony sem. Van viszont hatósági intézkedés. Nyilvántartásba vétetik még az ihlet is. Az alkotás legszemélyesebb és legtitkosabb folyamata is az elhurcolás, a száműzetés részeként
tűnik fel: „mint egy tetovált reszketeg / deportált mormolom memorizálom /
az írógép-szériaszámom" (Elrontott rondó).
A huszadik század végének romániai magyar nemzetiségi költője nem
építheti tehát tovább elődei természet- és szülőföldkultuszát, s nem erősítheti általuk a helytállástudatot. Ami maradt helyettük, a nyelv, arról sem
állíthatja azonban azt, amit régebben állított: „Egyetlen botunk batyunk
fegyverünk az anyanyelv" (Apáczai) — támaszra, védelemre szorul már az is,
megszűnt fegyver lenni, őrizni, rejteni való batyu lett belőle. Mégis, nincs
más esély s feladat, mint a kárhozatra kiszemelt anyanyelvbe kapaszkodni,
vigyázni, hogy „ne rostálják ki mint a konkolyt" (A folyók közt), s ne verjék vasba, mint egy rabot (Bogotái bagatellek).
A nyelv így is, bűnös állapotában is, lecsupaszítva, védelemre szorulva is
arra kényszerül, hogy átvegye a művelődéstől és a kultúrától a nemzetiségi
közösségek összetartásának s hatékony megkülönböztetésének a funkcióját
— egymaga legyen a modern információelmélet hirdette „közösség emlékezete". Olyan, az etnikai sajátosságokat jóformán már csak egyedül hordozó
jelenség, amely békésebb és boldogabb időkben társakkal, a vallással, a népszokásokkal és a különböző szertartásokkal együtt vállalhatná hősies feladatait. Kányádi költészetében is: tegnap még fekete-piros fekete táncot járt a
járda szöglete, egy nemzetiség így is megkülönböztette magát, ma a nyelv is
a bilincsre veréstől tart.
Mégis, a hősies feladatokat nincs kire, nincs mire átruházni. A nyelv
mítosza ezért: muszáj-hősiesség. Mint ahogy muszáj-hősiesség a költőé is. És
megkockáztatható: muszáj-modernség a depoetizálás meg a depatetizálás,
muszáj-modernség a téma lefokozása, a verstárgy eljelentéktelenítése, a lírai
alany önredukciója, az önirónia. Kányádi Sándor kesernyés humorral tekint
a költészet s a költő szerepére. Minden váteszi pózt elutasító, önlefokozó magatartásához a „helyben maradás" kötelességetikája, a „sovány optimizmus"sal, fakó reménységgel révedező hit, a helyzettel kényszerűen megbékélő
sztoicizmus társul.
Csupa árulkodó erény. Ügy vallanak a költőre, hogy mintáját, példaképét
is felfedik: Arany Jánost. Azt a költőelődöt, akinek a kalapja az ifjú Kányádit még nyakig ellepte. A nagyszalontai látogatás óta emberöltőnél is hoszszabb idő telt el. A Sörény és koponya szerzője belenőtt Arany János kalapjába. Arany János kalapjába nőtt bele.
(1989. november)

95

FRIED

ISTVÁN

A z orosz—magyar irodalmi kapcsolatok
jellegéhez
„Mi nem gondoljuk, hogy Puskint
egy olvasója is felelőssé tenné a
mai orosz politikáért..."
(Arany János 1863-ban)

Az orosz—magyar irodalmi kapcsolatok kutatója ritkán függetleníthette
magát az orosz—magyar történelmi-politikai kapcsolatok pillanatnyi állásától; irodalom és népkarakterológia, művészet és politikai gondolkodás összefüggései látványosan bukkannak ki, ha az orosz és a magyar irodalom érintkezéseit tekintjük át. Elöljáróban hangsúlyoznunk kell, hogy a magyar elmélkedésekben az orosz hatalmi aspirációk, az orosz állam- és társadalmi berendezkedés jóval nagyobb és számottevőbb helyet foglaltak el, mint az orosz
töprengések között a magyar. S a dolog természeténél fogva mind a mai napig az orosz irodalomnak több a mondanivalója a magyar olvasó számára,
mint a magyarnak az orosz érdeklődők számára. Így elsősorban az tanulságos, ha az orosz irodalom magyar befogadásának állomásait kísérjük végig,
míg az esetleges magyar jelenlét az orosz tudatban alkalomszerű, sok ízben
a véletlennek van alávetve. Tudunk ugyan arról, hogy Gorkij valamiképpen
foglalkozott Madách-csal, Turgenyevhez eljutottak magyar népdalok, Tolsztoj
előtt sem volt teljesen ismeretlen a magyar irodalom, Paszternak pedig nyersfordítás igénybevételével készítette Petőfi-átültetéseit; számon tartjuk, hány
tolmácsolás jelent meg a magyar irodalomból oroszul, s a legújabb időkben
még említésre érdemes magyar hungarológiáról is szólhatunk az orosz tudományosságban, alapjában véve azonban az orosz—magyar irodalmi-kulturális
kapcsolatokban a magyar fél reagálása, megannyi ítélete, idegenkedése és
rajongása összegeződik kapcsolattörténeti folyamattá. Ami egyben azt is jelenti, hogy az orosz irodalom magyar népszerűsége az 1850-es esztendőktől
kezdve fokozatosan válik általánossá, míg a magyar irodalom orosz népszerűségéről aligha szólhatunk, csupán néhány mű, néhány költő vagy költővel
kapcsolatos legenda (Petőfi!) időleges ismertségéről. S ha mindennek politikai
hátterét keressük, akkor sem jutunk más eredményre. Magyarország 1849ben az orosz érdeklődés homlokterébe került, s a magyar szabadságharcról
alkotott orosz vélemények jellegzetes álláspontokat tükröztek, de nem eredményeztek olyan fokú társadalmi érdeklődést, mint majd az 1870-es esztendők
balkáni eseményei (s itt csak utalhatunk arra, hogy az Anna
Kareninában
nemcsak szóba kerülnek, hanem a regény egyik főszereplője, Vronszkij, a
96

balkáni hadszíntérre indul, ott keresve feloldozást-megnyugvást, Dosztojevszkij Karamazov Ivánja szintén a Balkánon történt török kegyetlenkedésekről
elmélkedik stb.). Ezzel szemben a XIX. században a magyar politikai (és nemcsak politikai) gondolkodás meghatározó élménye az ún, pánszlávizmus, és
ezen belül az a lehetőség, hogy az orosz hadsereg, mint az Osztrák—Magyar
Monarchia szlávjainak és pravoszlávjainak patrónusa jelenik meg, s a Balkánt
a maga érdekszférájába csatolva bekeríti a Monarchiát, és hozzájárul a
Monarchia felbomlasztásához. A magyar történeti kutatás tagadta és jórészt
ma is tagadja, hogy efféle szándékok vezették volna az orosz birodalmat
irányító legszűkebb kört. Azonban tény az, hogy orosz értelmiségi csoportokban egyre inkább tudatosul a szláv összetartozás eszméje (s ezzel megfér a
lengyelek kíméletlen elnyomásának, az ukrán érdekek semmibevételének gondolata és nyers valósága); és azok a különféle szláv népek ideológiájában helyet kapó tézisek, amelyek a „barbár" magyarsággal szemben a kultúráltbékés, civilizatorikus küldetéssel rendelkező szlávság ideálképét rajzolgatták,
szintén viszonylag szélesebb orosz körök nézeteivé válnak. S ha hivatalos
formában nem is, formába öntődik az orosz „misszió" eszméje, amely a hanyatló nyugati civilizáció helyébe lépő új, szláv világot hirdeti meg; s ebben
a remélt folyamatban az oroszságnak vezető szerepe lesz. Ugyancsak tudunk
olyan röpiratokról, emlékiratokról, amelyeket egyfelől a szó hagyományos
értelmében pánszlávnak minősíthetünk (s a magyar- vagy Monarchia-ellenes
tendencia itt nyilvánvaló), másfelől mindinkább körvonalazódik az az orosz
expanzív-hatalmi politika, amely felhasználja a szláv kölcsönösség gondolatát
annak érdekében, hogy Törökország hatalmi helyzetének gyöngülésével a
Balkánon keletkezett „vákuumba" benyomuljon, és így befolyási övezetét
szélesítse.
További — levéltári-diplomáciatörténeti — vizsgálatok szükségesek ahhoz, hogy tisztábban lássunk: találkozik-e a kétféle szándék, érvényesül-e
valaminő szereposztás az elvakult-fanatikus-soviniszta nézetek és a diplomáciai szokásokat mégiscsak betartó hivatalosság között. Annyit máris tudunk,
hogy Jókai Mórnak sokat emlegetett, egy időben „tiltott" műve, A jövő század regénye válasz egy röpiratszerű munkára (német nyelvű változáta megvan a Jókai könyvtárát őrző Petőfi Irodalmi Múzeumban; Fagyejev tábornagy
katonapolitikai könyve, Oroszország hadiereje, teljes joggal keltett felháborodást Monarchia-szerte. Jókai is alaposan tanulmányozta ezt a művet, amely
a hivatalos orosz hatalmi törekvéseket kevesellte, s amely megerősíteni látszott írónkat abban a feltételezésben, hogy a nihilizmus felé haladó Oroszország terjeszkedése létében fenyegeti a Monarchiát és a magyarságot. Szabadság a hó alatt című regényében pedig olyan titkos társaságról írt, amely
»Nyolc szláv nép köztársasága« néven alakult; tagjai ismertetőjelül nyolcágú csillagot viselnek. (Egyik ágában Magyarország neve is szerepel.) Tegyük
gyorsan hozzá, hogy ennek a regénynek „pozitív hőse" Puskin, akinek Anyéginje, Bérczy Károly fordításában, Krúdy Gyuláig és Márai Sándorig meghatározó olvasmány- és oroszságélménye maradt irodalmunk jeleseinek; és
akinek Cigányok című elbeszélő költeményét magá Jókai fordította le. Itt,
ezen a ponton utalhatunk vissza a mottóul választott Arany János-idézetre,
s folytathatjuk Reviczky Gyula A Volkov-temető
című költeményének egy
részletével, dokumentálván, hogy irodalmi és politikai reagálások milyen
összefüggéseket sugalmazhatnak, továbbá azt hangsúlyozva, hogy nem kizáró97

lag és olykor nem elsősorban a pánszláv tendenciák (a véltek vagy a valósak) megítélése játszotta a főszerepet a cári rendszer elítélésében:
Elől ziláltan Dosztojevszki
mégyen,
Aztán Gogoly, ki úgy veszett el éhen.
Lermontov honjából kiűzve ég el;
Puskin bosszút liheg piros sebével;
S látom bús arcát
Csernisevszkinek,
Kit cári zsarnok-önkény
számkivet...
Mikor Reviczky Gyula ezeket a sorokat írta, a magyar (írótársadalomnak viszonylag kevés ismerete volt arról, miképpen értékelték az orosz értelmiségiek, illetve emlékirataikban az intervenciósok szabadságharcunkat. Ha
pontos fogalmaik lettek volna erről, minden bizonnyal még markánsabban
alakították volna ki álláspontjukat. A harcosnak igazán nem nevezhető Arany
János nem csupán Puskint választotta volna le a nagy-szláv politikát folytató
cári udvarról (de nem tudjuk, mit tett volna, ha ismerte volna Puskin és a
dekabristák némelyikének véleményét a lengyel kérdésről?); feltehetőleg nem
kizárólag Plevna című versében méltatta volna a törökök harcát az ú j balkáni
hódító, az oroszok ellen, hanem talán más megnyilatkozásait is ismernők.
Hogy a szelíd lelkű lírikus, a Szabó Lőrinc által oly megejtő varázzsal tolmácsolt Tyutcsev helyeselte a cári beavatkozást, nyilván nem volt köztudomású.
S talán az sem, hogy a Nemesi fészek című regényével több magyar nemzedék számára olvasmányélményt adó Turgenyev viszont ekképpen szólalt meg:
„ . . . az oroszok megverték Dembinszkyt. Pokolba a nemzeti érzéssel!
Érző embernek egy hazája van: a demokrácia, és az oroszok győzelme halálos csapást mér a demokráciára . . . "
„Szegény magyarok! A becsületés ember végül már azt sem tudja, hol
éljen: a fiatal nemzetek még barbárok, mint kedves honfitársaim is, vagy ha
talpra állnak s járni akarnak, széttiporják őket, mint a magyarokat."
Még inkább tanulságos, ha azokból az emlékiratokból idézünk, ^.amelyeket az 1849-es cári intervenció tisztjei vetettek papírra. Egyike-másika nagyon is jellegzetes magatartásról árulkodik, és fontos adalék ahhoz a vitához:
létezett-e pánszlávizmus, vagy pedig csupán a Magyarországon élő szláv nemzetiségek mozgalmait hitte az ország egységén aggódó közvélemény annak.
Dmitrij Szoncov visszaemlékezései 1871-ben jelentek meg Moszkvában,
bár az emlékek lejegyzése már 1850-ben megtörtént. Amit írása elején (is)
hangsúlyoz: az Oroszország történelmi feladata önmagával és a többi — szerinte az osztrákok és a magyarok által elnyomott — szláv néppel kapcsolatban. Miközben büszkén szól Oroszország roppant erejéről, megvetően emlékezik meg Ausztriáról és a lengyelekről. S az intervenciót ekképpen igazolja:
„Feltétlenül meg kellett mutatnunk, hogy a jövőben a szlávok az idegen
elnyomás ellen (mint amilyen a magyaroké volt a magyarországi szláv lakosság felett) hol keressenek segítő kezet, s egy részben szláv országban fel kellett mutatni Oroszország teljes hatalmát és mérhetetlen erejét, amelyet maga
a sors rendelt az elaprózódott szláv népek oltalmára." (Ez oltalomról a lengyeleknek, az ukránoknak és a fehéroroszoknak figyelemre méltó adalékaik
voltak.)
Mihail Lihutyin feljegyzései 1875-ben láttak napvilágot, szintén Moszkvában. A szlávok elnyomását veti a magyarok szemére; s ama, szláv történé98

szektől-ideológusoktól meghirdetett tézist gondolja tovább, miszerint: „ha a
magyarok nem döntik meg azt a mai Magyarország területén ezer évvel ezelőtt már fennálló szláv államot, akkor a szlávok ma minden bizonnyal műveltebbek és erkölcsösebbek a magyaroknál, és Európában is jelentősebb szerepet
játszanak." A magyarok a szlávokat szegénységben tartják, „a kifosztás eszközei szelídebbek, tetszetősebbek lettek, de maga a kifosztás és az elnyomatás
a régi". 1844-ben az osztrák kormányzat (!) kötelezővé tette a magyar nyelv
használatát a szlávoknak is, s a látszólagos liberalizálódás ellenére a magyarok nem mondtak le a kényszerítő erejű magyarosításról. Még erőteljesebben
ír az intervenció indokolásáról. „A vad magyar horda uralma kegyetlen volt,
az elnyomott szlávokra mindenekelőtt a magyarok igája nehezedett, s legelőször attól akartak megszabadulni." „A magyarok erejét gyengítvén, a szlávok előtt lehetőségeket és utat nyitottunk a jobb jövő felé, lélekben megerősítettük őket [...] Beavatkozásunk minden bizonnyal még hasznosabb lett
volna, ha a magyarokra súlyosabb vereséget mérünk, ténylegesen meggyengítjük őket, s ennek következtében elvesztik államukban a vezető szerepet — vagyis, ha a háborút éppen ezzel a titkolt céllal kezdjük meg; ebben
az esetben Oroszország a szláv világban még nagyobb jelentőségre, tett volna
szert." S ha 1848—49 európai zavarait esetleg ki lehetett volna használni,
akkor „az Osztrák Birodalom területén a dolgok folyását ú j mederbe terelhetjük, új szláv államokat alapítunk, s bizonyos szláv földeket Oroszországhoz
csatolhatunk"; ebben csak az riaszthatta el a tervek készítőit: európai koalíció alakult volna az orosz szándékok megakadályozására.
Hosszabban idéztünk az irodalmilag nem jelentős, de az orosz közvélemény egy részének mégis hű tükörképéül szolgáló véleményekből, nem elszórt, véletlen, ábrándos nyilatkozatokból, jóllehet, nem hivatalos kijelentésekből, mivel érzékeltetni szerettük volna: miféle elképzelések éltek-jelentek
meg az orosz társadalom gondolkodására ható (vagy hatni kívánó) tényezők
révén. Túl az orosz gondolkodás megosztottságán, a „nyugatos" és a „szlavjanofil".„ideológia" részletkérdésein, a XIX. század második félének politikai
eseményei legalábbis részben igazolni látszottak a pánszláv veszélyt számon
tartó magyar hiedelmeket. A „guruló" rubelekről, a működő orosz titkos szolgálatról szóló legendák egyrészt a nem szláv népek-társadalmak veszélyérzetét fokozták, másrészt például a magyar irodalomban a szláv „összeesküvések" lehetőségére figyelmeztettek. Ez utóbbiról szólva, megállapíthatjuk, hogy
itt a nemzetközi titkos társaságokról szőtt ábránd keveredett az anarchista—
nihilista titkos társaságok tevékenységéről érkező híradásokkal; míg az előbbiek valaminő szláv világállamot tűznek ki célul (vö.: Jókai: Egy játékos, aki
nyer), addig az utóbbiak más módon akarják megsemmisíteni az európai civilizációt. Jókai regényei fejezik ki talán a leghívebben a félig tájékozott
közvélemény érzelmeit. Ám ezek az érzelmek a reformkor félelmeiből (is)
táplálkoztak: már Vörösmarty Mihály hangot adott Éjszak rémes árnyain
érzett aggodalmának, a magyarországi szlovák és horvát törekvéseket megértő Széchenyi István látomásaiban is meg-megjelent a rémkép a Magyarországot elöntő áradatról, és Wesselényi Miklós könyv terjedelmű röpiratban
adta közre intelmeit: Szózat a magyar és szláv nemzetiség ügyében címmel.
Ö figyelmeztetett az „orosz emissariusok"-ra, akik a „szláv, görög és oláh
népességet [...] bujtogatták", és annyit sikerült elérniök, hogy e köznép „nagyobb része az orosz cár személyében tiszteli császárját, ettől várnak s re-

ménylenek ezek s Oroszország felé vannak vágyaik s epedő szemeik fordítva". De emellett Wesselényi a „forradalmi-szláv" propagandáról is megemlékezik, amelyet az orosz kormány oly kitűnően használ föl céljai eléréséhez.
Oroszország politikai törekvéseit pedig ekképpen summázza az árvízi hajós:
„Hódítási s terjeszkedési pályáján az orosz kormány minő szünet nélkül,
s bár gyakran halkkal és titkon, de szakadatlan halad: minden eddigi események bizonyítják. — Ollyan mint okos kereskedő, kicsiny nyereséggel is beéri; nem annyira sokat, mint gyakran akar nyerni. Minden conjuncturákra s
minden eseményekre fáradhatlan éberséggel sohasem mulasztja el diplomatiaja — sem véletlent, sem mások hibáját s gyengeségét felhasználni. Ezért
Oroszország béke idején többet árthat, mint más hatalom nyílt ellenségül; s
ármánya veszélyesebb fegyverénél."
Tegyük mindehhez hozzá, hogy az 1840-es esztendőkben a német publicisták is fölfestették az orosz terjeszkedés rémképeit; s a magyar hírlapokban
gyakran találkozunk a német forrásokból származó gondolatokkal: Magyarország mintegy a germán és a szláv, a német és az orosz érdekek ütközési
pontjára került (e vélemények szerint), valahová csatlakoznia kell. S minthogy Magyarországon egyre öntudatosabbak lesznek a szláv népek vezetői,
így adódik a természetes szövetséges, az egységre törekvő Németország.
Ne felejtsük: a reformkorban még nem az orosz irodalom határozta meg
a magyarság elképzeléseit az oroszokról, Oroszországról, jelentősebb szerephez
jutott a lengyel ügy, a félelem a szláv kölcsönösségeszmétől, amelyet első
megfogalmazója, a Pesten lelkészkedő Ján Kollár ugyan irodalmi kölcsönösségként hirdetett meg, de amely az 1830-as évektől kezdve az egyre hangosabb és agresszívabb illirizmusban, majd az egyre inkább szaporodó és a jogos nemzetiségi-nemzeti igényeket a magyarokról alkotott torzképpel párosító
szlovák röpiratokban politikai formát öltött. Amikor az 1850-es évektől kezdve, majd fordulópontként Bérczy Károly Anyégin-tolmácsolása megjelenésétől fogva, az orosz irodalom a magyar világirodalmi érdeklődés középpontjába kerül, akkor erősen módosul az oroszság jellemképe, differenciálódik,
jóllehet, irodalom és politika összefüggéseit nem mellőzi ez a fajta ítéletalkotás sem. Mint Reviczky idézett költeményéből kitetszik: a magyar közvélemény rádöbben arra, hogy kétféle Oroszország létezik, az orosz uralmi politikáé, amely szellem- és költészetellenes, és az orosz irodalomé, amelyből az
igazi néplélek olvasható ki. Jeles magyar költők, ha másképpen nem, közvetítőnyelvet igénybe véve, állnak be az orosz irodalom fordítói közé: Arany
János, Arany László, Jókai Mór, a XX. században: Kosztolányi Dezső, Szabó
Lőrinc, Illyés Gyula; de nem kevesebb azok száma sem, akik az orosz irodalomból is a reformkor megalapozta, 1849-ben megerősödött félelmeket olvasták ki.
Az orosz irodalom — íróink, költőink értelmezésében — egy nem európai típusú nép, de legalábbis a nyugat- és a közép-európai népekéitől eltérő
gondolkodás dokumentuma. Az orosz témákat viszonylag sűrűn feldolgozó
Jókai Mór (német és francia nyelvű forrásokra támaszkodva) egyfelől a végletes zsarnokság, az őrültségbe átcsapó szeszélyesség, a tobzódó gazdagság
Oroszországát rajzolta meg Puskin-regényében vagy elbeszéléseiben, másfelől
az említett A jövő század regényében az anarchista szláv birodalmi politikát
regényesítette. Ritka nála az olyan orosz figura, mint A kőszívű ember fiai
Ramiroff Leoninja (Baradlay Ödön barátja, életének megmentője). Jókainak
100

Oroszország többnyire egzotikum, akárcsak egy óceániai sziget. Forrástanulmányai segítségével azonban olykor ráhibázott lényeges jelenségekre, tehetsége révén fel tudott mutatni olyan tendenciákat, amelyek az egész közvéleményt foglalkoztatták, s amelyek még 100 esztendő után is izgalmat és idegességet okoztak egyeseknek (mint azt az eltúlzott kiadói óvatosság bizonyítja A jövő század regénye esetében).
Nagyot ugorva előre az időben, Kárpáti Aurél előszavát idézzük a Karamazov testvérekhez. A szélsőségesnek vagy egyáltalában jobboldalinak nem
nevezhető, jó ízlésű kritikus-esszéista nemcsak irodalmi és politikai összefüggéseket tár föl, hanem az orosz irodalom prófétikus szerepét is hangsúlyozza,
Puskintól Dosztojevszkijig az orosz fejlődés irodalmi magyarázatával szolgál:
„Az ágaskodó lovas — Oroszország szimbóluma — negyedszázad előtt leugrott
a szikláról és fejjel zuhant a mocsárba, amelyre a városalapító cár Pétervárt
építette. Leningrádot azóta a Karamazov Ivánok »euklidészi értelme« kormányozza. Az elszabadult »józan észnek« az a vakhite, amely még az ateizmust is valami fanatikus vallás rangjára emeli." Kárpáti úgy látta idézett
előszava szerint, hogy a Nyevszkij proszpekten a „Rakitinok, Sztavroginok,
Hyppolitok és Szmergyákovok, a Nagy Inkvizítor tanítványai nyüzsögnek,
akik rég közhellyé taposták a »minden szabad« nietzschei elvét". S hogy
Kárpáti Aurél véleménye nem egyedülálló, arra néhány további utalást hozhatunk bizonyítékul. Kodolányi János a Magyar Csillag 1942-es évfolyamában
idézi Dosztojevszkijt, Ördögök című regényének negatív utópiát fogalmazó
figuráját, Sigaljovot, aki egy tehetség- és értelmiségellenes világ előhírnöke;
Kodolányi Dosztojevszkijben egyébként sem csak írót lát: „Mily tökéletesen
írja le a szenvedést, a lélekben eluralkodó nihil ásító szakadékait, a meghasonlott emberi lelket, mily világosan mutat rá egész írói ővrjében a nyugati
autonóm ember és a transzcendens szimbólumvilágban élő régi ember szembenállására, mindkettő történelmi szerepére, sorsára, végzetes tragikumára."
Amikor a Mai orosz dekameron megjelenik, Kassák Lajos imígyen ajánlja az olvasók figyelmébe a könyvet: „Hiszem, hogy aki ezt a szépirodalmi
könyvet elolvassa, többet tud meg Oroszországról és az orosz népről, mint a
hivatalos statisztikai adatokból és a szenzációkat hajszoló riporterek cikkeiből." Cs. Szabó László pedig ezt mondja erről a műről: „Oroszország politikailag érdekli a világot; politikum a szó elevenig maró értelmében. így a kivételes alkalomra nekünk is ki kell tágítanunk irodalmi ítéletünket." (Mindkét írás: Nyugat 1936.) Még egy, aligha meglepő vélemény: „Ahányszor oroszokkal hozott össze a sors, itthon vagy idegenben, mindig találtam közöttük
egy-egy Csehov- vagy Dosztojevszkij-alakot" — írja Kolozsvári Grandpierre
Emil. (Protestáns Szemle, 1940.)
Elmondhatjuk tehát, hogy az orosz irodalom a magyar irodalomnak fontos ügyévé, információforrássá lett, orosz irodalmi művek alakjai olykor megtestesítői politikai gondolatnak, máskor őstípusai egy magatartás-változatnak.
Művek szereplőit azonosítja egyik-másik értekező szerzőjével (mint a Korunk hőse Pecsorinját Lermontowal, Oblomovot Goncsarowal), művekben
politikai jóslatot vélnek felfedezni (már a Holt lelkek nevezetes trojka-allegóriájában is), az orosz történelem fordulataira irodalmi művekből, mindenekelőtt Tolsztoj és Dosztojevszkij alkotásaiból vélnek magyarázatot kiolvasni.
Egyrészt olvasmányokból, politikai-társadalmi eseményekből, többnyire
közvetett forrásokból alkotják meg az értekezők az oroszság nemzeti karak101

terológiáját, és ezt a népjellemet keresik és találják meg az irodalomban.
Másrészt viszont az irodalomból indulnak ki, mintegy az írói életrajzok, vagy
az írói életrajzként, szoros értelemben vett önvallomásként olvasott művek
jelentik az oroszokról, az orosz történelemről, a jelenkor orosz eseményeiről
gondolkodók forrását. Ennek aztán az lesz a következménye, hogy azok az
orosz írók lesznek népszerűek és idézettek, amelyek megfelelnek az általános
és közhelyszerű oroszságképnek. Az orosz irodalom jelentős alkotói maradnak
így ki a magyar olvasó érdeklődési köréből. Olykor és nem is ritkán politikai
történések növelhetik (esetleg a valódi jelentőségnél jóval többre) egyes orosz
alkotók értékét. Így lett például nagyon sokáig Gorkij a legolvasottabb orosz
írók közül való, ellenpólusképpen pedig említhetjük Merezskovszkijt, aki á
két háború között szinte a legtöbbször kiadott orosz művészként számított
(műveiből még breviárium is készült, akárcsak Dosztojevszkij műveiből). Gorkij népszerűségéhez hányatott sorsa (is) hozzájárult, nem kevésbé politikai
elkötelezettsége, később életművének egy szeletét avatta mintává és mércévé
a dogmatikus irodalompolitika. Merezskovszkij megfogalmazta és kultúráltan
rendszerbe foglalta a „misztikus" Oroszországról szóló közhelyeket, a történelmi regény európai divata is fölkapta műveit, majd emigrációja és emigrációs tevékenysége a „másik" Oroszország reprezentánsává tette.
S míg a reformkorban, illetve 1867 és 1914 között a pánszlávizmus volt
az az eszme és gyakorlati politika, amely félelemmel töltötte el a magyar
közvéleményt, a XIX. század végétől kezdve egyfelől a küldetéses Oroszország
misztikus vonásait kereste az orosz ügyekkel foglalkozó olvasó, másrészt a
forradalmak titkait igyekezett megfejteni. Mindkettőhöz segédanyagul általában az irodalom szolgált, nemcsak Dosztojevszkij, az érdeklődő Puskin Bronzlovasát vagy a Háború és békét éppen úgy eszerint lapozgatta, amiképpen
így látta a Holt lelkek falusi Oroszországát, Merezskovszkij Nagy Péterről
alkotott regényének záró fejezetét.
Természetesen mindez azért is történhetett így, mert az orosz irodalom
első magyar fordítói egy kicsit a magyar irodalmi ízléshez alkalmazták az
orosz műveket. Azt tolmácsolták és úgy, amelynek Magyarországon visszhangja lehetétt. Turgenyevtől például a Nemesi fészek címűt. Mert ebben a
költői kisregényben rokoniélekre bukkanhattak a magyar nemesi udvarházak
utolsó gazdái. S a Bérczy által stilizált Anyégint a magáénak vallhatta még
Márai Sándor is, „érzelmessége és nemes gúnya, pátosza és derűje száz év után
is árad és melegíti szívünket". S miközben régi politikai félelmekre ú j politikai
félelmek következtek, a remekírók maradtak, a félelmekre okot adó eseményeket ismét ki lehetett olvasni belőlük.
Ma már a kutatások csak részben adnak igazat a reformkori elképzelésnek a pánszláv mozgalmakról és veszedelmekről, józanabbul ítélik meg a
nemzetiségi kérdés által felszított és elmérgesített problémát: a szláv kölcsönösség kérdését. Azt azonban aligha lehet tagadni, hogy a magyar irodalom
csak azokat az aggodalmakat szólaltatta meg, amelyek valóban éltek a társadalomban, amelyekre (igaz, nem mindig teljesen hiteles) forrásokból lehetett
következtetni. Jókai egyetlen orosz tárgyú történetéhez sem képzelt hozzá
semmit: az általa olvasott könyvekből merített, és a Hon című lap cikkeit
tartotta maga előtt. Legfeljebb történetté szervezte a különféle helyeken leírt
jelenségeket. Ezzel szemben az sem tagadható, hogy az orosz regényhősökre
alapított népjellem nem minden vonásában valós, Ennek következtében szá102

mos félreolvasásról és félreértésről is számot adhatunk az orosz—magyar irodalmi kapcsolatok történetén elmélkedve. Az ilyen félreértés oka ott kereshető, hogy irodalmi műveket sokszor politikai manifesztumként olvastak, például a Puskin-emlékbeszédből következtettek vissza Dosztojevszkij pályájára,
s nem fordítva, betartva az időrendet, azt igyekeztek volna földeríteni: miféle tapasztalat, töprengés, szenvedés és szenvedély irányította Dosztojevszkij
útját a Följegyzések a holtak házából című művétől a missziós eszme hirdetéséig. Tolsztoj és Dosztojevszkij a magyar irodalomban (mint másutt) nem a
szokványos befogadás állomásain haladt végig. Akadt olyan író-irodalomtörténész, aki Spengler felől közeledett az orosz írókhoz, mások személyes
ügyüknek érezték az orosz irodalom olvasását. Németh Lászlót élete nehéz
óráiban segítette ki, hogy Tolsztojt fordíthatott, és 1960-ban közreadott vallomásából fény derül: mit jelent az ő számára nemcsak az életmű, hanem az
életműből előlobogó emberi személyesség is:
„Ha Tolsztojt olvasom, azt érzem, hogy az élet még nincs lezárva; ha a
h a j őszül is, a szívnek még van joga ú j életprogramokat tűzni ki, ahogy ez
a nagy purgatóriumi lélek is késő aggkoráig, sőt végzetes szökésében is küzdött, hogy azt a zászlót, amelyet mindnyájan ott hordunk magunkban, s amelyet ő üdvösségnek hívott, valami méltó pontra odaüsse." Másutt Németh
László a Tolsztoj-életmű „állandó sajátságai" között tartja számon a szüntelen kibukó kérdést: „hogy kell hát élni." Az író-gondolkodó életének sajátsága viszont „a halálig növő és működő erkölcsi érvényesülési harc." (Aligha
kell bővebben bizonygatnunk, a magyar író a maga alkotói kétségeihez keresett segítséget Tolsztojnál.)
Az orosz irodalom magyar befogadása fokozatosan kezdett megtisztulni a
rárakódott és vele olykor egybeforrott politikai vonatkozásoktól, bár sosem
lett „tiszta" irodalom; s ha politikai mozzanatok nem is, más, nem.tisztán
irodalmi tényezők részben meghatározták helyét és jelentőségét az irodalmi
közvéleményben. Akkor is, amikor már a jobb és a pontosabb fordítások segítségével az olvasó hívebb képet kaphatott orosz íróknak nemcsak mondandójáról, hanem stílusművészetéről is. Nem vitás, hogy a hagyományos oroszságképet a magyarság történelmi tapasztalatai elszínezték, az 1944—45-ös évek
szépirodalmi jellegű feldolgozását, az .újfajta szembesülést (immár nem az
orosz „néplélekkel", hanem) a soknemzetiségű birodalom hadseregével különbözőképpen reagálta le a magyar irodalom, Szabó Lőrinc versben, mások novellisztikusan; ám a megjelentetett művekben jórészt érződött a külső és a
belső cenzúra. A háborús élmények nem feltétlenül kellemesek és örömteliek.
Éppen ezért a jövőben valószínűleg figyelmesebben kell olvasnunk például
Márai Sándornak az emigrációban kiadott és ezt a témakört felmutató műveit, Napló ját és Föld, föld című önéletrajzát. Ezzel szemben a válogatás nélkül szinte minden (engedélyezett) orosz nyelvű művet fordíttatni akaró művelődési politika olykor, nagyon ritkán szerencsés pillanatokat, örömteli találkozásokat eredményezett: a szűkös kenyérkeresetből irodalmi hasznot („gályapadból laboratóriumot") kovácsoló Németh László Tolsztoj- és Goncsarovélménye mellett említsük meg Áprily Lajos bravúros Turgenyev-tolmácsolásait is.
Más kérdés, hogy a jelentős és önálló tudományággá fejlődő magyar
russzisztika a művelődési politika sugalmazásai ellenére tolódott el más irányba. A Tolsztoj- és Dosztojevszkij-kutatások mellett elsősorban az orosz század103

forduló, az orosz szimbolizmus nagy alakjairól írtak és írnak ma is a nemzetközi szakirodalomban számottevő visszhangot kiváltó dolgozatokat a magyar
rasszisták. Olyan szerzőkről, akiknek verseit, regényeit ugyan már magyarul
is lehet olvasni, de akiknek fényét még mindig elhalványítja Dosztojevszkij
műveinek változatlan intenzitású sugárzása; és akik elé a legújabb, a modern
korszak szenvedéseit és helytállását kifejező művek kerültek: Bulgakové,
Paszternaké és Szolzsenyiciné. Az ő esetükben a sokáig tartó elhallgatás és
tiltás, illetve Szolzsenyicin példáját említve a kiátkozás növelte az egyébként
valóban jelentős művek érdekességét. A megismerés részben ezúttal is közvetett úton történt. Még nem készült „felmérés", de feltehető, hogy a Zsivágó
doktor előbb volt a Nyugatra látogató magyar turisták filmélménye,
mint
olvasmányélmény; Szolzsenyicin új. műveinek jó darabig csak a híre élt;
Bulgakov népszerűségét pedig A Mester és Margaritából készült színdarabok
mélyítették el. Nem tagadhatjuk, hogy az említett szerzők ismertsége sem
választható el a politikai események alakulásától. Bulgakov művei hírt hoztak egy olyan Szovjetunióról, amelynek belső viszonyairól igen hézagos és
válogatott ismeretek juthattak csak el az olvasóhoz. S bár a Zsdanov nevével
jelzett kulturális politika Magyarországon is aratott, Bulgakov regénye távlatba állította az irodalmi élet szereplőinek és áldozatainak sorsát, s nyilván
személyes érzékenységek akadályozták eddig a magyar írók egyikét-másikát,
hogy hányattatásainak A Mester és Margaritá hoz hasonló krónikájával szolgáljon. Szolzsenyicinről annak idején — nem kis meglepetésre — Lukács György
adott közre emlékezetes tanulmányt, s így akkor elfogadottá tette azt, amit
éppen nem az üdvözlendő és támogatásra méltó irányzattól való eltérése miatt
kárhoztattak az illetékesek. Szolzsenyicin gyors és sikeres magyar befogadása
nem tette könnyebbé Lengyel József műveinek megjelentetését (mint az naplójegyzeteiből is kitetszik). Paszternakkal kapcsolatban pedig az a furcsa helyzet alakult ki, hogy a szigorúan tiltott regénye után következő versek (amelyek szervesen hozzátartoznak a regényhez, azzal egyek, nem folytatják, nem
hangulatilag kísérik, hanem nélkülük sok minden nem érthető a regényben)
megjelentek magyarul, kitűnő költők, például Illyés Gyula tolmácsolásában,
persze anélkül, hogy a Paszternak-verseskötetben, illetve annak utószavában
erre akár egyetlen utalást találhattunk volna. Erősen kétséges, hogy a Zsivágó
doktor nagy példányszáma milyen mértékben irodalmi siker, mennyire szól
annak a kétes értékű „szenzáció"-nak, hogy hosszú időn át nem volt szabad
emlegetni. Mint ahogy jellemző, hogy kiadók a Gulag szigetcsoporttal igyekeztek a magyar könyvpiacra és nem A pokol első körévél vagy a Rákosok
kórtermével.
Természetesen sosem csak irodalmi műként, írói személyiségként voltak
jelen az orosz és a világirodalmi tudatban orosz írók és művek. Tolsztoj vagy
Dosztojevszkij temetése nem csupán az orosz irodalom gyászát reprezentálta.
Tolsztoj és Dosztojevszkij sem csak íróként akart szolgálni. Az azonban mindenképpen figyelemre méltó: milyen eltérő jellegű (maradjunk témánknál!)
a magyar irodalomban Balzac, Goethe, Flaubert vagy akár Joyce, Proust befogadása az egyik oldalon — és Turgenyevé, Merezskovszkijé, Dosztojevszkijé,
Ilja Ehrenburgé és Paszternaké a másik oldalon. S bár például A francia
irodalom kincsesháza megjelentetése a második világháború kezdeti szakaszában Illyés Gyula és társai tisztelgése volt az elpusztíthatatlan „esprit", a f r a n cia szellemiség előtt, az orosz irodaloménál nem kevésbé jelentős francia iro104

dalom egészen másfajta szellemi izgalmakat eredményezett magyar olvasóiban. Nyilván a másféle jellegű irodalmi érintkezések mögött másféle történelmi tapasztalatok rejtőznek, a kapcsolatok, reagálások különbözőségét tudomásul kell vennünk, számon kell tartanunk.
Kezdetben kevesen akadtak, akik orosz eredetiből tudtak fordítani. Később néhány fordító vállalkozott arra, hogy félretegye a közvetítő nyelvet, ők
azonban (kevés kivétellel) képtelenek voltak visszaadni az eredeti mű valódi
szépségét. Ma már egész tábora van azoknak, akik eredményesen kísérelték
meg, hogy közelebb hozzák az oroszul alkotott mű világához a magyar olvasót. Ezért kezdetben nagyobb tere nyílt az oroszságról szőtt ábrándoknak,
kedvező és kedvezőtlen közhelyeknek, olvasmányok és tapasztalatok rávetítésének az irodalmi művekre. Volt olyan korszak is, amelyben csak lelkesedni
illett, még oly gyenge művekért is, és ez hiteltelenné tette a lelkesedést a
remekművekért. Az orosz irodalomhoz fordulók azonban nagyon ritkán függetleníthették magukat nem irodalmi tényezőktől, levert forradalmak, ellentétes érdekek, hitek, remények, csalódások, keservek formálták a véleményt
az orosz irodalomról. Felszabadítólag hatott az ismerkedés Bahtyin értekezéseivel. Az ő karneváli szemlélete világított rá arra, hogy a hivatalos tudat
mellett mindvégig létezett a dolgokat visszájáról látó, olykor groteszkbe hajló,
szatirizálásra mindig kész nem hivatalos tudat, a mélyben élőké, az elhallgatottaké, a figyelembe nem vetteké. S így, amikor ismét elolvassuk Arany
János megjegyzését a kétféle Oroszországról, bölcs költőnk megjegyzésének
mély igazságán töprengünk el. S mondatához Jókainak egy 1867-es újságcikkéből teszünk egy idézetet:
,,Az orosz diplomatiatól visszariadunk, mert a rideg absolutismust képviseli; kárhoztatjuk benne nem az oroszt, de az absolutismust, mely elveinknek ellensége, akármely nemzettől jöjjön. — Az orosz kormánynak van kancsukája, vannak sibériai ólombányái, vannak vérrel írt ukázai; de az orosz
nemzetnek van szabadság utáni vágya, mit demokrata egyletei fenyegetve
hirdetnek a világnak, van hatalmas literaturája, melynek magas lelkű bajnokai az általános szellemi jobblétért, a nagy koreszmékért küzdenek."
Magyar költők, írók, gondolkodók jól választottak: a nem hivatalos tudat,
az irodalom Oroszországa mellett szavaztak, Puskin, Lermontov, Dosztojevszkij Oroszországa mellett, a Volkov temető nagy halottjai mellett — és a XX.
századi utódjaik mellett, kiknek sorsa azt látszik példázni, amit- Bulgakov
hirdetett: a kéziratok nem égnek el.
°

JEGYZETEK
Arany János és Jókai Mór véleményét, valamint a Jókai-regények forrásait az alábbi mű jegyzetanyagából vettem: Jókai Mór: A jövő század regénye. Sajtó alá rendezte és jegyzetekkel ellátta: Zöldhelyi Zsuzsa. Bp., 1981.;
Az orosz emlékiratok lelőhelye: A magyarországi hadjárat 1849. Válogatta:
Rosonczy Ildikó. Jegyzetekkel ellátta: Rosonczy Ildikó és Katona Tamás. Bp.,
1988. Wesselényi Miklós műve először magyarul Lipcsében jelent meg 1843ban, németül ugyanott 1844-ben. Modern kiadása: Szózat a magyar és szláv
nemzetiség ügyében. Sajtó alá rendezte és jegyzetekkel ellátta Gál István.
105

Kolozsvár 1944. A Turgenyev-idézet lelőhelye: Zöldhelyi Zsuzsa: Turgenyev
világa. Bp., 1978. A Márai-idézet lelőhelye: Márai Sándor: Ihlet és nemzedék.
Bp., 1946. A Németh László-idézet lelőhelye: Németh László: Sajkódi esték.
Bp., 1961. Kárpáti Aurél előszavát a Karamazov testvérek 1943-as „új kiadás"-ában olvastam.

TARDI SÁNDOR ILLUSZTRÁCIÓJA
106

Valahol megvan
PETRI GYÖRGY VERSEIRŐL

Polcainkon Petőfi és Pilinszky között sorakoznak Petri György versei.
Az abc-rend véletlene tényleges kapcsolatot jelez, de a párhuzamok kiegészítendők — a névsorban távolabbról — Arannyal, Berzsenyivel, Horatiusszal, és
Babitsot, Adyt sem zárnánk ki az elődök és rokonok közül. A saját nemzedékéből Tandori Dezső, Várady Szabolcs és mások rokonságát illik megemlíteni,
talán valamennyiüknek van némi közük Vas István és egy jórészt általa közvetített angolos vershagyomány inspirációjához. A nemzeti klasszikusokhoz
való viszonyáról a szerző félreérthetetlen egyértelműséggel nyilatkozik meg,
jogos önbizalommal tegezve Petőfit, Aranyt és másokat.
Kortársainkról valami furcsa szégyenérzésből nehezen írjuk le, hogy
„nagy" költők, írók. Petri alighanem az, de mitől? Hogy mindig igazat mond?
Ez majdnem minimális követelménynek tűnik föl, kötelező erejű várakozásnak. Pontosan, találóan és szépen megfogalmazni az igazságot, ez az igazi
tét, a megfelelően — és nem akárhogyan — való kimondás: „Tekintsd végső
dolognak / nincsen rá magyarázat."
A magyarázat szó kapóra jön, szerepelt Petri első verseskötete címében.
Egy életforma szorult magyarázatra, nem a mentegetés értelmében; a magasabb rendű értelmezés igényével. Miért vagyunk olyanok, amilyenek? Miért
lettünk ilyenekké? Mi minden védi, vitatja és magyarázza milyenségünket,
állagunkat? Efféle kérdések sorakoztatása negatív stilizációra kényszeríti a
költőt. Rosszat kell mondania magáról, egy nemzedékről, egy korszakról, hogy
meggyőzően érzékeltesse: a Rossz kívülről származik, nem hoztuk magunkkal,
inkább ránk kényszerítették. Vegyük például a Demi sec c. verset. Alapfogalom benne az olyan eltervezés, számítás, amely sohasem válik be; a késés,
a félálom, a zsibbadt keresés, a „titkolt rosszkedv" megannyi szinonimája.
Egy életforma képe bontakozik ki a versben; „Ezt tudjuk: / zökkenőmentesen együttműködni / ízek, szeszek meg a füst élvezetében." Petri sajátossága,
lelkiismereti kényességének bizonyítéka, hogy szégyenkezik e hedonizmus elfogadása miatt. Fölteszi a kérdést: „Kell? De mihez? — A kényelemhez /
A létezéshez?" És a „kell-e" kérdésére nincsen válasz. Hibátlan morális önkritika működik együtt nála a zsáner érzékletes tárgyilagosságával, egyikről
sem mond le, így válik egyszerre hiteles, pontos ábrázolóvá és pusztítóan komor önkritikus moralistává.
A Magyarázatok...
kötet a formátumos politikai költészet lehetségességének példája is volt egy vagy több nemzedék számára. A „birodalmi szédel107

gések" leleplezése, az emlékezet makacssága, szörnyű magányunk tudatosítása
és az életben közvetlenül megtapasztalt képek folytonos fölbukkanása (gondoljunk a por, a félbemaradt épületek, a rozsdás színek szimbolikus motívumaira) az összeomlás képét örökíti meg a végzetszerű javíthatatlanság jogos
determinizmusával, azzal a hiteles pesszimizmussal, cáfolhatatlan kilátástalansággal, amelyet a Hölderlin-parafrázis vagy a Vörösmarty-töredék
nyílt vallomás formájában, a poros városképek pedig tárgyiasítva szemléltetnek. Fölrémlik ezek mögött a nyomasztó látomások mögött a kelet-európai előtörténet is, 1955—56, 1968 és más jelképes dátumok, de Petri inkább „a nap végére" szegezi tekintetét, nem annyira a folyamatot mutatja, mint inkább az
eredményt, a leverő látványt, a nevetségessé vált életet, egyfajta tragikumától megfosztott és így groteszkké vált apokalipszist.
Második kötetében sok mindent fölad az elsőnek latinos eleganciájából
és szónokias artikulációjából, jobban szabadjára engedi indulatait, káromkodik, rövidre fogja a verset, expresszív haraggal kiabál. Az Ave atque vale c.
versből idézhetjük a könyv és a korszak egyik kulcsmondatát: „Én szeretnék
kifordulni gyomormód." Hányingere van a világtól, az undor érzülete vezeti,
Falstaffal együtt a hideg gyomorból felböffent világ képét idézi, bár azért
a csúfot, a rútat is artikulálja; kedveli, mint mondja, „a szemérmes technikát". Hosszabb novellisztikus verseiben ragaszkodik korábban kialakított bonyolultan előkelő versmondattanához, az anekdotikus előadásmód finom csattanósságához, a nyelvnek az élőbeszédszerűséget imitáló, valójában nagyon is
mánierisztikusan mívelt alakításához. Remek példa minderre Az ilyen fontos
beszélgetések vagy az első olvasás megdöbbentő horrorhatását máig fölidéző
Szükségmegoldás. De a „metsző eszű rosszhiszeműség" sugallta magyarázatok,
és a kitörő indulatokat átütő haraggal megfogalmazó rövidebb versek mellett és között már a Körülírt zuhanásban megjelenik Petri harmadik arculata,
á gyöngéd, elégikus, föloldást keresve megbocsátó emberé, aki először önmagától, majd a világtól kér bocsánatot, hogy még életben van, hogy nem fogott
ki rajta annyi irtó hatás. A kötetet a Kegy című vers zárja:
a szórakozott sors kihez [kegyes
nagyon ;hirtelen könnyű lesz
derűs üres
ujjahegyén megtartja a halál
tojáshéjat a vízsugár
A képalkotási invención kívül a dalszerű zeneiség bravúrja is elvarázsolja r.
vers olvasóját, hallgatóját. Valami mozarti, schuberti könnyedség kápráza
jelenik meg e sorokban, amelyik teljesen azonosul a fogalmi jelentés szigor
val; egy tragikus dalban egybeolvad szó, zene és kép, jelző és jelenség,
név meg ige. Talán a túlélés-eszme heurisztikája működteti ezt az egys.csodát, leleményt?
Petri következő kötetei szamizdatban jelentek meg, nem éppen csúf k.
adásokban, de azért olcsó papíron, átütő, szétfolyó betűkkel. Szerepel is bennük kézzel írva, hogy az Örökhétfő 1981-ben, az Azt hiszik 1985-ben jelent
meg először Budapesten szitanyomással, kicsiny példányszámban. Az ú j válogatás átveszi az előző verziók törzsanyagát, de például az eredeti belső ciklusokat nem tünteti föl. Két témakör domborodik ki, két szólam erősödik
meg Petri ekkori költészetében. Az erotikáé és a politikai kritikáé. Többen
108

aggódtak a nyolcvanas években Petriért és költészetéért, mindkét említett
téma valamilyen egyértelmű nyerseség ízlésszférájához látszott közelíteni őt,
olyanfajta látszatot keltve, hogy az önkifejezés célratörő egyenessége árthat
a megformálás bonyolultabb áttételességének. A szerelmi tematika groteszk
tónust nyer itt, temetői megvilágítást. Egy hosszú ideje halott nő balladásan
kísérteties jelentkezései attól lesznek ijesztőek a túlélő számára, hogy a meghitt hétköznapiság természetességével társulnak:
átjárkál a szobánkon éjszaka
szórakozottan
tesz-vesz
ki-becsászkál
ezt azt felemel elemel
reggel nem találom
Az életkép (talán most ideillik ez
gikus véget előlegez. Eddig is az ő
és a cinkos meghittség, ahogyan a
önvádat vetít elénk, saját létjogát

a morbid szóhasználat) Petrihez illően tralelkiismeretét irritáló látomást figyelhettük,
halott fiatal nővel lélekben együtt vannak,
kérdőjelezteti meg:

vacog
„mért nem fűtesz?"
„minek élsz még?"

— kérdi

és:

Hétköznapi gyakorlatiasság és a létezés végső problémáira való rákérdezés
fonódik össze e sorokban; úgy tetszik, ez az érintkezés az egyik kulcsa Petri
költészete talányának, titkának, életműve egységének.
Politikai költészetén a nyolcvanas évek első felében az akkor üldözött
ellenzéki indulatok ömlenek el. Persze ezek zöme jogos, megalapozott indulat
>,Csődöt mondott aljasságotok számtalan tana" — írja Petri hitelesen az októberi forradalomra utaló egyik versben. Afféle blődlinek ábrázolja a politikát, bácsizza a nevetségessé vált történelmi személyiségeket, János pap országának titulálja a Kádár-rezsimet. Ma már mindezt a politikai publicisztika
harsogja, ami persze semmit nem von le Petri akkori bátorságából, civil kurázsijából, a meggyőződéséhez való ragaszkodás hitelességéből. De talán mégsem ezek a legjobb, legmaradandóbb politikai versei. Petri a hősi megmozdulások, nagy személyiségek kudarcát vagy az utókor cinizmusát ismerve történetfilozófiai iróniával tekint vissza rájuk, ld. az Október c. verset. És olyan
másokat, mint az 1949. május 1.-t, a Bibó temetését, a Sándorhoz-1 (Petőfit
szólítja ilyen bizalmasan). Alighanem az összes idevágó közt a legemlékezetesebb az Egy fényképre, amelyen kezet ráznak. Két zárójeles alcím ékesíti a
v
erset, (1948. június 12.) és (Rekviem a magyar demokráciáért). Mindenki tudja, hogy Rákosi és Szakasits kézfogásáról van szó, és még inkább arról, hogy
»Egy áramkör reszketteti a közös párosságot. / Két handlé rázza egymás zsíros kezét." Petri szemléletének kegyetlen igazságosságát az is tanúsítja, hogy
a
balek áldozatoknak sem szurkol szívből. Egyik jól megjegyezhető versében
Elektrának a figuráját idézi emlékezetünkbe, s mint oly gyakran, az antik reminiszcencia a modern világ elleni elementáris dühét eleveníti föl:
„A feltolakodó undor okán
álmom és kenyerem a bosszulás."
109

Még mindig érdemes föltenni a kérdést: hogyan artikulálja Petri azt a hatalmas indulatot, indulattömeget, amely költészetét élteti, ihletét táplálja:
vessünk egy oldalpillantást Shakespeare Calibánjára, a világirodalom egyik
legnagyobb dühöngőjére, aki éppen nem távoli rokona a kitörésekre hajlamos
Petrinek (valamikor az Athéni Timonnal való párhuzam sem tetszett képtelenségnek), s Caliban abban is rokona Petrinek — vagy megfordítva —, hogy
mindketten meghitten szép fogalmazásra is képesek, egyebek között, amikor
Caliban azt mondja (A vihar, III. felv. 2. szín):
Ne félj: e sziget telisteli hanggal,
Mézes dallal, mulattat és nem árt.
Száz zengő versnek zúg fülembe olykor
Zenebonája; máskor ringató dal,
Bár hosszú alvásból eszméltem
éppen,
Elaltat újra: és álmomba megnyíl
A felhő, látom .kincsek záporát
Leesni .készen: s ébredve sírok
S megint álmodni vágyom.
Petri gyakran szól az ébredés kínjáról, a reggelről, a hajnalról, álombuborékokról, de a reális fölfogás kedvezményéért föllebbez: „lehessek megint egy
pillanatra / tiszta áteresztőképessé / a világ: szabad áram." (Tényleg,
miért
a reggel)
Szívesen vállalja az alantosaknak föltűnő szereplők, szerepek képviseletét, gyakran képzeli magát vagy lírai „hősét" suta helyzetekbe, mocsaras zavarokba, de ilyenkor sem röstell emelkedett érzülettel megszólalni. Megadja
magát egy „személytelen felszólításmódnak", s ezt tiszteljük benne. Elégikus
szépségükben mutatkoznak meg, ha ő ábrázolja őket, az élet fárasztóan múlékony apróságai, a vizesen ragyogó párkányok, a jégcsapok, a „lassú, szép fogyatkozás" emblémái. Tragikummal érintkező elégikusság lengi be ezt a lírát,
de akarva-akaratlanul az önkritika humorát is föl kell benne fedeznünk, és a
nyelvi kifejezésnek azt a nemcsak mesterségbeli, hanem ínyenc önélvezetét,
amely mindig megadja a csinos kifejezésnek a maga zamatát, ily módon valami mesterséges-humorisztikus elemmel oldva az eredendően szorongató tartalmat.
Az újabb versek közül választok erre példát, éspedig a kötet címadóját:
Valahol megvan. Kérdésnek is fölfogható, állításnak is. De mi van meg? És
hol? Mikor? Melyik őszben? A hanyatló emlékezetben semmi sem marad meg
érdemlegesen megőrizhető képként, legföljebb egy szép, de nem túl sokat
súgó színesztétikus kép, „A kályhájában megomló / szén / vörös csendje."
Flaubert nemzedékének memóriával kapcsolatos kételyét idézi föl emlékezetünkben Petri költészete, máshonnan vonva ide egy-két sort példaként
— a költő-színészről: „Vesződik a szereppel, / tanulja este, elfelejti reggel, /
de délután előáll: Voászi!" (A dandy)
Azt a módot, ahogyan Petri költői világképét megteremti, példaszerű
formakultúra jellemzi. A Romlás, a Rossz Baudelaire óta közismert virágairól
beszél, de egyben Baudelaire klasszicitásával, a romlás tartalmát a forma
transzcendenciájával ellentétezve. Retorikája Aranyt, Berzsenyit, Horatiust
idézi, mint említettük, szókincse Vörösmartyét, Shakespeare-ét is. Fogalmazás
módját ugyanakkor udvarias szerénység jellemzi, sokaknak tiszteleg, köszöne110

tet mond. Egyszer el is szólja magát, bizonytalanságba esvén forrása felől:
„Ki voltál? Ki lehettél? Néhány esetben bókom ott bolyong hallójárataidban?" Petri iróniája szólal meg az ilyen fordulatokban, még véletlenül sem
akar sérteni, de néha mégis kénytelen megtenni, akár a kavics. Telitalálat a
„selyembivaly" szó az In memóriám Hajnóczy Péterben, de a vers folytatása
is, ahol a temetkezés újgazdag szokásairól szólva a magánerős sírokat, márvány személyiket, a halótelepeket emlegeti.
Nemcsak a fogalom- és szóalkotás az erőssége, kivételesen szerencsésen
bánik a mondattal is. A lehető legtermészetesebben, szinte a párbeszéd — a
válasz vagy a kérdés — sorában vág bele közlendőjébe. „Tényleg, úgy tűnik,
akarok még élni, / túl- és féléldegélni." Máris elrejtett néhány utalásos szójátékot a szövegben (Radnóti Sándornak), s ezt az allúziós tónust hol bravúros képekkel, hol tüntető pongyolasággal mindvégig folytatja, minthogy ezt
is, amazt is megengedheti magának: „Miért pont én ne?" — ez a mondat a
nyelvi lazítás licenciájára is vonatkozik. De ha akarja, a szórend megbontása,
a közbeékelés, a közbekérdés, a szintaxis Arany-i lazítása megannyi találmányával él, szinte már mellékesen fölényes következtetésként, hogy
azért a káromkodó lexika mögött is megbújhat a poéta doctus. Beletartozik
ebbe a nyelvi suggestióba a hangfestés, az alliteráció, a párhuzamosság és az
ellentétezés váltogatása, a felsorolás és a vagylagosság szembeállítása, a kihagyás, az aforizmus és sok egyéb műfogás.
A Berlioz-dossziéban egy „nehézzenekar felvonulási terve" bontakozik ki.
Bízvást beérhetjük itt — zárópéldaképpen — egy szonátaszerű könnyedebb
változattal, amikor A zenekar még csak hangol:
Minden, mondogatjuk magunknak
még ezután jön. Semmi
nem jön ezután.

—

Ami a nélkülemet
megelőzi:
görcs a közti agyban,
lágy alábukás
forgó
homoktölcsérbe,
vagy a gyomorszáj
álmélkodása, hirtelen ...
Vagy a máj,
vagy a rendszer.
Terveket hát ne szőjünk.
Az ősz könyörületes,
Az ecetfa
lazán nyugtatja kecses,
zöld ujjait
a szél billentyűin.
(Szépirodalmi, 1989.)
CSŰRÖS MIKLÓS

111

Februárban
szerkesztőségünkbe
látogatott Püski Sándor
könyvkiadó és Borbándi Gyula író, szerkesztő.
Ugyancsak vendégünk volt Sava
Babic író, műfordító, a magyar
irodalom jeles jugoszláviai tolmácsolója.
Köszöntjük Grezsa Ferencet, lapunk főmunkatársát,
aki január
17-én védte meg értekezését, meg-

NISYVlAlH DIAJAV Jöa>í3YJ3M

szerezve ezzel az irodalomtudományok doktora címet.
Kovács István költő-műfordíti
1990. január 19-én kapta meg a
Lengyel Köztársaságért érdemrend
aranykeresztjét. Gratulálunk!
Lapzárta után kaptuk a gyászhírt: hosszú b e t e g s é g után, 62 é v e s
korában e l h u n y t G u l y á s J á n o s író.
Decemberi s z á m u n k b a n
közöltünk
írásaiból.

MiAWöraiH XAnqoRoqAYS

TARDI SÁNDOR ILLUSZTRÁCIÓJA
112

