rt

rt

r

w

RODALMI, MUVEIDDESI ES TÁRSADALOMPOLITIKAI F0LY0IRAT

'88H5

Főszerkesztő
KAPOSI MARTON

A szerkesztőbizottság elnöke
TÓTH BÉLA

A szerkesztőbizottság tagjai
Berényi Bogáta, Borvendég Béla, Csatári Dániel,
Kaposi Márton, Szentpéteri István

A szerkesztőség tagjai
Belányi György, Csatári Dániel, Nikolényi István,
Tóth Béla, Zsoldos Sándor

Tartalom
XLII. ÉVFOLYAM, 5. SZÁM
1988. MÁJUS

Köszöntjük

a 75 éves Sőtér Istvánt

SÖTÉR ISTVÁN: A válás (regényrészlet)
3
PAPP ZOLTÁN: „A valóságba bele kell ötvöznünk
a valóságon t ú l i t . . ( B e s z é l g e t é s Sőtér Istvánnal) 10
FERENCZI LÁSZLÓ: Sőtér Istvánról (tanulmány) 24
Illés Endre négy levele Sőtér Istvánhoz
34
*

PÁKOLITZ ISTVÁN versei: Fullaszt; Induló; Fagyosszentek
BISZTRAY ÁDÁM: Kisváros (vers)
OZSVALD ÁRPÁD versei: Ciklámen; Ammoniták
GÁSPÁR KATALIN versei: Én csak csöndesen állok; Csak én ülök dologtalan
VASADI PÉTER versei: Szép lány, fehér óriáskalapban; Eljár a költő városokba; Francia ágy;
Askenázi harapdálja az ajkát
KOLOZSVÁRI GRANDPIERRE EMIL: Szépen gondolj rám (regényrészlet)

37
39
39
40
42
45

TANULMÁNY
FRÁTER ZOLTÁN: Jelentés a völgyből.
hanglírája (II., befejező rész)

Áprily

52

MŰVÉSZET
FINTA JÓZSEF: A hagyománytisztelet erkölcse és
értelme
KLEIN RUDOLF: Entrópia és építészet
BORVENDÉG BÉLA: A megbicsaklott akarat
Tiszatáj-galéria
VÁMOSSY FERENC: Finta József
NAGY IMRE: Színek és árnyak. Csongrád megye
képzőművészeti egyenlege 1987-ben

60
63
68
80
82

KILÁTÓ
BALOGH ISTVÁN: Közép-európai kettős spirál ...

86

KRITIKA
KERÉK IMRE: Pákolitz István: Tűzbenéző
JOBBÁGY TIHAMÉR: Fönn a Jeruzsálemhegyen.
Sarusi Mihály regénye
DÁNYI LÁSZLÓ: Filozófia „itt és most". Balogh
István: Árutermelés, szocializmus, történetiség ...
RÉVÉSZ MIHÁLY: Darwinisták üzenete. Ladányiné
Boldog Erzsébet: A magyar filozófia és darwinizmus XIX. századi történetéből

91

101

Híreink

104

95
98

ILLUSZTRÁCIÓ
FINTA JÓZSEF rajzai a 33., 36., 44., 79., 81., 90., 94. lapon és a borító III. oldalán, valamint a műmellékleten

(i-n.)

A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 88-1546 — Szegedi Nyomda — Felelős vezető:
Surányi Tibor igazgató.
Szerkesztőség: Szeged, Tanácsköztársaság útja 10. — Táviratcím: Tiszatáj Szeged,
Sajtóház, Telefon: 12-670. Postafiók: 153. Terjeszti a Magyar Posta. Előfizethető
bármely hírlapkézbesítő postahivatalnál, a hírlapkézbesítőknél, a Posta hírlapüzleteiben és a Hírlapelőfizetési és Lapellátási Irodánál (HELIR), Budapest XIII.,
Lehel u. 10/A. — 1900, közvetlenül vagy postautalványon, valamint átutalással a
HELIR 215-96-162 pénzforgalmi jelzőszámra. Egyes szám ára: 16 Ft. Előfizetési díj
negyedévre: 48, fél évre 96, egy évre 192 forint.
Kéziratot nem őrzünk meg és nem küldünk vissza.
ISSN 0133 1167
2

Köszöntjük a 75 éves Sőtér Istvánt

SŐTÉR ISTVÁN

A válás
RÉSZLET EGY KÉSZÜLŐ REGÉNYBŐL
Suttogás az éjszakában, izgatott, el-elcsukló suttogás, könnyes szavak, vádak, vádak, megbánások. Jolán és Flóra az ikerágyban beszélgettek, Flóra mindent elmesélt. Jolán a hálóingből kinyúló két karját a feje alatt összefektette, Flóra félkönyékre dőlt, néha felemelkedett. Bécs
olyan szépen kezdődött, különösen Rezső öröme miatt: a hosszú rejtőzködés, titkolódzás után itt végre szabad volt, megnyílt a lelke, fürdött a
jóérzésben — társakra talált, barátsággal befogadták, feladatot kapott,
és úgy érezte, egész élete boldog harc lesz az ügyért. Kőnyomatos újság
szerkesztését bízták rá, felszólalt a gyűléseken, s hosszú sétákon, és a
Ring kávéházaiban beszélgetett elvtársaival. Flóra ritkán látta, és Bécsből is alig látott valamit, mert elfoglalta a gyermek. Mégsem maradt
egyedül, asszonyok keresték fel, akik férjükkel, családjukkal ebbe a barátságos városba menekültek. Szomszédjukban laktak Bánék — a férj
magas, jól öltözött férfi, aki mindig nyomdákkal tárgyalt, és Kassák Lajos verseit készült kiadni. Az asszony magával hozta két kislányát, akik
Dóránál alig voltak idősebbek. Szép, barna kislányok, csillogó, nagy szemük akár az apjuké.
Ha tudnád, Jolán, milyen érdekes társaságot ismertem meg ott később! Vidéki fiatalasszonyként csöppentem közébük, csupa író, hírlapíró, festők, orvosok, — mindegyiknek neve volt már, s engem azonnal
megszerettek, körülvettek — egy nő azonnal megérzi, ha tetszik. Én tetszettem, nagyon is tetszettem, de mit számítottak nekem más férfiak! Rezső olyan hódító volt mindig, magas, karcsú, férfias — ő volt a legszebb férfi. Az elvtársak közül senki sem szólta meg eleganciájáért, sőt,
büszkék voltak rá — Rezsőn minden ruha jól mutatott, bár kezdetben
alig tudtunk költeni öltözködésre.
Albérletben laktunk, a Donauzeilén, régi bérházban. Napfényes szoba volt, a ház udvarán díszes kocsifelhajtó, kiugró üvegtetővel, a lépcsőház üvegtetős, tehát mindig világos, az udvarban a régi, vörösmárvány
kút megmaradt. A főbérlőné később, mikor dolgozni kezdtem, vigyázott
Dórára. Nem sokat kellett vigyáznia, Dóra mindig az asztal alatt, a babáival játszott. Mikor már beszélni tudott, átjárt a szomszéd púpos szabómesterhez, aki nem volt magasabb nála, és körülményes udvariaskodással fogadta, ahogyan gyermeket szokás. Dóra szótlanul, elmerülten figyelte a szabómester férceléseit, tűzéseit, szabásait és vasalásait, s a
mesternek jól esett a kislány figyelme, s már a jelenléte is.

lán.

— Te még mindig szereted Rezsőt, ez meglátszik — szólt közbe Jo-

— És ha szeretem? — vont vállat Flóra — Te senkit sem szeretsz?
Csak a kölcsönkönyvtáradnak élsz?
Flórának mindig jól esett valakibe beleszúrnia. Csak Rezsőbe n e m
mert — tudta ezt Jolán — Flórának mindig kellett egy olyan férfi, akit
ne merjen megszúrni. A szúrkálódást Flóra idegrendszere igényelte. Jolán pedig szelíden hallgatott. Flóra őt sohasem tudta megbántani.
Nehéz, _de szép élet volt! Rezső elvitte némelyik gyűlésre, meszelt
falú alagsori helyiségbe, melyet egy Kokoschka nevű festő plakátja ékesített. Kedvesek voltak az elvtársak, komolyak: ilyeneket nem találsz itt,
a mi egykori társaságunkban, a katonatisztek s a városi tisztviselők között. Szegény apánk baráti köre, azok a kártyázások, és azok az asszonyok! Bécsben Flóra még megbízatásokban
is részesült, ami kitüntetésnek, a bizalom jegyének számított: anyagokat
kellett átcsempésznie,
Szlovenszkóba, Romániába. Egyszer még a magyar határt is átlépte: Rezső büszke volt rá. Az elvtársak nyájasan vették körül szelíd sörözéseken, tartózkodón még udvaroltak is neki. Egy fekete, pattanásos fiú, legfiatalabb a pártszervezetben, a szemét le nem vette róla. Illés Béla fejből tudta Radó Antal Faust-fordítását (az első részt), Az ember tragédiáját, a János vitézt, Az apostolt, és néhány Szophoklész-szöveget, Csengeri János fordításában. Magas, fekete fiú volt, közlékeny, vidám, történeteket mesélt, néha megsértődött. Flóra leginkább a festőket szerette,
Rezső segített rajtuk, ahogyan tudott, mindenféle igazolványokról gondoskodott, meg tartózkodási engedélyekről, még útlevelekről is. Uitz,
Bortnyik, Derkovits és Mattis-Teuztsch a képeikkel viszonozták, m e l y e ket amúgysem tudtak eladni — féltucatnyi festmény élénkítette az albérlet falait.
Flóra mesélt, mesélt a nyári éjszakában, ismeretlen neveket sorolt,
Jolán illetődötten hallgatta. Künn a pusztákon éjszakai madarak keringtek, fehérlettek a tanyák, tehervonatok vonultak, a városház börtönfolyosójának ablakait kinyitották, hogy zárkájukban a rabok levegőhöz
jussanak — a püspöknek is nehéz álma volt, könyvtárszobájában a nagy
tengeri látkép hullámai nem hoztak hűvösséget. Az erkélyes szobában
Dóra kitakaródzott, apródfrizurás, sötét haja a párnába gyűrődött. N y i tott ablakaik mögött Flóra és Jolán tovább suttogtak, az egyetemi épület
fehér homlokzatáról hozzájuk verődött a holdfény.
Néhányukat fogadta a Báró is, Erzsébet királyné egykori nyári kastélyában, melynek álreneszánsz komorsága nem tudta megnyerni Erzsébet tetszését, ami a meglepetésül építtető császár-királyt elszomorította. A Báró pénzügyeit egy bécsi bank kezelte, ott is Arbájter Győző,
távoli rokon, elvtárs, aki nem titkolta Flóra iránti rajongását, s nem vette észre Rezső időnkénti iróniáját, mellyel kezelte. Azaz: lekezelte, mert
bolondnak, jóindulatú, lelkes bolondnak tartotta. Arbájter úgy viselkedett
a pártban, mint új vallásukban a túlbpzgón áttértek. A Báró fogadásain
Arbájter Győző mindig jelen volt és Flóra körül ügyetlenül csetlettbottlott. Rezső és Flóra legjobban Gáspár Endrééknél érezték magukat:
a villanegyedben laktak, fehér bóbitás szobalány szolgálta fel a teát és
tejszínt, és a házigazda, amikor csak tehette, kisebb kölcsönökkel támogatta emigrált honfitársait. Miből tudtak ilyen szinten élni? — Flóra

ezen el-eltűnődött, de sohasem tudakolta, mert szerette őket, és kívánta
nekik. Gáspár fordított, lapoknak dolgozott, ezt mindenki tudta. A bécsiek közül egyetlen férfit fogadott közeli barátságába: Lukács Hugót,
Ady egykori orvosát, akit monoklijával, sörényével bizonyos fensőbbség
jellemezett, és Flóra minden gondjával őhozzá fordult — többször fordult hozzá, mint a férjéhez.
Az iparművészi iskolába is Lukács Hugó vétette fel Flórát. A férfiakat ugyanis a feleségek tartották el, — ki kalaposnő volt, ki varrónő,
ki fűzőket készített. A férfiak a Ring egyik kávéházában, de külön-külön asztalnál reggeliztek. Rezső is, kávéjához egy tojással, kötelességszerűen végigolvasta a nemzetközi sajtót. Senkivel sem beszélt Kassák —
neki is külön asztala volt, állandóan lapot szerkesztett.
Komoly iskola volt az iparművészeti, Flórát átformálta, olyan ízlést
és leleményességet fejlesztett ki benne, melyről sejtelme sem volt addig.
Hímzést tanult, bőrmunkát, csipkeverést, bábukészítést, függönytervezést, azsúrt, batikot, mintanyomást, szitahúzást, és végzett gobelin-hímzést, petit-point-t, dolgozott selyemszállal és zsenilia fonállal. Kihímezendő mintákat tervezett, felvonulási és vadász jeleneteket, melyeken a
kényesebb részleteket, — az arcokat, kezeket, a lovak fejét, stb. — tűfestéssel ő dolgozta ki. Iparművészeti végbizonyítvány birtokában került
a Lustig céghez, mint önálló kézimunkázó és lakberendezési tanácsadó.
Lustig! Tudod-e, mi az a Lustig? Bécs iparművészeti luxusüzlete, a
Kunstgewerbe iskola teremtménye és folytatója — előkelő cég, a Kártnerstrassén. Bizonyos napokon Flóra a vevők rendelkezésére állt, lakberendezési tanácsaival, függöny terveket rajzolt, s mi több, az elegáns közönséghez alkalmazkodón kellett öltözködnie, kevés költséggel, de a legújabb divat szerint. Nincs sok ruhám, de a divatjuk évekkel előzi meg
az itthonit.
Flóra legszívesebben bábukat készített, fényűző aprólékossággal öltöztetett — akkor terjedt el Bécsben az operai hősnőkről és hősökről
mintázott bábuk divatja. Hány Brabanti Elzát, hány Lohengrint készítettem, és Trisztánokat, Izoldákat! Aidát és Traviatát sokkal kevesebbet.
Méternyi bábuk voltak, szalonok kerevetein hevertek, csipkébe, selyembe, brokátba öltözötten.
Jolán itta húgának minden szavát, boldog volt és büszke, Flórát eddig is csodálta, magát mindig alárendelte neki. Ez az alárendelés most
kiterebélyesedett, izgalommal és örömmel telt meg, s kiváltság érzetével
is, amiért ilyen kivételes egyéniségnek a nővére. Óvatosan megérintette
Flóra vállát, mint aki örül a birtokának. Közben az éjszakában nesztelenül utaztak a folyón terjedelmes tutajok, a kormányos a rúdra könyökölt előre tekintett a folyóra, várta, mikor tűnik elő árnyék fonal, a
komp kifeszített drótkötele. A füzesekben néha felverte valami a madarakat, a vízről is fehér madarak ereszkedtek a tutajra.
— És a férjed?
Mi tulajdonképpen boldogok voltunk. Rezső a kávéházban és az
alagsori párthelyiségben — én Lustignál. Május elsején mindig felvonultunk, a mödlingi majálisra Dórát is mindig elvittük. Sokat dolgoztunk,
de sohasem fáradtunk bele. — Flóra a válásról nem akart beszélni:
— Rezső egy napon váratlanul kijelentette, hogy más nőt szeret, el

akar válni. Nem akartam tudni, hogyan történt, azt a nőt sohse láttam,
a nevét sem akartam tudni.
— Ilyen könnyen elváltál?
— Fél évig feküdtem szanatóriumban. Ott is Lukács Hugó helyezett el.
Flóra mindig ilyen kemény és büszke volt. Vad és akaratos — szatymazi udvarukban tilalom ellenére felült a csikóra, s mikor a ló az istállóba rohant vele, alig sikerült a ló nyakára hajolva, megmenekülni a
szemöldökfától. Apja egyszer megfenyegette, hogy felpofozza, mire a
kútkávára állva fenyegetődzött, hogy beugrik, ha hozzányúlnak. Mindenki tudta, hogy megtette volna. Most pedig nem akarta tudni, hogy magára hagyták, gyermekével, — boldoguljon, ahogy tud! Rezső nem fizetett tartásdíjat: „az ilyesmi polgári szokás, a nő tartsa el magát, eddig
is te tartottad el magad, sőt, engem is". Bécsben az élet egyre drágult,
a szanatórium miatt állását vesztette — nem maradt más kiút, csak a
hazatérés. Kudarc volt ez, szörnyű kudarc, de Flóra még ezt sem akarta
tudomásul venni. Megél a maga erejéből, hisz eddig is abból élt, neves
iparművésznő válik belőle. „Addig a te nyakadon élünk. Elbírsz bennünket?" Hogyne bírná, — Jolán még örült is a tehernek. Csak féltette Flórát, tudta, hogy az itteni világba nem lesz könnyű visszailleszkednie.
Flóra valóban nem felejtette el Rezsőt. Reménykedik, álmodozik, s minél büszkébbet mutat, annál mélyebben ivódik belé Rezső emléke. Csak
egyvalamibe nem tudott beleegyezni: abba, hogy egy idegen nő kerekedett fölébe. Ha elképzelte együttlétüket, nem fájdalmat, vagy féltékenységet érzett, hanem megaláztatást — sohasem szabadult férjének emlékétől. De akart-e szabadulni?
Mindez idegen volt Jolán nyugodt lényétől, de minél idegenebb, annál inkább töprengett rajta. Életében Géza jelentette az egyetlen szenvedélyt és azt a folyamatos, hosszan kitartott boldogságot, melyet nem
lehet visszavárni. Jolán nem rettent vissza attól, hogy életrendje megváltozik, sőt, örült a nem várt változatosságnak. Egyszerre úgy érezte,
hogy Dórának méginkább örül, mint a húgának. Mint a maga gyermekének, úgy örült a kislánynak. Vágyott rá, hogy újból lássa, hogy elhiggye
ittlétét. „Nem kellene megnézni a gyereket? Idegen helyen alszik először, hátha nem tud elaludni?" — „Nézd csak meg — hagyta rá Flóra.
— Aludt ő már idegen helyeken, a válásunkig intézetben volt."
Jolán átment a sötét ebédlőn, benyitott az erkélyes szobába: csupa
fehérséget látott, s csak egy fekete foltot, a kislány haját.
— Dolgozni fogok — jelentette ki Flóra, mikor Jolán visszajött. —
Iparművészi munkákat vállalok. Hoztam néhány mintadarabot, holnap
kiveszem a koffer aljából. Hátha eladhatom, vagy kaphatok megrendelést.
_
Egymás mellett feküdtek az ikerágyban, mint lánykorukban, melynek évtizede sincs, és mégis olyan távoli. Két özvegy — tűnődött Jolán.
Mindketten ugyanoda jutottunk, de nekem a könnyebb. Mi a különbség
halál és elhagyatás között? Aki meghal, az megmarad, aki elhagy, az
visszatér, hogy kínozzon. Aki meghal, az szeret bennünket, aki elhagyott,
azt mi szeretjük, átkozódva. Flóra szereti Rezsőt, és eszelősen, esztelenül
visszavárja. Rezső csak elment, hosszú útra, s egyszer majd visszajön.
De aki meghal, az velünk van. Jolán mindig magán érezte Géza figyel-

mét, tanácsot kért és kapott tőle, néha elmondta neki gondjait, és ilyenkor még a hangját is hallotta, gyengéden és bátorítón. Dóra szeméből az
apja szeme néz, és Jolán félt ettől: Flóra nem így várja vissza Rezsőt, s
a gyermek hasonlatosságával csak ki akarja játszani. Jelen van Flóra
mellett, de kiderül, hogy nem ő az. Jolán félt, hogy Flóra végül is meggyűlöli a gyermekét, mert a puszta rátekintés fájdalmat okoz neki.
Mi lesz Flórából? Jolán nem attól féltette, hogy férfi nélkül marad,
és noha Flóra szóval sem említette, Jolán tudta, hogy a húga férfi után
vágyik, nem tud meglenni férfi nélkül, mint ahogyan ő megvan és meg
is fog maradni. A megaláztatás megkövesíti a szeretetlenséget. Flóra el
fogja veszteni a szeretet képességét. Lelke sivataggá válik. A világra kiáradó szeretetben Flóra is bennfoglaltatik, de nem érzi, nem viszonozza,
nem lesz haszna belőle. Ügy él majd, mint a süket, akinek hiába zenélnek. Jolánnak leginkább az fájt, hogy Flóra majd gorombán és gonoszul
elűzi magától a névtelenül reá áradó szeretetet — ha figyelmeztetné rá,
ha megpróbálná rábírni, hogy elfogadja, még ki is gúnyolná. Arról a
szeretetről beszélnie Flórának: mintha egy süketnek beszélne.
Nem tehet egyebet: ő szeretni fogja, mindenek ellenére, még ha
megalázza is, ő csak kitart a szeretetében, fel nem adja, le nem mond
róla, tűri majd a visszautasítást, tűr, tűr — és reméli, hogy a húga
egyszer majd megadja magát, lelkének kemény burka feltörik, és akkor
már nem csak az ő szeretete áramlik belé, hanem az a másik, egyetemes,
határtalan Szeretet is.
De akkor már úgy feküsznek egymás mellett, mint most, örökké és
testvérien, egy láthatatlan világban.
Illatos hőség volt a reggeli konyhában, forralt tej illata és szelíd
visszfény, — a legfelső emeletről üvegtető ugrott elé, a fényt az szűrte
meg. Reggeliztek — Jolán még mindig teli az éjszakai gondolataival. A
kis Dórát figyelte — most jobban féltette, mint eddig. Amit megérzett
Flóra születő szeretetlenségéről, annak terhéből, tudta, Dóra fogja a legtöbbet viselni. Veszélyesen súlyos lesz ez a teher, a kislány veszélyben
van, anyjának szeretetlensége veszélyezteti. Dóra gyanútlanul itta tejeskávéját, elfogulatlanul beszélt az anyjához, sokat beszélt, és Flórát ez már
most is idegesítette.
Jolán megérezte, hogy felelősségek és kötelességek nehezednek majd
rá, arcára kiült a gond, és Flóra ezt gyanakvón látta: talán megbánta,
hogy a nyakába vett bennünket? Jolán azonban csak a gyermekre gondolt: hogyan védhetné meg az anyjától? Terveket szőtt — valami meleg,
békés környezetet kellene keresnie a számára, ahol anyjának várható viharai elől meghúzódhatik.
— Nem gondolod, hogy a gyereket el kellene vinni Rezső szüleihez?
Elvégre az unokájuk, igényt is tarthatnak rá, hogy lássák. Hidd el, Palikék jószívű emberek. Etelka példás rendben tartja férjét a nyugdíjból,
híres háziasszony, kemény asszony, hisz ismered. Dórának örülnének!
Jolán csodálkozott, hogy Flóra mindezt nem fogadta ellenkezéssel.
Az elvált férj szülei! Közömbös arcot vágott Flóra, de Jolán kitalálta,
hogy ezzel csak azt leplezi, hogy szívesen fogadja a tanácsot. Ezért is tért
tüstént más tárgyra:
— Dórával bemegyünk a városba. Megvan még a Kék Csillag?
7

Hogyne lenne! Flóra nem árulta el, hogy hozott csekély pénzt magával, Jolán pedig nem mert kölcsönt felajánlani, elseje előtt. Flóra egyszerre volt fukar és nagylelkű — most például arra készült, hogy maga hímezte, csipkedíszítéses abrosszal, s hozzá illő szalvétákkal lepi meg Jolánt,
a vendéglátás viszonzásaként. Visszament a táskájáért, s Bánk bán ebédlőasztalát szorosabban szemügyre vette — tétovázott még a tűhímzés és a
sodrott öltés aránya között, de a szélek azsúrozásában biztos volt. Arcát
bepúderozta, hogy eltüntesse orra körül a szeplőket, behívta Dórát, ráhúzta a halvány-rózsaszín, háromfodros ruhácskát, melynek sima nyakkivágásából virágként emelkedett elő a kislány feje. A Petőfi sugárút hársfái alatt haladtak, Jolán velük tartott; ma kis késéssel nyitja a kölcsönkönyvtárat. A járókelők közömbösen, sőt idegenkedőn tekintettek Flórára,
mert ismerős volt, de idegen is, tehát szokatlan, és éppen ezért megzavaró. Flóra felvetette a fejét, átnézett felettük. A kölcsönkönyvtár előtt búcsúztak, de Flóra megvárta a nyitást, éppen csak benézett a helyiségbe
és visszahúzódott,mintha kissé lenézné.
A Kék Csillag mit sem változott: Holczer úr, a tulajdonos mégis m e g ismerte Flórát, kimért kedélyességgel köszöntötte, és némán figyelte, hogy
az első segéd szolgálja ki a vevőt. Ügy figyelt, mint aki maga is részt vesz
a kiszolgálásban, de tartózkodik is, mégis, készen arra, hogy ha szükséges,
közbelépjen. Dóra aprólékosan szemügyre vette a helyiséget, az olajozott
hajópadlót, melyen fűrészpor csíkjai látszottak, a sárgára festett pultokat
és polcokat, s már otthonosan érezte magát az üzlet hűvösségében, melyet
a kirakatok fölé húzott ponyvasátrak támasztottak. A bejárati sátor alól
a tér látszott, vad napfényben, fülledt platánokkal, gőzölgő bronzszobrokkal — az egész tér a nyár gőzében fürdött. Flóra lenvásznak közt válogatott, szigorúan, néha elégedetlenül, s ez késztette Holczer urat, hogy tartózkodón közeledjék, halk utasítással a segédet a raktárba küldte, s közben Flórához hajolt, bizalmasan:
— Nemde nagyságos asszony látogatóba é r k e z e t t . . .
Flóra sietve adta meg a felvilágosítást, hogy túl jusson a kérdezősködéseken, melyek még rá ebben a városban várnak: igen, Bécsből, a nővéremhez, akinek a kölcsökönyvtára v a n . . .
— Tudom, tudom, a kedves özvegy Robozné . . .
Amíg a segéd visszajött, Flóra már azt is tudtul adta, hogy elvált. És
ez a szép kislány a gyermeke? Kedvesem, nem beszélsz magyarul? Szép
a kicsi, és hogy hasonlít az apjára! Szegény főmérnök úrék, Isten a gyermekeikben sújtja a szülőket. De nagyságos asszonyt a gyermekében megáldotta.
Holczer úr, a könnyű, fekete lüszterkabátjában érezte, hogy a történelemhez jutott közel, ezért megilletődött. Azok a kommunisták! Jól tette
nagyságos asszonyom, hogy elvált — ha megengedi, hogy beleszóljak a
magánéletébe... Visszanyertük nagyságos asszonyt — valamikor az egész
város rajongott a szép Galamb-lányokért.
Flóra idegenkedőn fogadta a vallomást, valami tolakodást is érzett
benne, pedig Holczer úr megtartotta a méltóságát, ö volt a város első és
legnagyobb textilkereskedője, Holczer Ármin, régi cég, a nagy árvíz előtti,
ülését a zsinagógában kis réztábla jelölte. Flóra zavartan állt: Bécsben, az
elutazása előtt, tartott a találkozástól szülővárosával, hallott az Etelköziek
Szövetségéről, az Ébredő Magyarokról. Most értette meg, hogy a válás re8

habilitálja, visszaadja polgárjogát — szülővárosa visszafogadja, de ez neki
örömöt nem szerez. Sőt, szégyenkezik. Rezsőt ő sohasem csalta meg, még
a válás kimondása után sem. Most először lett hűtlen, hozzá és az ügyhöz, melyet szolgált férjével együtt. Az ügy is összetartotta őket.
Bécsben elvtársnőnek szólították — most észrevette, hogy a tartásában, a beszédmodorában is kezd visszaváltozni — úriasszonnyá. Azzá, aki
a házassága előtt volt. Kellemes is volt ez a visszaváltozás, hasznos is:
megszokott kellemesség — és ugyanakkor hűtlenség. Fejét felvetette, csak
intett, hogy a segéd nyissa, teregesse a lenvásznakat, Holczer úr azonban
kivette a segéd kezéből, maga teregette volna, de egyszerre feltekintett,
otthagyta a pultot, s még idejében ért a bejárathoz, ahol a magas, barna
hölgy belépett. A főispánná volt. Holczer úr mélyen hajolt az asszony
glacé kesztyűs kezére: „Méltóságos asszony, micsoda megtiszteltetés . . . "
Flóra azonnal megismerte Tildát, aki a felső leányiskolában két osztállyal
járt fölötte. A főispánná fehér selyemkosztümöt viselt, széles karimájú,
világoskék selyemkalapot, sötétkék rózsával a kalap szalagján, s a karima
beárnyékolta az enyhe bajuszt felsőajka fölött. A főispánné is megismerte
Flórát, kurtán biccentettek is egymásnak, de Tilda nem fordított hátat,
sőt, mosolygó érdeklődéssel mustrálta Flórát, láthatólag most futottak át
rajta régi értesülések, és villámgyorsan érlelődött benne a döntés á viselkedéséről. Tilda mindig higgadt és fensőbbséges lány volt, gazdag lány,
hatalmas birtokkal háta megett a határon túli Bácskában. Elindult Flórához és szinte láthatólag lépett át tilalmakon, előítéleteken: kezet nem
nyújtott, de leereszkedő nyájassággal mosolygott. Ebben nem volt semmi
sértő, mert Tilda mindig leereszkedett a városi középosztályhoz. „Nahát!"
— csak ennyit mondott Flórának, fensőbbséggel, de rosszindulat nélkül.
Flóra pedig odaszólt a segédnek: „Ebből négy métert vágjon le." Flóra talán e szavak hangsúlyával nyerte meg Tildát, mert a főispánné már helyeslőleg nézte, s kesztyűjét lehúzva, ujjával meg is érintette a lenvásznat.
Ekkor lépett hozzájuk Dóra: „Mutti komm schon." Tilda végignézett a
kislányon, s Flóra ekkor örült csak, hogy ő is a bécsi ruháját vette fel,
melyben tegnap a harmadik osztályon megérkezett. Tilda szakértőn, néma
elismeréssel vette tudomásul mindkettejükön a bécsi divatot: „A te kislányod? Milyen szép kislányod van!" Flóra pedig, a gyermekhez: „Sag'
schön Grüssgot, der Dame" — és Dóra térdhajlítással bókolt, és alulról,
mintha a mélyből, komoly, tisztelő, de vizsga tekintetet emelt a főispánnéra. Flóra ugyanekkor átvette a csomagot, érzékelte, hogy a német beszéd Tildában bizonyos tiszteletet ébresztett. Sőt, hajlamot, hogy társasági
fölényével túltegye magát a „politikán". Flóra vol az, aki kezet nyújtott,
és Tilda érezhetőleg szívesen fogadta el, száraz, tiszta kézszorítása volt, és
most már mosolyogva bólintott: „Nahát!"
Holczer úrnak Flóra éppen csak odabiccentett, s mikor kifelé haladt,
magukon érezte a főispánné pillantását, s szinte hallotta is, amint a kereskedő Tildához tiszteletteljesen közelébb hajolva, beszámol az ő válásáról.
„Többé már igazán nem vagyok Palik Rezsőné" — mondta Flóra félhangosan, pedig Dóra úgysem értette.

9

A valóságba bele kell ötvöznünk
a valóságon túlit..."
ÍRÓ — A SZÜLŐVÁROS VONZÁSÁBAN
Hetvenöt éve, 1913. június 1-én született Szegeden Sőtér István író, akadémikus, Kossuth-díjas irodalomtörténész. Á szülőváros, majd Budapest, aztán
Párizs voltak gyermek- és ifjúkorának fő állomásai. Taulmányai három iskolához — a szegedi piarista gimnáziumhoz, a budapesti Eötvös-kollégiumhoz és
a párizsi École Normálé Supérieure-höz — kötődnek. 1948 és 1952 között a szegedi egyetem professzora. Előtte és azóta Budapesten él. Az évforduló adott apropót, hogy e sorok papírra vetője a jubilánshoz kapcsolódó emlékeit újraelevenítse, majd a korabeli impressziókat, egy Sőtér Istvánnal folytatott beszélgetés során az író önvallomásával szembesítse — így próbálva felvillantani
valamit abból, ami Sőtér-jelenségként él és hat a hazai (valamint a határainkon túli) köztudatban. (P. Z.)
1949, NYÁR
Az emlékezet mozigépe először a régi Somogyi Könyvtár nagy olvasótermét vetíti elém. Körös-körül könyvek, pácolt fafelületek. Falsíkokat megtörő
hatalmas ablakok. Az üveg mögött a múzeumkert üdezöldje. Túlnan a hídföljáró. Épp most kapaszkodik fölfelé-víz fölé egy sárga villamoskocsi. Mellette túlsúlyos társzekerek, stráfkocsik. De nem látszik belőlük más, csak a
hajtó a bakon, meg a lovak szerszámdíszes feje. Ügy baktatnak a szélesvásznú
látómezőben, mintha egy láthatatlan erő úsztatná őket Újszeged felé. Késő
délután, a közelítő alkony első üzeneteivel. A nap már a Híd és a Vár utca
felől tűz. Nyomában Tisza felé vetülő árnyékok.
Már nincs messze az idő, amikor egy író műveiben találkozom majd újra
ugyanezzel a képpel, hangulattal. Az írót Sőtér Istvánnak hívják. Egyelőre
— 1949 nyara — annyit tudok róla, hogy Szegeden született. S kezembe került egy antológia — Négy nemzedék —, melyet ő szerkesztett. Két dolog kitörölhetetlenül megragadt akkor emlékezetemben: a kötet borítójára rajzolt sokágú fa; levelein költőnevek; Weöres Sándor A fogak tornácán című
verse. Az előbbi — egyelőre — még nem több puszta (és jelentéstelen) ábrázolatnál. Utóbbi ellenben revelációszerű. Az Adyn, Kosztolányin, Juhász Gyulán nevelkedett serdülő ifjúnak (én lennék) valami eredendően újat sugall,
mint amivel, amilyennel eleddig találkozott. Ám ez a nóvum az eddig ismertekkel-szeretettekkel sem rokontalan.
Rövidesen sor kerül a személyes találkozásra is. A később oly tragikus
véget ért Ertsey Péter ekkoriban már szorgalmasan küldözgeti szét a négy
égtáj felé hetenkénti meghívóit. A levlapok a Tiszatáj körül-köré szerveződött írócsoport összejöveteleire invitálnak. (Akkoriban épp a Kígyó utcába,
a Bagolyvár nevezetű talponálló-műintézet tőszomszédságába, ahol ádáz vitákat követően még ádázabb nagyfröccsözések következhetnek.) Hogy az egybegyűltek íróknak nevezhetők-e, afelől már saját ottlétem is kétségeket ébreszt.
Az egész inkább afféle önképzőköri rendezvényekre emlékeztet. Felolvasások.
Novellák után versek, majd újra versek. Néha egy-egy riport, persze „irodal10

mi" aspirációkkal. Arcok, emberek, „magánzók". Bizonytalan egszisztenciájuk —
és kopott, ám emelt fővel viselt felöltőjük — többnyire költőt vagy titkos drámaírót takar. Egy boltosnő hosszú novellát olvas fel, mit sem törődve a mind
kevésbé titkolt ásításhullámmal. Kénytelen-kelletlen tanúi vagyunk, mint sikerül leleplezni egy üzemi szarkát, aki a raktárban lopkod. A szőke loboncú villamoskalauznő a városi közlekedés rejtelmeibe — és buktatós konfliktusaiba —
vezet be bennünket. Míg a főkönyvelőnő a döglött oroszlánt (tévedés ne essék, mindvalamennyien annak tartjuk), Szabó Dezsőt bombázza az író merész
fordulataira emlékeztető pamfletjével. „S ott állt előttünk Sz. D., szájában az
igazság gombócával." Egy kiugrott apáca verseiből szaval. „Torkomra folyt a
kéj" súgja szemlesütve. „Ezt mintha már olvastam volna egyszer valahol" hajol közelébb hozzám Ertsey. „Szabó Magdánál netán?", tűnődik még egy darabig, az exapáca lírai áramköréből immár kikapcsolódottan.
Diószegi András sötétbarna pilantása szemüvege mögül villan elő. Forgács István (később a Nemzeti Színház dramaturgja, a Szabó-család egyik szülője) az újszegedi Tanítóképzőből jön; Somfai László a tanárképző főiskola
„gyakorlójából". Szokolay Károly — Sz. Sándor zeneszerző fivére — az egyetemről, hallgatóként. Forgács tanárszelídségű mondatai a legdúlóbb vihart is
hamar elcsöndesítik. Somfai minden csinosabb menyecskében lokálliteratúrát
megújító tálentumot vél fölfedezni. Karcsi verseket hoz, szava halk, szenzibilitása már-már depresszióba hajló. Majd Lődi Ferenc következik. Még vasesztergályos, de már a szakérettségi — és a líra — vonzkörében. Egy Móravárosból jött újkiadású József Attila, aki előszeretettel olvassa a nagy Villont,
természetesen a Faludy átköltötte ediciót, és szövőnőinek álmai felett a Szalámigyár érlelőtornyának Tisza tükrére vetülő vöröscsillag-fénye virraszt.
Sőtér az asztalvégen. Tán ő az egyetlen, aki arcrezzenés és ásítás nélkül
végighallgat mindent. Ha eljön, nincs alkalom, hogy ne hallatná szavát. Hol
verset elemez, hol meg novellát boncolgat. Egyik alkalommal vérre menő vita
bontakozik ki egy elbeszélés-epizód körül. A nagy dilemma: leálljon-e (egyáltalán: leállhat-e) futballozni a grundon ugrándozó gyerkőcök közé a párttitkár, kit épp arra visz útja (és az írói szándék)? A jelenlevők két táborra szakadnak. 1. Nem, mert az efféle „fölösleges cselekvés" egyszerre árt a titkárnak
s a Pártnak, amelyet tevékenységévei-funkciójával mintegy megtestesít. 2.
Igen, mert részvétele a játékban — jelképesen — a néppel, az egyszerű emberekkel való kapcsolatot testesíti meg.
Aztán minden szem Sőtérre szegeződik. Mire ő: ha akar, hát álljon csak
be nyugodtan futballozni a srácok közé a titkár; ha meg nem kíván, némi érdeklődő nézgelődést követően sétáljon csak zavartalanul tovább. De — mert a
történetben úgysincs ennek különösebb jelentősége — nem is szükségszerű,
hogy a grund felé vigyen útja. Ellenben... És most egy hosszú okfejtés következik, melyben a szépen cizellált mondatok kézenfogva követik egymást.
Okfejtés arról, hogy tulajdonképpen... És Sőtér körültekintően kifejti, miképpen is lehetne emberközelbe hozni azt a bizonyos párttitkárt; kivezetni
(tanulságokkal) a konfliktusból, melybe a bontakozó történet során keveredett. Tán mondani sem kell, hogy, eltekintve a kiindulóponttól, minderről egy
szó sem esett — sajna — a terítéken levő opuszban. Ellenben a felszólalás végére a két tábor nem csupán meggyőzöttnek, hanem inkább győztesnek érzi
magát. S még a piros füllel izguló szerző is meg van (lehet) győződve arról,
hogy műve legalábbis reménykeltő, sőt már-már... koncepciózus.
11

Irodalom iránti érdeklődésemet ekkoriban két — középiskolai — tanár
egyengeti. Vajtai István és Madácsy László. Közös szenvedély, gyökeresen
különböző alkat. Vajtai a német kultúra és a tizenkilencedik századi magyar
reformnemzedék eszméin nevelkedett. Szilárd erkölcsiség, kifogástalan jellem.
Haladáspártolásában némi konzervativizmus, Madácsy külsejében is franciás jelenség. Afféle literátus bohém, aki előszeretettel kacsint ki olykor szerepe álcája alól, ám az illendőség határait soha át nem lépné. Ö hívja fel a
figyelmemet az í r ó Sőtérre, kezembe adva első nagy alkotói korszakának
regényeit, a Fellegjárást, A templomrablót, a Kísértetet, utóbb a már felszabadulás utáni Hídszakadás és a Bűnbeesés még nyomdaszagú példányait.
Érettségi előtt ifjoncként egyszerre élhetem át a behatolás-felfedezés Kolumbusz-szerű örömét s az áthatolhatatlannak tűnő falba-ütközés kudarcélményét. A Felleg járásban a szerelem és a köréje simuló hangulatgyűrű ragad
meg. (Mint ebből is látható, csupán az első, a felszíni rétegig hatoltam.)
A templomrablóban a szegedi színtér. (S egy kicsit tán a történet fantasztikuma.)
Ekkor még nem tudom, ami nemsokára kiderül: Sőtér 1931-ben (ez évben
születtem), tizennyolc esztendős korában távozik szülővárosából. Gyermekéveinek színtere a Zerge (ma: Batthyány) utcai (19. számú) ház, amelynek „kapcsolt részei" a Petőfi sugárútra nyílnak. A sugárúton lakunk mi is (1935—1955
között), a 32. szám alatt, mindössze három háznyira a regényekben, novellákban oly sokszor megörökített épülettől. A mi konyhaablakaink is az egykori „leszámítoló palotából" egyetemmé avanzsált hatalmas téglamostrumra
néznek. Az Ady teret akkoriban még Szukováthy térnek hívják, de a betonfalnál már ott sudárodnak azok a jegenyék, amelyeket már a húszas években is
előszeretettel suhogtatott a Tisza felől kerekedett szél. A Zerge utca egyik nevezetessége a Segesvári-család. Drogista apa, két nyurga fiú és egy ifjúi szikárságában is vénlányságot sejtető hajadon. Petőfi sugárutunk — afféle lokális
mikrokozmosz. Körút sarki gyógyszertár, tejcsarnok (a húszas évek új kereskedelmi találmánya), Arnoldék fűszerüzlete (a Nemes takács utca sugárúti torkolatában), Szecsődi vegytisztító, Sugár-boltos, és a kiskörút—sugárút találkozóhelyén a zenede sárga tömbje, mintegy a helyi színkép lezárásaként.
A harmincas évek Szegedjében igencsak lassacskán folydogál az élet.
A változatlanság egyszerre testesít meg hagyományőrzést és fejlődést visszaszorító rendellenességet. A húszas évek — Sőtér eszmélésének ideje — stílusában zajlik itt szinte minden még a harmincas évek vége felé is. Csaknem
változatlan díszletek között. A Belvárosban sok évtizedes múltú üzletek:
Meinl-kávés, Stühmer-cukorkabolt, Kék Csillag áruház, Danner-fűszerüzlet...
Kétszer vagy háromszor olvasom el — gyors egymásutánban — A templomrablót. Az olvasás szüneteiben, vagy a napi penzum végeztével a környékbeli utcákat rovom. S mikor aláereszkedik az alkony s a hold ezüstös tányérja megcsillan a korcsolyapálya fölött, mikor a magasföldszintes lakások
egy-egy ablakának függönye ernyőslámpa-fényt szűr, hirtelenjében már nem is
tudom egészen pontosan magamban eldönteni: most mindez kézzelfoghatóan
valóságos-e, vagy inkább talán A templomrabló sorai elevenednek meg előttem, mintegy a szellemi produktum anyagi erővé válásának sajátos metamorfózisaként? . . .
Az írócsoport legközelebbi összejövetelén mellémsodródik X. (Nevére
tényleg nem emlékszem.) Nem szívelem különösképpen, bár jó szándékú,
12

csak túlontúl lompos és hasonló viselkedésű fiú. (S néhány évvel idősebb nálam.) Ügyesen rajzol. (Egy szénrajzát ma is őrzöm — ő maga nyomtalanul
felszívódott a letűnt évtizedek forgatagában.) — Tudod-e, hogy Sőtér muszájból jött vissza Szegedre? — hajol közel hozzám a maga szokásos intimpistamódján. Akkor én már rettenetesen fölnézek Sőtérre. S nem csupán az íróra,
a professzorra is. (A professzorok különben is afféle égi lényként röpködnek
a korabeli gimnazisták képzelet-égboltján.) — Miket beszélsz te itt össze-viszsza?! — pillantok rá sértődötten, sőt már-már ellenségesen.
Utóbb aztán sok mindenre — igaz, csupán lassan, fokozatosan — fény
derül.
1988. MÁRCIUS
1

Buda, Jégverem utca 5. I. emelet. Sőtér István lakása.
— 1948 és 1952 között tanított a szegedi egyetemen. Tizennyolc évesen távozott e városból, harmincöt esztendősen tért vissza újra falai közé. Hogyan?
Miért? Milyen körülmények között? Hisz akkor már ismert író (és neves irodalomtörténész)
volt...
— 1948 után kiszorultam az irodalmi életből. Ebben az esztendőben látott
napvilágot Hídszakadás című kisregényem. Háborúellenesség, az új életbe vetett hit — ez volt ennek a könyvnek a valódi témája, ám a Szabad Nép, a
Csillag és több más folyóirat, napilap nagyon elutasítóan fogadta. A másik ekkor megjelent művem a Négy nemzedék című lírai antológia volt; ezt még
1947-ben állítottam össze és e kötet az élő magyar költészet akkori állagát
tükrözve annak legfontosabb, legjellemzőbb műveit tartalmazta. Benne voltak a már klasszikusnak számító nagy költők, mint Illyés vagy Szabó Lőrinc,
Füst Milán. De ugyanígy benne volt például Sinka, vagy a katolikus költők.
Tehát mindazok, akik hoztak valami újat az 1940-es évek második felének magyar lírájába. Ezt elsöprő haraggal, dühvel fogadták, elutasították. Képtelenek
voltak az akkori kultúrpolitikusok elfogadni azt, hogy nem csak egy irányzatot kell magunkévá tennünk; hogy az élet és az irodalom, a költészet többféle
elemből, több áramlatból, több ágból áll, és csak úgy igazi, ha ilyen. A leszűkítés és a kirekesztés korszaka jött akkor el. Visszaéltek Petőfi, Ady, József
Attila életművével. Hangsúlyozom: visszaéltek vele, mert ezeket az óriási költőket úgy akarták kiemelni, hogy a mellettük levő többi nagyot mintegy sarokba állították, margóra szorították. Vörösmartyt, Aranyt, Babitsot, Kosztolányit, Illyést, Szabó Lőrincet és másokat. Ezzel a szemlélettel én mindig szemben álltam — akkor is, most is —, és e szembenállásom következményeként
kiszorultam az irodalomból.
De nem csak ez volt az oka. Talán nem is ez volt a legfőbb oka. Hanem, hogy azt a fajta irodalmat, amit annak a kornak a kultúrpolitikusai
megköveteltek, nem tudtam becsületesen vállalni. Ez egy teljesen téves és hamis irodalomeszmény volt. És ezzel én most nem Lukács Györgyre célzok,
mert ő nem ilyen irodalomra gondolt, amikor meghirdette nagyrealizmus eszményét. Hanem a többiekre, a kisebbekre. Nos, ezt én vállalni nem tudtam.
Vagy hazudnom kellett volna, vagy meghamisítanom, lefokoznom önmagamat. Tehát én akkor az irodalomból nemcsak hogy kiszorultam, hanem ki is
léptem.
Ez azonban számomra egy új utat nyitott meg. Képzettségem folytán iro13

dalomtörténész voltam. És én irodalomtörténészként ugyanazt az irodalmi eszményt tudtam és akartam szolgálni, mint amit íróként szolgáltam.
A szegedi egyetemre kerültem, s éppen a világirodalmi tanszékre, ahol
egy olyan széles irodalmi skálát tekinthetettem át, amiben benne voltak a nagy
tizenkilencedik századi francia realista írók, s az angolok, az oroszok is. Mindez azt az irodalomeszményt jelentette, amit én mindig képviselni, megtestesíteni próbáltam.
— Volt választási lehetősége, hogy hová, tehát, hogy Szegedre kerüljön?
— Én kifejezetten kértem, hogy idekerüljek. Aminek az az előzménye,
hogy kilencszáz-negyvenhétben egy rövid látogatás során az egzisztencializmusról — ami akkor még egy nagyon új dolog volt — tartottam előadást.
És akkor megkapott engem ennek a városnak a légköre. Az emberek, a viszonyok; és hogy viszonláthattam azt a helyet, kisvilágot, amelyben az ifjúkorom eltelt. Minden bizonnyal egy nagy adag nosztalgia is részes volt abban, hogy én Szegedre kértem a kinevezésemet. Meg is kaptam. H á t . . . jó sok
csalódás is ért ezután. De egy nagy jutalomban is részesültem: a hallgatóimban.
Az évfolyamok, amelyeket én négy éven keresztül Szegeden tanítottam,
jobbak voltak a későbbi évfolyamoknál. S itt egy kitérőt kell tennem. Ez a
magyar társadalom igen furcsán tud reagálni a válságokra. Nagy válságokat
élt át negyvennégyben, az ötvenes évek elején, majd ötvenhatban. És ma is
egy válságban vagyunk. Mondjuk ki egész nyíltan. A válság a magyar társadalomból egészen különös erőket szabadít fel. Felszabadítja a romboló erőket, a feljelentőket és a rágalmazókat az egyik oldalon. (Vegyük csak például:
a Gestapo csodálkozott a leginkább, hogy egyetlen helyen se kapott annyi
névtelen levelet és följelentést, mint ebben a mi szép országunkban.) De — és
ez a másik oldal — felszabadít nagy pozitív fenntartó erőket is. Ez a válság
képes a társadalmat, legalábbis annak jobbik részét — és a társadalmunknak
a nagyobbik része a jobbik rész — mobilizálni, egymáshoz közel hozni az embereket. Bizalmat, segítést, egymásra szorultságot, nagylelkűséget érzékeltetni.
Minderre számtalan példát tudnék felhozni az említett válságkorszakokból.
Nos, a szegedi egyetemen a magyar társadalom válságának a pozitív oldala érvényesült. Tehát olyan gyerekek kerültek ide, akikben valóban nagy
tudásszomj volt. Akik az irodalomban valahogy felszabadultak a maguk napi
körülményeinek nyomasztó gondjai a l ó l . . . Stendhal Vörös és feketéje az akkori viszonyok között... Egy tündérvilág volt valósággal. (Nem az különben).
Tehát az irodalom nyújtott valamit e fiatal nemzedékeknek. Segített abban,
hogy túljussanak a kor sötét, nyomasztó gondjain és tapasztalatain.
Tehát, hogy több kitérővel visszatérjek a fő kérdéshez: én ezt az élményt ajándékba kaptam a szegedi hallgatóimtól, és később a budapesti hallgatóimnak egy nagy részétől is. A válságban levő magyar társadalomnak ezt
a pozitív részét, a megtartó erőket, amelyek ezt a társadalmat továbbéltették.
Mármost én irodalomtörténészként — mert most irodalomtörténész lettem — nem éreztem különbséget az írói és a tudományos alkotás között. Ez
talán nagyon furcsán hangzik, és lehet, hogy sokan kételkednek benne, egyáltalán lehetséges-e, de én nem mondhatok mást, csak azt, hogy amikor én
Eötvös Józsefről egy nagy monográfiát írtam (elismerték, kaptam érte Kossuth-díjat, satöbbi, ez mind nagyon szép), akkor számomra mindig a jellem,
az ember, a lélek problémája volt a fontos. Hogy ezt illusztráljam: egy tudományos monográfiában úgy írtam Eötvösről, mint egy regényálakról. Tehát
14

én az irodalmat regénytémának fogtam föl. Most nemrégiben pedig drámát
írtam Eötvösről. Számomra a monográfia vagy a dráma ugyanazt jelentette.
Egyik műfajban ugyanaz érdekelt, mint a másikban. És van egy nagy irodalomtörténeti szintézisem, a Világos után, amelynek első kiadása Nemzet és haladás címmel jelent meg, és amely Aranytól Madáchig a múlt század ötvenes,
hatvanas éveinek az irodalmát tárgyalja. Nos, ezt úgy írtam meg, mint egy
nagy korszakbemutató regényt.
írói mivoltom benyomult valami módon a tudósi mivoltomba; azt, hogy
úgy mondjam, színezte, segítette. És még valamit nyújtott nekem az íróság
a tudományban. Egy írónak konkrét ismerete, elképzelése van magáról az írói
műhelyről. Az írói műhely egy nagyon fontos probléma, kategória. Hogyan,
miként jön létre a mű, és hogyan viszonylik az az emberhez? — ez magában
az írói műhelyben játszódik le. Nos, nekem személyes tapasztalataim voltak
minderről, tehát amikor egy íróról, költőről irodalomtörténetileg írtam, az ő
műhelyébe bele tudtam helyezni magamat. Egyszerűen azért, mert író létemre
tisztában voltam vele, milyen is az írói, költői műhely.
így nem éreztem törésnek azt a változást, amikor a fordulat éve után az
irodalomtörténetre tértem át. Hiszen benne is ugyanazt kerestem, mint valamikor (annakelőtte) az irodalomban, a regényeimben, novelláimban. Az emberi lélek, a jellem, az egyéniség, a sors ugyanúgy érdekelt az irodalomtörténetben, mint egy regényben. És ugyanígy vagyok ma is. Egyszerre írok regényt és tanulmányt.
— Most közbekérdeznék: ha nem szorul ki az irodalomból, akkor elképzelhető, hogy nem foglalkozik ilyen mértékben és szélességben irodalomtörténettel?
— Elképzelhető. Bár tanulmányaimban és 44 előtti munkásságomban
voltak előzményei az irodalomtörténészi munkásságnak. A Jókai-esszé, tanulmánykötetem, a Játék és valóság; Eötvösről tanulmányom is született, még
mielőtt a könyvet megírtam volna . . . H á t . . . nagyon könnyen lehet, hogy kevesebb irodalomtörténetet csináltam volna és több szépprózát. Bár nem hiszem, hogy semmifajta irodalomtörténetet nem műveltem volna, ha normális
körülmények között haladhatok előre pályámon.
— Ejtsünk szót a szocialista reálizmus irányába az ötvenes évek elején
tett tapogatódzó kísérleteiről. Szegeden, ugye, a
textilkombinátban...
— Ez egy nagyon érdekes kérdés. Amióta azt a szegedi textilkombinátbeli fonónőről szóló írásomat (Női arckép most a címe) megírtam, azóta eltelt
több mint harminc esztendő. Most állítottam össze az életműsorozatomnak
a kisregény- és novellakötetét. A kiadónál van. Ha minden jól megy, akkor
jövőre kellene megjelennie. Ebből eredetileg kihagytam ezt az írást, gondolván, hogy az ötvenes évek elejének bélyegét viseli magán. Nemrég újra elolvastam. Kisebb húzásokat kellett tennem. Inkább a kor frazeológiáját tartalmazórkifejező két-három félmondatot... De végül mégis bevettem az új kötetembe. Tehát ma is vállalom. Egyszerűen azért, mert úgy érzem: akkor jól
figyeltem meg azt, amiről az az írás szól, azt a női arcot, életsorsot, amelyik
a szegényparaszti sorból ívelt föl egy nagyon magas szintre, a szakmunkás
szintjére. Ezt elég pontosan figyeltem meg, és magának a textilkombinátnak
a beindulását. Anélkül, hogy én akkor ott valamiféle kritikai realizmusra törekedtem volna: leírtam a nehézségeket, a lazaságokat, az anyaghiányt, a
szervezetlenséget, amivel beindult ez az üzem. Úgyhogy én ezt nyugodtan
merem vállalni. Egy részt érzek nem kellően kidolgozottnak, nem eléggé va15

lósághitelűnek: annak a bizonyos iskolának a leírását, ahol ezeket az asszonyokat fonónőnek képezték. Ezt nem ismertem eléggé. Leírását vázlatosnak
érzem. S azért sajnálom, mert nagyon érdekes lett volna ezt az iskolát ismerni.
— Eredeti címe Égy özvegyasszony élete
volt...
— Igen, de későbbi köteteimben már mindenütt Női arckép címmel szerepel . . . Nem tudod különben, hogy ezzel az asszonnyal később mi történt?
Mindig érdekelt volna, mi lett ebből a Paragi Mihálynéból. Hogy mi lett a
további sorsa?
— Hány éves volt akkor?
— Hát olyan negyven... felé. És én azt hiszem, ha meg tudnám találni
ezt az asszonyt, és megismerném az életének a további útját — ami, nekem
az a sejtelmem, egy nagyon nehéz út lehetett —, és ezt meg tudnám írni, akkor ez egy valóban jó írás lenne. És kiegészítené, sőt megemelné az elsőt.
— Nos, e kísérlettel megpróbált integrálódni a korabeli irodalomba — (S.
I. közbeszól: — Nem is annyira az irodalomba, mint inkább az akkori életbe) —, de aztán a folytatás elmaradt. Miért? Nem tudta vállalni? Ügy érezte,
nincs kifutási lehetősége?
— Nem volt olyan hosszú a kihagyás, mert ez valamikor ötvenkettőben
jelent meg és 1957-ben már megírtam az Édenkert című novellámat (kisregényemet), ami szintén benne lesz az új kötetemben, és ami szintén erről az
ötvenes évekbeli hangulatról szól. Tehát a kiesés nem volt több három-négy
évnél.
Ekkor írtam meg viszont a Nemzet és haladás című nagymonográfiát. Ez
egyetemi előadásaimnak a foglalata. Tíz évig adtam elő ezt az anyagot a budapesti bölcsészkaron, és eme évtizedben az előadásaimmal tulajdonképpen a
könyvemet írtam.
— írói stílusa a reálizmus és szürrealizmus elegyének egy
érzelmesebb,
hangulatibb változata. Nem a „vad" francia szürrealistákéhoz hasonló. Inkább
a látomás, a válóság és játék egymásba váló átjátszása jellemezte.
Amikor
rájött, hogy ez így ebben az új világban nem folytatható, a fölismerés hogy
hatott önre?
— H á t . . . úgy hatott rám, hogy folytattam. És az összes újabb írásom
folytatása annak . . .
— De akkor, akkor hogy hatott?
— Két szürrealista novellám jelent meg (amikhez én ma is nagyon ragaszkodom) a Válaszban. A Szőlőművesek és a Bakator. Ezek telivér szürrealista novellák. De előtte voltak olyan írásaim, amelyekben ilyenfajta szürrealizmus nem volt. Én a Játék és valóság című kilencszáz-negyvenhatban
megjelent tanulmányomban írtam, hogy a valóság ábrázolása igényli a valóságon túlinak a tudomásulvételét is. Ez nagyon furcsa. Mert van a valóság és
van valami, ami a mi látóhatárunkon kívül fékszik. Ha az utóbbiról nem
veszünk tudomást, akkor szerintem a valóságot szűkítjük. Ha megpróbálunk
annyit, amennyit lehet ebből a láthatárunkon túli világból behozni a láthatárunkon inneni világba, akkor azzal a valóságot gazdagítjuk. Ez a regényeimben, a novelláimban a módszerem. Szokták ezt úgy is hívni, hogy költői realizmus, meg szürrealizmussal vegyített realizmus, tündéri realizmus . . . Ezek
mind nagyon kedves: elnevezések, terminusok. A lényeg nálam: mindig számolok azzal, hogy a Játásunknak határai vannak, és hogy valamit sejtenünk
16

kell abból, ami a látásunk határain túl van. Ez volt a szürrealizmusomnak,
hogy is mondjam, a forrása. És ma is ugyanígy í r o k . . .
1950, KORA ÖSZ
A mi évfolyamunk — közel ötvenes létszámmal — 1950 őszén startolt a
szegedi bölcsészkaron. Az igazi nagy áttörés még 1948—1949-ben történt. Mi
már — a többséget tekintve — a középiskola padjaiból érkeztünk. Végigjártuk
a nyolcosztályos gimnázium minden grádicsát. A szakérettségisek aránya viszonylag alacsony volt. „Osztályösszetételünk" is ennek megfelelő. A többség
a kisemberek világából érkezett, vidéki-kisvárosi gimnáziumok legátusaként.
(Szegedi a közel félszázból mindössze három akadt közöttünk.) A küldő intézmények minden szép erényével és mellékhatás-szövődményével. Citoyen-polgár sarjadék már nemigen akadt sorainkban, de „igazi" munkás és paraszt is
csupán elenyészően kevés. Utóbbiak többnyire néhány holdas kisbirtokosok
(esetleg középparasztok) soraiból regrutálódtak. 49—50-re már a gimnáziumok
is a bizonytalan jövő szküllái és kharübdiszei közt hánykódtak. így a falaik
közül kikerült diákok épp tanulmányaik két legdöntőbb esztendejében kényszerültek afféle szellemi vákuum-létbe: a polgári kultúra értékei már a gyanússág bélyegével jutottak el hozzájuk — ha egyáltalán eljutottak —, az új,
szocialista (vagy annak kikiáltott) alkotások pedig még csak úton voltak felénk, amikor mi már maturáltunk.
Tanáraim ambíciója — s a merő véletlen — segít hozzá, hogy némi ízelítőt kaphassak a huszadik századi polgári kultúrából. Tizennyolc esztendősen
nekirugaszkodom — kevés sikerrel — Proustnak, majd — sikertelenül
— Szentkuthy Miklós Praejének, aztán — teljességgel sikertelenül — Joyce
Ulyssesének. A Mars téri zsibpiacon néhány Márai-kötetre bukkanok. Az M.
S.-stílus hatása — mondhatni — elementáris. Hamarosan méternyi mennyiséget gyűjtök össze a félvászonkötéses, Révai-ediciójú Márai-regényekből,
esszékből, útirajzokból. Közben a Somogyi Könyvtár nagy olvasójában Lukáccsal ismerkedem. Elébb A polgári filozófia válságával, majd A realizmus
problémáival. A számomra való (tehát személyhez kötötten viszonylagos) érthetetlenség ezúttal is különös fenséget kölcsönöz a megközelítteni kívánt produktumnak. Bár keveset értek a szövegből, rettenetesen tetszik az egzisztencializmusra — akkor még exisztencializmusnak írták — oly leleménnyel átkokat szóró Lukács, aki — más helyütt — olykor (hirtelen leereszkedve a teoretikus fejtegetés magasságaiból) egy-egy triviálisan hétköznapi hasonlattal
(például: pocsolyatükrön ringatózó olajfolt) hozakodik elő.
Mikor Sőtér megszólal a katedrán, menten úgy érzem: íme, itt áll előttünk egy ember, akiből Vajtai István szilárd erkölcsisége sugárzik; aki precíz és elegáns, mint a franciás attitűdű Madácsy László; aki hasonló cizellált
tökéletességgel fűz mondatot mondathoz, akár Márai Sándor; és végül, aki
pont oly magvas tartalmat prezentál, miként Lukács György, ám nálánál
— keresgélem a zavaró felhangok nélkül ideillő szót — vonzóbban, érzékletesebben.
Akkoriban még divat ellátogatni más karok előadásaira is. A bölcsészjelöltek, jogászpalánták, tétékások közül legtöbben a belgyógyász Hetényi
Géza előadásaira kíváncsiak. Hogy ne legyünk túlontúl szem előtt, az emeletes
előadótermek hátsó padsoraiba húzódunk. Néha már csak a fal mellett, a földön jut (ülő)hely. Hátunkat a kemény és hideg falnak nekivetve hallgatjuk
17

Hetényi profot. A hűvös tárgyilagosságú, már-már száraz mondatokat, amelyek mögött azonban ott parázslik egy legendás hírű diagnoszta (egy ízben
különrepülő viszi konzultációra a pápai betegágyhoz) minden empirikus tapasztalata.
A bölcsészkaron — az orvos- és jogász jelöltek, tétékások — csupán egy
előadót érdemesítenek ily kiemelt figyelemre. Sőtér óráján zsúfolásig telt a
terem. A levegőben izgalom vibrál. A professzor — szokása szerint — pontosan érkezik és — mint rendesen — udvarias meghajlással üdvözli a hallgatóságot.
Már térdig gázolunk a micisapkás korszak iszapjában. A korábban oly
hévvel kultivált nyakkendők molyirtószagú szekrények mélyebb bugyraiban
várják a feltámadást. Már ott embrionálódik az idő méhében a lódén, hozzá
hasonló dolgok társaságában. A legharcosabb kispolgárok — köztük szép számmal nők — a proletárálca fedezékében már puhaszárú csizmában járják belvárosunkban a Széchenyi téri sztyeppét... Sőtéren remekül szabott zakó.
Inge makulátlan. Nyakkendője szolidan elegáns. Mintha ez az ember — jelenség — épp most érkezett volna a menetrend szerinti zürichi géppel, egy
távoli, ködbe vesző helységből, aminek most ugyan neve sincs, de valamikor
talán mintha úgy hívták volna, hogy.. . Európa.
Óráit többnyire délután tartja. Már fárad a fény és a tanterem-enteriőrre
fátyolként ereszkedik a félhomály. Sőtér mindig szabadon beszél, sosem szorulva rá jegyezetek, pláne nem eleve preparált szöveg mankóira. S mindezt
azok után, amit néhány nap alatt ennekelőtte tapasztaltunk... Motyogás,
akadozva felolvasott papírízű mondatok... És akkor hirtelen jön egy ember, mondatai elegánsak, nem csupán tájékozottság és szellemi fölény, hanem
atmoszféra is árad belőlük.
S ahogy múlnak a beszéddel bélelt percek, akként erősödik bennünk a
meggyőződés: a gondosan kialakított, ápolt külső tulajdonképpen egyfajta
megjelenési formája — szinte már jelképe — annak, amit ez az ember képvisel. A maga módján a gondolatok tisztaságát, eleganciáját is példázza.
Madácsy kezembe adja a Játék és valóság kötetet is. Amikor a címadó
esszét elolvasom, sok mindent megértek abból, amit jobb szó híján korabeli
Sőtér-attitűdnek is nevezhetnénk. „A szürrealizmus mániái és feszültségei bizonnyal új értelemmel és gazdagsággal ajándékozzák meg e realizmus céltudatos fegyelmét, melynek kemény falai közé a gőz sistergésével és túláradó
szenvedélyével berontanak; a valóságba bele kell ötvöznünk a valóságon túlit, hogy egyik a másikat feszítse, dagassza" — vetette papírra 1946-ban.
1988. MÁRCIUS
Buda, Jégverem utca. Beszélgetés Sőtér Istvánnal.
— 57-ben íróilag újra
startolt...
— Az Édenkert című nagynovellámmal indultam újra. Az ötvenes évek
sajátos nyomott hangulatát, kuszált életviszonyait és társadalmi összeborzoltságát próbáltam érzékeltetni. Akkor kerültem az ,MTA Irodalomtudományi Intézetének az élére, és akkor kezdtem el nagyobb irodalomtörténeti szintézisekre törekedni. Ekkor teremtettem meg a magyar irodalomtudomány nemzetközi kapcsolatait, amelyek azóta virágzóak és gazdagok.
Számomra 57 tulajdonképpen visszakanyarodás ahhoz, amit a beszélgetésünk elején a magyar társadalomnak erről a nem romboló, megtartó erejé18

ről mondtam (mely erőben én hiszek, és az ország helyzetének javulását elsősorban ezektől az erőktől várom). Tehát 56 után ájult állapotban volt az
ország. Akkor a legkisebb pozitív jelenség — egy színházi előadás, egy jól
berendezett hivatal vagy egy jó újságcikk — számunkra nagy élményt, magát a reménységet jelentette. Tehát azt, hogy ebből az ájulatból az ország
előbb-utóbb magához tér. S a csoda — e magyar csoda — megtörtént...
(Kár, hogy azóta megint inkább az ájulat felé közeledünk...) És éppen olyan
nagy élmény volt az ötvenhéttől a hatvanas évek elejéig ívelő korszak, mint
a felszabadulás utáni két-három év (amely csodálatos időszak volt). Tehát különös módon mi nagyon szépen tudunk újra talpraállni. (S bár így maradna
továbbra is.)
— Űgy érezte, hogy ekkor, ötvenhétben íróként azt folytatja, amit negyvennyolcban
abbahagyott?
— Tulajdonképpen... valami ilyesmit éreztem. Persze erősebb volt az irodalomtudományi érdeklődésem. És én ilyenként azt az irodalomeszményt szolgáltam, amit negyvennyolc előtt is vallottam magaménak: tehát a magyar irodalom sokszínűségét, sokrétűségét, sok elemből összetettségét. Nem pedig a
redukciót, a kirekesztést, amire az ötvenes évek elejének irodalompolitikája
törekedett.
Hetventől kezdve kezdtem újra regényt írni. Az elveszett bárányt. És
most fog megjelenni a könyvnapra ennek a trilógiának a zárókötete.
— Hogyan bukkant elő, és milyen inspirációra annyi év után 1970-ben a
regényíró?
— Egy személyes tragikus esemény hatására, amiről nem szívesen beszélek. Az ember néha megrendül. És ha megrendül, akkor magábaszáll. Próbálja megérteni, mi az, amit tett, amit jól, illetve rosszul tett, és ez a regény
ennek a mérlegelése.
— Ez az emberi oldala. És az írói? Ügy érezte, hogy ezt csak ebben a műfajban tudja kifejezni?
— Igen. Ezt határozottan állítom: amit erről én el akartam mondani, azt
csak a regény műfajával lehetett elmondani. Tehát adott az összefüggés a műfajok, formák és a közölni szándékozott tartalom között. Van olyan téma, amihez egy tudományos monográfia szolgál formául és műfajul. És van olyan
mondanivaló, amit csak egy regény tud elviselni.
— A regény írása közben nyilván nem csupán ezt fogalmazta, hanem
korábbi esztétikáját is megerősítette, netán újraértékelte...
Melyik történt?
A Fellegjárás, A templomrabló, a Kísértet, a Bűnbeesés írója újra regényt
ír... Ugyanabból az esztétikai alapállásból vagy pedig — az eltelt időszak hatására — változtatott az írói-esztétikai
attitűdön?
— Egy valamiben érzek változást a korábbi regényekhez képest. A kor
érzékeltetését. Ezt éreztem én nagyon erős feladatomnak. De persze ha visszagondolok a Fellegjárásra, melyben benne van a harmincas évek levegője; a
Bűnbeesésre, amelyik harmincnyolcban játszódik, abban is benne erősen a
k o r . . . Hát legfeljebb azt mondhatnám, hogy a korábrázolás még nagyobb
becsvágyammá vált az új regénytrilógiával.
— Az első két részt — Az elveszett bárányt, a Budai Oroszlánt — olvasták, szeretném, ha a harmadik részről mondana
valamit...
— A harmadik rész összevonja az első kettő címét: Bárányt szoptató
Oroszlán lesz a címe. összefoglalja és lezárja az előző két kötetet. Egy epilógussal véget ér. Itt a cím maga az erőszakellenességre utal. Tehát az erőszak19

kultusz ellen írja meg pamfletjét a regény egyik szereplője, Fábián Kristóf,
a filozófus. Ezért a cím: Bárányt szoptató Oroszlán — erő és szelídség együtt.
A regény a hatvanas évekről szól. Ez egy jó korszak volt, és jó dolgok kezdődtek ekkor, nagy remények támadtak föl. Majdnem olyan nagy reménykedő
korszak volt ez, mint a 45 utáni. És sajnos később nem minden alakult úgy,
meg kell, hogy mondjam, mint amilyennek a hatvanas években ígérkezett...
Nos, ezeket az ígéreteket, ezt az újjáéledést, ezt a normalizálódását a dolgoknak, gondolkodásnak — és vele a kort is, érzékelteti ez a regény.
— A regény eszmei summája?
— Egyrészt az erőszakellenesség, másrészt... az önmagunk megtalálásának a szüksége . . . Megközelítőleg ilyesmi...
-• —r— Ez csak a lehetőség szintjén van meg a regényben vagy eljut a megtalálás szintjéig is?
— Néha eljut odáig is. S ez nem csupán az egyes ember gondja-dilemmája, hanem a társadalomé is. Nemcsak az egyes embernek kell önmagát megtalálnia, hanem a társadalomnak is.
— Tehát akkor fogalmazhatunk úgy: egy erőszakmentes
társadalomban
az ember előbb-utóbb megtalálja önmagát és ennek hatására valami hasonló
történik majd a társadalommal is?
— I g e n . . . És mindenképp élesen erőszakellenes e regény. Kimondja: hazugság és veszélyes, embertelen bármifajta erőszakkultusz.
— Lezárul ezzel a ciklus?
— Igen. Most egy új regényen dolgozom, amelynek nagyon erős a szegedi
vonatkozása: két nővérről fog szólni. (Egyébként az Alföldben meg az Űj írásban már jelentek meg részletek.) Szegeden kezdődik és Pesten folytatódik,
majd Szegeden és Pesten játszódik tovább a történet. A két nővér egyike kommunista, a másik pedig katolikus.
A történet 1919—20-ban kezdődik és be fog fejeződni... hogy mikor, azt
még nem tudom pontosan, de mindenesetre a felszabadulás után. Két nővér
útja; hol keresztezik egymást, hol meg párhuzamosak. De mindenképpen két
egymást szerető, de egymással ellentétesen gondolkodó és érző asszonyé.
— Ügy látja, ezek az értékek ambivalens formájukban is egzisztálhatnak
egyszerre?
— Föltétlenül. Sőt szerintem jó is, ha léteznek egymás mellett egy társadalomban, egy történelmi korszakban...
— A szegedi vonatkozásokról ha mondana részletesebben is valamit. ..
— A húszas évek Szegedét jelenítem meg. Kisdiákként sok mindent láttam és megértettem. És serdülő kamaszfiúként azért nagyon erősen ráéreztem
bizonyos dolgokra. A szegedi hangulatra, az emberekre, akik egészen másmilyenek voltak, mint a maiak. Jobbak is, rosszabbak is. Ahogyan az életben
megpróbálnak elhelyezkedni egy vesztes háború u t á n . . . Az egyik asszony
emígy, a másik a m ú g y . . . És hát azok a kerülők, amik együtt járnak a húszas, harmincas évekkel. Én égy nagyon erős szegedi hangulatot akarok itt
érzékeltetni.
— A figuráknak van-e reális alapjuk?
— Igen, van. Nem kulcsregény. De két egykor élt asszonynak a habitusa,
érzés- és gondolkodásmódja. Ezt szeretném érzékeltetni: se a gondolkodásukbari, se á fölfogásukban, se az ízlésükben, a hajlamukban nincs semmi hasonlóság, sőt mindenben ellentétesek. És éppen ez utalja őket oly erősen egymásra.

m

— Abba a korba ért, amikor a gyermekkor, az ifjúság nosztalgikus kísértetei újra és újra visszatérnek. Nos, önnél ez lényegileg Szegeddel függ öszsze. Milyen viszonyban van az író a Szeged-élménnyel? Változatlan intenzitású? Sűrűbben tér vissza? Netán halványodó?
— Ez a furcsa az írói munkában, hogy amit egyszer megírtunk, az valahogyan . . . attól nem hogy eltávolodunk... az valahogy mögénk kerül. Egy
zárt térnek lesz a része — hogy így fejezzem ki magam. Tehát ha én megírom a gyermekkoromat, márpedig most a gyermekkoromat írom ezzel az új
Szeged-regénnyel, akkor ez a gyerekkor már e g y . . . (jó szót szeretnék találni
rá. ..) egy számon kívül maradó tényezővé' válik. Nem azt mondom, hogy eltűnik vagy elvetem, eldobom magamtól; vagy hogy elszakadok tőle. De ez
már nem él úgy, mint mielőtt írtam volna róla. Állóképpé szilárdul. Mert az
írás olyan, akár a tűz: mindig fölemészt valamit. Azt emészti föl, amit írsz.
— Gyermekkoráról nem először ír. Hogy most újra igen, ez azt jelentené:
még mindig vannak, úgymond, fölemésztetlen
tartalékai?
— Igen. Még mindig maradt egy réteg. És ez most belekerül ebbe a regénybe. S amíg a regényt írom, addig elevenen él bennem a Szeged-élmény.
Azt hiszem, amikor megírtam, akkor a gyermekkorom nosztalgiája lezárul, eltűnik, megszűnik ez a nosztalgia. Mert hiszen megteremtettem újból és éz
egyben automatikusan szinte megsemmisítette bennem az „eredetit".
— De a Szeged-élmény azért nem halványodik el?
— Az a gyermekkornál jóval szélesebb. Hiszen van egy másik rétege is,
az egyetemi oktatás é v e i . . . a tanárságom Szegeden... Arról nem hiszem,
hogy meghalványodna bennem. Érzek néha nagyon erős honvágyat. Föltámadnak bennem képek. És valahányszor lemegyek Szegedre, az a különös, hogy
mindig felújul valami. Minden szegedi látogatásom felfedeztet velem valamit,
ami bennem volt, de nem tudtam róla. Tehát minden szegedi élményem kapcsolatos valaminek a felfedezésével. Valami olyannak a felfedezésével, amit
tulajdonképp tudtam, de nem vettem tudomást róla vagy nem volt tudatos a
számomra. Szeged nekem még mindig nyújt egy érdekes kombinációt: a mainak és a réginek a kombinációját. Az új benyomás valamilyen módon öszszekapcsolódik a régivel, az emlékkel. S egy különös vegyület jön létre.
— Milyennek látja a mai Szegedet?
— Nagyon sokat rontottak rajta, de nagyon sokat javítottak is. Én nagyra becsülöm a házak, a homlokzatok rendbehozatalát. Mert Szegednek egy igen
értékes építészete van. Benne van a múlt század végének a Ring-stílusa, tehát
az a városeszmény, amit Párizsban Haussmann, Bécsben a Ring alkotói megvalósítottak. Amit Budapesten Ybl csinált az akkori Sugárúttal meg a Nagykörúttal — ez mind megvan Szegedben. És megvannak nagyon merészen, a pestinél merészebben a szecesszió első kísérletei. Tehát én egy építészetileg igen
értékes városnak érzem. Ami nekem nem tetszik a mai Szegedben: az az új
építészet. Nem tudom, hogy elég gonddal, elég művészi érzékkel és elég jó városrendezési lelkülettel folytak-e az új építkezések. Én a nagyárüházat máshol
helyeztem volna el. Mert a régi Dugonics téren volt egy egységes kis piazetta,
egy egységes homlokzat... Sajnos a mai Szeged állandóan megbontja a teret.
Holott a tér — üresen szép. A legnagyobb luxus a mai világban a térség. De
itt valamiféle horror vacui működhet a szegedi városrendezésben, mert ahol
egy kis hely van, odá rögtön berak valamit. Vagy egy bódét, pavilont, egy
beton virágtartót. Kár. Mert Szegedben az volt a szép, a tágassága. Ami egyben harmóniát is jelentett. És ezt a nagyon értékes tágasságot feldarabolták.
Ezzel a harmóniát is megbontották. És ez óriási hiba.
21

— Záróakkordként talán további
terveiről...
— Most fejeztem be egy novellát. Ezt az egyik folyóirat kérte. Van még
több novellatémám. Azonban félek és sajnálom felaprózni az időmet, mert
úgy érzem, legfontosabb lenne most minden időmet a készülő, szegedi genezisű regényre koncentrálni. Ám nem ezt teszem. S ez rossz lelkiismeretet is
szül.
— És mi készül az irodalomtörténész
műhelyében?
— Egy nagy tanulmánykötetemet fejeztem be. Ez az utóbbi nyolc évben
megjelent esszéket, tanulmányokat tartalmazza. Az esszék mind a huszadik
századról szólnak. És van egy második fele, amely a romantikához kapcsolódik és Arany Jánossal függ össze.
— Távlati elképzelések?
— Hátralevő éveim főrészét a regény létrehozása fogja jelenteni. Ezenkívül a novellaírás. Mert amit én a legszívesebben, mondhatnám, a legkönynyebben csinálok, az a novella. Ez az én valódi műfajom. És ugyanígy az esszé.
Novellatémám még bőven van. És ha a regényt befejeztem, akkor csak novellát fogok í r n i . . .
Irodalomtörténészi feladatok többnyire körülményből, szükségletből adódnak. Külön tervem nincs. Most egy nagy Lukács-írást kell elkészítenem egy
müncheni irodalomtörténész-kongresszusra. Lukács György és az irodalomtörténet-írás. Ennek rövidnek kell lenni és benne mégis az egész komplexusnak.
Nagy feladat. Különben nincs olyan kutatási téma, ami igazán vonzana. Lehet, hogy írok majd nagyobb portrékat. Rónay Györgyről, Nagy Lajosról.
De olyan becsvágyó irodalomtörténészi tervem, mint amilyen az Eötvös-monográfia vagy a Világos után volt, nincs. Egy irodalomtörténet és a történelem határhelyzetében levő valaki ellenben nagyon érdekel: Eötvös József barátja, Szalay László, a történész. Vele szeretnék behatóbban is foglalkozni.
— Hogyan telnek mindennapjai?
— Kettős életet é l e k . . . élünk. Van egy falusi házunk Kulcson, nagy kerttel. A község Dunaújvároshoz közel fekszik — ami nagyon előnyös —, a Duna
partján. Jól dolgozni ott tudok leginkább. Nyári éjszakákon — mert ott éjszaka dolgozom, a városban délelőtt — kimegyek a kertbe és a mondatok úgyszólván maguktól jönnek... Nagyon szeretjük azt a helyet, és szeretjük Dunaújvárost, ezt az igen kedves várost. Télen viszont elég intenzív társasági,
baráti körben élünk. Sok a vendégünk, mi is sokat járunk vendégségbe. Színházba keveset, operába többet. És igen-igen kedveljük az új Belvárost. Nagyon
szeretünk oda átmenni. Már csak azért is, hogy benne legyünk egy ilyen
élénk nagyvárosi közegben. El kell ismerni, nagyon szépen, ízlésesen csinálták meg. És azt, amit magyar életerőnek neveznék — mert van egy nagyon
erős életerő ebben a népben —, azt ott is érzem. De érzem tulajdonképpen falun i s . . .
1988 . . . 1950 . . . 1988...
Ülünk a budai, Jégverem ,utcai lakás nappalijában, kopottságukban is elegáns bútorok, könyvek, rajzok, fényképek, emléktárgyak között. Halkan surrog a magnószalag. Hallgatom a szépen szerkesztett mondatokat. Éppúgy,
mint közel négy évtizede, 1950 kora őszén, a szegedi egyetem Auditórium
Maximumában. Zsúfolásig telt a nagyterem, hisz az előadói emelvényen Sőtér István áll. A hátsó sorokban, mint mindig, most is rendre fogadások szü22

letnek. És előre kell bocsátanom: sohasem az nyer, aki abban reménykedik,
hogy az első pillantásra bonyolultnak tetsző körmondat befejezetlenül marad;
hogy netán a zárószavak nem rímelnek majd a start szerkezeti struktúrájával.
Sőtér úgy ad elő, mintha láthatatlan könyvből olvasna fel egy gondos munkával tökéletesített szöveget. Noha szó sincs erről. Mint hivatását szerető,
hallgatóit tisztelő ember nyilván minden alkalommal alaposan felkészül óráira. Ám a konkrét szöveg, tehát minden mondat már hic et nunc, akarom
mondani, akkor és ott születik. Közülük a legösszetettebb is afféle szókatedrálisként hat — s mikor pont kerül a végére, a bonyolultságot hirtelen világosság váltja föl.
Épp a nők maradtak volna mindez iránt érzéketlenek? Akkoriban a legtöbb lány fülig szerelmes Sőtérbe. Afféle plátói rajongás ez az eleganciával
prezentált intellektuális teljesítmény iránt. S az érzéshullám épp oly természetességgel ragadja magával a polgári otthonokból érkezetteket, mint az egyetem padjaiba csöppent egykori munkás- és parasztlányokat. (Őket tán még
elementárisabban, áttételek nélküli őszintébbséggel.)
Hallgatom a hangot. Surrog tovább a magnó. Ezek a lányok most hány
évesek is lehetnek? Már túl valamennyien a nyugdíj-korhatáron...
De az író másként méri az időt, mint az óraszerkezetek. Sőtér különösképpen, aki legtöbbször nem a közönséges, a „fizikai" idővel dolgozik, hanem
Bergson „tartam"-ával, a „durée"-vel. Ö is — mint a nagy francia gondolkodó — a „mérhető" idővel (temps-longueur) műveiben szembeállítja az úgynevezett „alkotó"-t (temps-inventeur). S ismeri-ábrázolja ő maga is a tiszta,
igazi tartamot (durée réelle, vraie durée). Nem egyszer az idő mélyrétegeibe
kalauzolja az olvasót. Az általa ábrázolt „tartam" nem egyszer sokkal hoszszabb, mélyebb és többrétegűbb, mint a cselekmény „külső" ideje. S ami
Bergsonnál — filozófiaként — végül is idealista színezetű eszme, az Sőtérnél
— írói praxisként, irodalomként — a valóság sokoldalúbb megközelítését, feltárását és ábrázolását segítő módszer.
Nemcsak mi tiszteljük és csodáljuk, ő maga is elismeréssel emlékezik meg
rólunk az 1975-ös Évgyűrűkben: „Ez a nemzedék az új értelmiség megszületésének legnehezbb próbáit állta ki — néha tragédiák, összeroppanások árán.
Tudják-e ma elegen, hogy negyedszázaddal ezelőtt az ő szerepük mit jelentett? Talán még évtizedek telnek el, amíg utódaik az ő szintjükre felhatolnák,
s elődeikre ismerhetnek majd bennük, egy olyan szemlélet képviselőire, mely
távoli jövőt előlegezett, de nem talált egyhamar azonos értékű folytatásra."
Vajon tényleg így lenne? S most, magam is a pálya vége felé közeledve,
eltűnődöm rajta: ugyan mennyi e majd négy évtizedből a csupán „mérhető", s
mennyi a valóban „alkotó" idő? (Kortársaink közül kinek-kinek a maga életében.) A magam részéről mindenesetre inkább elszalasztott lehetőségeink fájdalmát vélem kicsengeni e roppant dicséretből.
S mindeközben egy kicsit — vagy tán nem is kicsit? — irigylem a hetvenötödik születésnapját ünneplő Sőtér Istvánt. Hogy olyan szép egyensúlyú,
alkotásokban, élményekben oly gazdag életet tudott magának — egyben szűkebb és tágabb közegének — teremteni.
PAPP ZOLTÁN

23

FERENCZI LÁSZLÓ

Sőtér Istvánról
I. AZ ÍRÖ
Sőtér István 1913-ban született Szegeden.
Kamaszkorában Flaubert tette íróvá, mindmáig legkedvesebb olvasmányai
Pascal és Proust, a bibliai utalások átszövik regényeit és novelláit. Júdás című
drámája modern újtestamentumi apokrif.
Szenvedélyesen szereti a zenét, legfontosabb regényhősei gyakran a zene
segítségével tudatosítják, tisztázzák vagy szenvedik el problémáikat; ő maga
a zene szerkesztési és hangulati lehetőségeit éppen úgy felhasználja regényeiben, mint a zenetörténet tanulságait irodalomtörténeti tanulmányaiban.
Sokat tanult képzőművészektől: talán leginkább a portréfestés technikáját
kamatoztatta, amikor egy szín vagy egy vonal a jellem legrejtettebb tulajdonságaira utal; fikcióinak és esszéinek hősei szenvedélyesen-ösztönzően megrajzolt alakok. Természet- és tárgyleírásai egyfajta ,vágások' (is), melyek az elbeszélés tempójának felgyorsításához, vagy éppen lelassításához vezetnek.
Soha egyetlen verssort sem írt le, mégis ő állította össze a legjobb kortársi antológiát (1948-ban, Négy nemzedék címen), de ami egyéni fejlődési
szempontjából ennél fontosabb: költők alakították stílusát, látásmódját. Életművének egyedisége talán leginkább ebből ered, noha a próza és a vers közelítése nem csupán rá jellemző. Mondataiban van valami sajátos hangütés, regényeit, és esszéit, egyaránt átható dallam és pátosz. Különös, negatív pátosz
ez, melynek következménye a távolságtartás és a mértéktartás.
A jó próza egyik sajátossága a távlat. Ha van egyfajta tér szöveg és írója,
szöveg és olvasója között. Ha elég gazdag a szöveg, hogy az olvasót ösztönözze: eseményt, jelenetet vagy szereplőt az írói szándéktól függetlenül ítéljen
meg. Mert az a mű, melyet csupán a szerző szándéka szerint lehet olvasni,
aligha éli túl megírásának időpontját. Paul Valéry sem cinikus, sem frivol
nem volt, amikor azt állította, hogy verseinek értelme az, amit belemagyaráznak, csupán tárgyilagos és józanul gyakorlatias volt. És amikor Sőtér István
arra sürget, hogy a kultúrát saját izomzatunként használjuk, a műalkotásokkal
való alkotó, az olvasó érzékenységét fejlesztő párbeszédre nevel.
Sőtér az elfgoulatlanságot tartja a líra „legfontosabb feltételének", és ez
a lírai elfogulatlanság jellemzi, élteti és bonyolítja szépprózai műveit, regényeit, novelláit és drámáit egyaránt. Kevés prózaírót ismerek, aki olyan kevéssé próbálná befolyásolni olvasóit, mint ő; pontosabban szólva: Sőtér az olvasót nem egy-egy tétel elfogadására, hanem az önálló ítéletalkotás aktusára,
és az aktus örömteli, felelősségteljes vállalására ösztönzi. Sőtér mesél, leír,
jellemez, magyaráz, értelmez, sőt ítélkezik is — a végső tanulság levonását
mégis az olvasóra bízza. Méliusz alakja első regényéből, a Felleg járásból az
egész életmű jelképe lehetne: mert ahány kollégista szereplője van a kollégiumi regénynek, Méliusz igazgató személyét annyiféleképpen látjuk, és az
olvasó ily módon szinte rákényszerül arra, hogy a maga benyomásait fogalmazza meg.
Érdemes idézni Sőtér szavait az elfogulatlanságról teljes szövegkörnyezetükben:
24

„Pusztán, az őszinteségben látni a költészet legfontosabb feltételét — ahogy
sokáig láttuk — aligha elengedő: az őszinteség oly elemi feltétel, hogy mégoly
egyértelmű megléte sem kezeskedik igazi jelentőségéért. A lírának talán az
elfogulatlanság a legfontosabb feltétele, melyben a lélek szabadnak érzi magát, mert nem szorong, nem riadozik, nem kötik dogmák és előítéletek, nem
rontják meg önámítások és divatok, nem lágyítja meg a lelkendezés, nem
alázza meg a számító konformizmus. Ezt az álláspontot nem lehet ajándékba
kapni, a költőnek magának kell azt megszereznie."
Az elfogulatlanság nem egyszer és mindenkorra megszerzett álláspont
vagy tulajdonság. Mindennap megújuló, sokszor fájdalmas, nem egyszer az
önértékelést sértő küzdelem eredménye. Amit élőszóval kimondani gyakran
lehetetlen, kikényszeríti azt az írás, az ember párbeszéde készülő művével.
A regényíró munkája: elfogulatlanul szemlélni, illetve elfogulatlanul mozgatni vagy mozogni hagyni alakjait, a maguk mégoly szélsőséges elfogultságában is. Egyébként az elfogulatlanság az őszinteség próbája. Mert lehet
őszintén is hazudni, téves állításink, hazugságaink gyakran nem rosszakaratból, nem megtévesztési szándékból, hanem az ismereteink töredékességéből,
elégtelenségéből fakadnak. Sőtér István írásainak legmélyebb rétegében, túl
történeten, díszleten, jellemen és metaforán, az elfgoulatlanságért való gigászi
küzdelem zajlik. Egy-egy hős, akár a legnagyobb szeretettel megrajzolt, lehet
elfogult, lehet az előítéletek rabja — a mű maga, regény vagy elbeszélés, elfogulatlan. André Malraux magyarázta meg a megfilmesített regények csődjét: elveszik a legfontosabb, az írónak közvetlenül az olvasóhoz intézett szava.
Sőtér teret teremtő negatív pátosszal szól olvasóihoz, akik ebben a térben
megtanulhatják, illetve gyakorolhatják az értelmezés és ítélkezés aktusát.
Az Édes Vitéz rendkívül személyes elbeszélés, vagy talán inkább esszé
— egy önéletrajz töredéke. Sőtér a Komoly ének kötetében a Két életrajz
című ciklusba helyezi. (A másik életrajz, az Évgyűrűk a Sőtér család múltját,
és Sőtér István pályafutásának legfontosabb mozzanatait beszéli el.) Minél
többször olvasom, annál valószínűbb számomra, hogy az Édes Vitéz nem azért
jó mű, mert egy ember és egy komondor történetét beszéli el, hanem mert
a komondor egy ember hatalmának és magányának, az ember nagyságának
és esendőségének a szimbólumává válik. A szenvedély ennek a novellának
vagy esszének a főhőse, a nagyságot és esendőséget átható szenvedély, és egyszer csak megértem, miért éppen Pascalt nevezte kedvenc írói egyikének
Sőtér: a távolságtartás terében a szenvedély egyoldalúságai és veszélyei is
látszanak. A Vidéki levelek iróniájával és a Gondolatok kétségbeesésével beszélteti az író az Édes Vitéz elbeszélőjét, aki a pascali éjszakában még arról
is megfeledkezik, hogy a félelem a legelemibb szabadságjogok közé tartozik.
De a mű, elbeszélés vagy esszé, helyreállítja az arányokat: mert az Édes Vitéz, miközben vádbeszéd, rejtelmes módon egyszerre védőbeszéd is lesz mindazok mellett, akik társul még egy komondort sem fogadhatnak. Sőtér végül is
Tolsztojjal és Jókaival tart, a világirodalom legkövetkezetesebb demokratáival,
akik szerint mindenkinek joga van eldönteni, hogy mi a jó számára. Sőtér
életmüvének talán legmegrázóbb lapjai azok, első novellájától, Az öregségtől
a minap megjelent Aranyozott bútorokig, melyek ennek az elvnek megsértése
következményeiről számolnak be. Nyilván saját művének tapasztalata is segítette Sőtért, az irodalomtörténészt, hogy egyértelműen kimondja:
„A műalkotások jellemében bizonyos közöny rejlik aziránt, hogy különböző korok mit fedeznek fel benne, hogy értelmezik, mit választanak ki belőle
25

a maguk számára." De fordítva is: a kritikus, az irodalomtörténész tapasztalata bátorította az írót abban, hogy az olvasót ne meggyőzni akarja, hanem
érezni, gondolkodni és érzékelni késztesse. Mert „a kritika az emberi értelem
legmagasabb tevékenységei közé tartozik", és mert az „irodalom egyik legfőbb
feladata, hogy kiritikai szemléletre neveljen bennünket". Annyi látványos és
látványosan megfakuló elmélet után ma is a legtöbb és a legbensőségesebb,
amit az irodalomról elmondhatunk, hogy az élet kritikája, ahogy Matthew
Arnold és kortársai a múlt században gondolták; Sőtér személyes hozzátétele
az egész életművét átható örömigény, amelyre tudatosan Jókai olvasása nyomán kötelezte el magát. Mert Pascalra tulajdonképpen Jókai a válasz, nem a
„naiv" Jókai, hanem a kegyetlenül tisztán látó, aki udvariasságával tartja távol magától az embereket, és aki hasonlíthatatlan szelídséggel leplezi rendíthetetlen akaraterejét — tulajdonságok, amelyeket Sőtér 194i-ben ismert fel,
és mert vállalni.
(ZÁRÓJELBEN NÉHÁNY LEXIKÁLIS ADAT . . . )
Sőtér István 1931-ben érettségizett a szegedi piaristáknál. Második regényének, A templomrablónak színhelye Szeged, szereplői — többségükben —
piarista tanárok és diákok. A tulajdonképpeni elbeszélés az első világháborút
követő hónapokban játszódik, az Utójáték mintegy negyedszázaddal később.
Az 1943-as első kiadást a szerző 1983-ban gyökeresen átdolgozta. Az új változat Második epilógussal bővült. A főszöveg új szereplőkkel, és ennek megfelelően új történetekkel is gazdagodott.
Sőtér egyetemi éveit a budapesti Eötvös Kollégiumban töltötte. 1935-ben
magyar—német—francia szakos tanári diplomát szerzett. Első regénye, a Fellegjárás (1939) az Eötvös-kollégiumban játszódik. A második (1977) és a harmadik (1986) kiadás árnyalatnyit változtatott a regényen.
Sőtér 1935—36-ban a párizsi École Normálé Supérieure ösztöndíjasa volt.
Itt játszódik a Kísértet című regénye, mely könyvalakban 1945-ben jelent meg.
Sőtér szakdolgozatát Corneille-ről, doktori disszertációját a 17. századi
francia retorikaelméletekről írta, Az Eötvös-kollégiumról és az École Normálé
Supérieure-ről többször is szólt, így a Két iskola (1944) című esszéjében és az
Évgyűrűk (1976) című emlékiratában.
Első novellája a Válaszban jelent meg 1935-ben.
1941-ben megjelenik a Jókai Mór című esszéje.
1940 és 46 között három könyvterjedelmű tanulmányt szentel a magyar—
francia kapcsolatoknak.
1948-ban kiadja a Bűnbeesés című regényét. Még 1943-ban kezdte el írni.
1938-ban játszódik, egy olaszországi epizódot nem számítva Budapesten, a
háború felé sodródó, fokozatosan fasizálódó Magyarországon. A második kiadás (1961) alaposan, a harmadik kiadás (1983) lényegbe vágóan változtat a
regényen.
1948-ban megjelenik válogatott novelláinak gyűjteménye, a Sötétkamra,
valamint a Hídszakadás című kisregénye.
Hatalmas lendülettel kezdődött Sőtér pályája, melynek első szakasza
1948—49-ig tartott. Nemzedékének egyik legtöbbet vitatott, leggyakrabban
említett írója, aki „átgondolt ars poeticá"-ja (Lovass Gyula) védelmében minduntalan polémiára kész., Vitapartnerei Halász Gábor, Németh László, Lukács
György. Egyes kritikusai a magyar regény megújítójának tartják, mások sze26

rint „megálmodott álmokba" költözött, ismét mások a legszívesebben kitessékelnék irodalmunkból.
1948—49-től szépíróként lényegileg elhallgatott. Mintegy negyedszázad
alatt a magyar és nemzetközi irodalomtudomány impozáns nagy teljesítmé^nyét hozta létre: Eötvös József (1953, 19672), Romantika és realizmus (1956),
Világtájak (1957), Nemzet és haladás (1963, 19862), Az ember és műve (1971).
Kevésszámú szépirodalmi műve, így az Egy özvegyasszony élete (1951) és az
Édenkert (1960) című novella — a mából visszatekintve — későbbi művei
előtanulmányául szolgált.
Sőtér 1974-ben Az elveszett bárány című regényével tért vissza a szépirodalomhoz. Azóta regényt, novellát, drámát és irodalomtörténeti tanulmányt
éppen úgy felváltva ír, mint pályája első szakaszában. Az elveszett bárány
egy trilógia első kötete. Szereplői számos új novellában, valamint A templomrabló és a Bűnbeesés új változataiban térnek vissza.
1978-ban adta ki a Tiszta Emma című novellát. Önértékén kívül két szempontból is fontos elbeszélés. Sőtér itt alkalmazza először a szereplők visszatérésének módszerét, és itt kanyarodik vissza A templomrabló szegedi
világához.
II. . . . ÉS MÜVE
Az elfogulatlanságért folytatott küzdelemben Sőtér István szakadatlanul
módosítja műveit, regényeit, novelláit, monográfiáit egyaránt. Nem az átírás
ténye az érdekes, hiszen a tökéletesítés jegyében írók, költők gyakran átírják
műveiket, elég legyen csupán Füst Milán és Szabó Lőrinc példájára hivatrkozni. Az átírás mértéke érdekes. Valéry csupán megfogalmazott valamit,
amit művészek mindig is tudtak, hogy egy művet nem lehet befejezni, csupán
abbahagyni. Az átírás, a módosítás csupán az abbahagyás időleges megszakítása. Sőtér István évtizedeken keresztül maga is hagyományosan írta át műveit: tanulmányaiba egy-egy új adat került, novelláiból egy-egy jelző elmaradt. Azt már a Játék és valóság (1946) esszéi és a Sötétkamra novellái tanúsították, hogy Sőtér nem megírásuk sorrendjében, hanem ciklikusan-tematikusan rendezi kötetté írásait, azaz nem érdekli az úgynevezett írói fejlődésrend,
annál inkább az egyes írások egymást kölcsönösen módosító játéka. A ciklikus-tematikus elv mindmáig megmaradt, de az új és új novelláskötetekben
(Édenkert, 1960; Bakator, 1975; Tiszta Emma, 1978; Komoly ének, 1984) másként helyezte el egyes elbeszéléseit Sőtér. A ciklusok átrendezése szintén az
átírás egyik nagyon finom fajtája volt, és erre főként az újabb novellák késztették a szerzőt. Egy-egy új mű ugyanis csaknem mindig módosítja a korábbiak egymáshoz való viszonyát. A Komoly ének című novelláskötettel új fejezet kezdődött Sőtér novelláinak történetében. Sőtér első ízben ebben csoportosította novelláit Az elveszett báránnyal kezdődő ciklus igényei és tanulságai alapján. E regény főszereplői Ettre Ferenc és Eperjesi Klára. A Komoly
ének egyik ciklusának Ettre Ferenc ifjúsága a címe, egy másikban pedig
Eperjesi Klára utazásai.
Régebben, még 1977—78 előtt, tehát a Tiszta Emma megjelenése előtt.
Sőtér két regényét is átírta, a Fellegjárást és a Bűnbeesést. A Fellegjárás
1939-ben jelent meg, nem sokkal azután, hogy Hitler megszállta Prágát. Színhelye a Csokonai Otthon volt( azaz az Eötvös-kollégium, a második kiadásban már ezen a néven szerepel.) Szereplői hivatásukat kereső diákok. Az első
kiadás ugyan érezteti a Méliusz igazgató halála után támadt ürességet, de ezt
27

nyíltan nem mondja ki. 1944-ben a Két iskola című esszéjében Sőtér egyértelműen kijelenti: az igazgató halála a „Kollégium halálának napja is volt számunkra, sőt, fiatalságunké, mely látszólag és anyagkönyvileg ugyan tovább
tartott néhány évvel, de szintoly feleslegessé és feszélyezővé válva, mint az
új Kollégiumban mi magunk: egykori tanítványai". Az 1977-es új kiadásban
Flórián, a regény egyik központi szereplője teljesen a Két iskola szellemében
mondja barátjának, Mihálynak: „Ne maradj tovább a kollégiumban... Méliusz nélkül nincs értelme a kollégiumnak". Jellemző Sőtérre ez az alkotásigondolkodási folyamat. Az 1939-es regény egyik motívumát az 1944-es esszé
(tehát egy másik műfaj) némiként módosítja, némiként egyöntetűbbé teszi.
1977-ben az esszé szellemében változtat a regényen. Ugyanarról a regényről
van szó, a két kiadás között csupán árnyalatnyi a különbség.
A másik, még 1977 előtt átdolgozott regény a Bűnbeesés volt. Az 1961-es
kiadásra lényegesen megváltozott. Sőtér lényegileg eltörölte szimbólumrendszerét, szigorúbb lett egyes figuráihoz, így mindenekelőtt Mervelhez, a nagykultúrájú bankvezérhez, egyik-másik alakjának, így elsősorban Andreának
az életrajzát is megváltoztatta. Mégis, a lényeges változtatások ellenére is a
Bűnbeesés ugyanaz a regény maradt, mint korábban volt, legfeljebb azon lehet
vitázni, hogy az író tökéletesítette-e vagy netán rontotta művét. Füst Milán és
Szabó Lőrinc kritikusai is vitatkoznak azon, hogy az átírások használtak-e
vagy ártottak-e a verseknek.
Az elveszeti bárány megjelenésével Sőtérnek új alkotási szakasza kezdődött. A fordulat radikális, Az elveszett bárány következményeként Sőtér alapvetően megváltoztatja A templomrablót második, a Bűnbeesést pedig harmadik kiadására. A változtatás olyan méretű, hogy eltűnődhetünk, a régi regények módosításáról van-e szó, avagy új művekről.
Sőtér István regényei 1949-ig az időben rendkívül zártak. A Fellegjárás,
A templomrabló, a Kísértet ideje egy-egy tanév. A nem iskolai keretben játszódó Bűnbeesésé sem több 8-10 hónapnál, a Hídszakadásé csupán néhány hét.
Hőseinek — általában — nincs múltjuk, jövőjüket keresve, álmodva vagy
rettegve, állandó jelen időben élnek. És ha olykor egy-egy mondat á múltról
is jelez valamit, életük a regény első lapjain kezdődik. Sőtér mindig feltétlen
jelen időben ábrázolja első regényei hőseit egy-egy cselekedetük, álmuk az
olvasás pillanatában történik, olyannyira, hogy különösen a Fellegjárás mottójául nemzedéktársa, Alain Robbe-Grillet szavait írhatnánk: egy regény igazi
időtartama olvasásának ideje. Noha a különböző regények különböző szereplői
gazdag és mozgalmas életet élnek — gondoljunk csak a Felleg járás kollégistáira, A templomrabló kisdiákjaira, a Bűnbeesés Merveljére, erre a nagy tudású és nagy tapasztalatú, széles látókörű bankvezérre — a cselekvés sűrítettsége miatt az idő nem önálló tényező vagy szereplő. Félreértések elkerülése
végett: Sőtér valamennyi hőse a történelemben él (súlyos félreértés volt regényei kapcsán „megálmodott álmok"-ról beszélni), de csupán egyetlen feladattal vagy feladatsorral, egyetlen döntéssel vagy döntéssorozattal kellett szembenézniök. Ezekben a regényekben egy „mágikus pillanatban" sűrűsödik össze
az ember tevékenysége és sorsa — akárcsak a francia klasszikus tragédiában.
Ennek a zártságnak számos oka lehetett. Az egyik feltehetően az „iskola"
volt. A francia 17. század elmélyült kutatója a még mindig bizonytalan értékű
regényműfajnak a francia klasszikus dráma esztétikai méltóságát kívánta
megadni. Ösztönözhette ebben a törekvésében a Racine-ra figyelő André Gide
regény elméleti problémája éppen úgy, mint a Márai Sándor pályáján beállt
28

látványos változás: a hosszú időtartamú, sok színhelyű, sokszereplős regényeket felváltotta a huszonnégy órás időtartamú, kevés szereplős, egy színhelyű
regény.
A Sőtér-regények zártságának másik oka a fiatal író élményanyagának
korlátozottsága lehetett. A Budapesten és Párizsban képzett irodalomtörténész
nagyon korán elhatárolta magát a történeti regénytől, azaz, hogy élményanyagát nem átélt eseményekkel gazdagítsa. Ebben a régi és az új Sőtér nem
különbözik: csupán arról ír, amiről közvetlen-érzéki benyomásai vannak. Sőtér, az irodalomtörténész századokat kalandozik be. Sőtér, a regényíró viszont
csak arról szól, amiről konkrét-érzéki tapasztalatai vannak.
Hatvanadik és hetvenedik életéve között a már kellő tapasztalattal rendelkező Sőtér „felrobbantja" korábbi zártáságát. Ha valaha a regénynek a
francia klasszikus dráma méltóságát akarta adni, most a mesét, a történetet
és az időt, mint szereplőt kívánja visszaadni a regénynek. Az elfogulatlanságra
való törekvés új fordulathoz jutott: az érett tudatosítás stádiumába jutott el.
Az elveszett bárány — egy trilógia első kötete — és folytatásai: a Budai
oroszlán és a közeljövőben megjelenő Bárányt szoptató oroszlán a magyar értelmiség egy csoportjának életét beszéli el 1942 januárjától a hetvenes évekig.
A hozzájuk társítható novellákkal (például a Belső terek és az Aranyozott
bútorok) a krónika szinte napjainkig terjed.
Az elveszett bárány Sőtér gyakorlatában korábban sohasem tapasztalt
módon, pontos időmegjelöléssel kezdődik; a zárt drámai forma nem igényelte,
sőt talán nem is tűrte volna a hasonló eljárást: „1942. január 7-én, délután 4
órakor született meg, Ettre Ferencék lánya a Vas utcai szanatóriumban." Néhány oldallal később ezt olvashatjuk: „Klára az életük boldogságával és rendjével harcolt a háború ellen, melynek első évében Ettre Ferenc történésszel,
az Országos Könyvtár könyvtárosával lépett házasságra." Néhány bekezdéssel
később ez áll: „Minden percével, órájával, napjával az esztendő közelebb és
közelebb lépett Sztálingrádhoz."
Az 1949 előtti regények esetében az elbeszélés ideje azonos volt az olvasás
idejével, nyilván azért is, mert a megírás ideje is (csaknem) azonos volt az
elbeszélés idejével. A kétszeresen is pontos időjelzés — tehát az, hogy Ettre
Ferencék lánya 1942-ben, majd az, hogy Sztálingrád idejében született — az
olvasót az időbeli distancia tudomásulvételére készteti, azaz arra, hogy tudasosítsa: az elbeszélés időpontja és a megírás (illetve olvasás) időpontja között
időbeli távolság van. Az első oldalakon kétszer is visszatér a jelzés, hogy az
esztendő Sztálingrád felé közeledik. Azaz, hogy a regénynek van egy olyan
története is, amely független a hősök történetétől, de a hősök története nem
független tőle. A regényíró tudja, amit Ettre Ferenc 1942 januárjában nem
tudhatott: Krisztina Sztálingrád évében született.
Az elveszett bárány és az egész trilógia során Sőtér kétféle történetet
mond el: azt, amit hősei észleltek, észrevettek — és azt, aminek részesei voltak. Az eseményeket kettős tükörből látjuk, a szereplők, mindenekelőtt Ettre
Ferenc szemszögéből — és a mindentudó regényíróéból, Sőtér Istvánéból.
Tulajdonképpen félrevezető trilógiáról beszélni, valami másról van szó,
aminek ezután kell majd nevet találni. A három regényhez főszereplőiken,
elsősorban Ettrén és Klárán keresztül szorosan kapcsolódnak novellák. Ezek
közül egyesek Ettre Ferenc, illetve Eperjesi Klára gyermekkoráról beszélnek,
mások a Budai oroszlánnal egyidejű történeteket mondanak el, az Aranyozott
bútorok pedig mintha a Bárányt szoptató oroszlán időbeli és tematikai foly29,

tatása lenne. De nemcsak a szorosan kapcsolódó novellák miatt félrevezető
trilógiáról beszélni. Hanem, és elsősorban azért, mert két korábbi regény,
A templomrabló második és a Bűnbeesés harmadik változatával szervesen és szétválaszthatatlanul kapcsolódik Az elveszett bárányhoz. 1974-ben, az
utóbbi megjelenése idején, még azt lehetett hinni, hogy a krónika 1942 januárjában kezdődik. Az 1977—78 után írt novellák, illetve átdolgozások nyomán a krónika az első világháború után kezdődik. Két szálon fut a cselekmény, Ettre Ferenc és Eperjesi Klára történetét mondja el, a két szál a Bűnbeesés utolsó lapján közelít egymáshoz, majd Az elveszett bárányban szétválaszthatatlanul összefonódik.
(ZÁRÓJELBEN: A TEMPLOM RABLÓ KÖZELEBBRŐL...)
Az elveszett bárány és A budai oroszlán egy-egy hőse, így mindenekelőtt
Ettre Ferenc felidézi olykor szegedi múltját és egy-egy társ emlékét. A Tiszta
Emma Szegeden játszódik, nagyjából A templomrablóval egy időben. Nem a
helyszín és az időpont volt a novella igazi meglepetése, hiszen gyakorta előfordul, hogy egy-egy író egy-egy élményét, tapasztalatát évtizedek múltán új
szemszögből újra feldolgozza. A meglepetés az volt, hogy megjelentek benne
Az elveszett bárány hősei, gyermekként, noha csak a novella perifériáján.
A Tiszta Emma ugyan nem Ettre vagy Sztösszel története, mégis, Az elveszett
bárányhoz képest többet tudunk meg róluk, megismerjük gyermekkoruk kereteit.
A templomrabló második kiadása kétszeres meglepetéssel is szolgált. Először azért, mert a regény alapszövetébe Sőtér beillesztette Az elveszett bárány
szegedi eredetű hőseit. Az új figurák új történetet is igényeltek, új epizódokat. A regény nemcsak új szereplőkkel, hanem egy második epilógussal is
gazdagodott. Évtizedekkel a regényben elbeszélt történet, és ugyancsak évtizedekkel a történet leírása után a regény szerzője (és egyben narrátora) véletlenül találkozott egyik hősével, Paszkállal, a paptanárral. Krakkói beszélgetésük során felidézik az egykori színhelyet és az egykori szereplőket. A regényhős (aki nem ismeri a róla szóló regényt) és a regényíró rendkívül szubtilisan vitatják egymás nézeteit. Ez a második epilógus a legnagyobb fordulat
Sőtér pályáján a Felleg járás bármelyik kiadásához képest.
A Fellegjárás szigorú komponáltsága a francia klasszikus tragédiára emlékeztet. Vagy másként fogalmazva: a Fellegjárás írója levonta a klasszikus
tragédiára figyelő Flaubert és Gide tapasztalatait. Bármennyire égető napi
problémákat tárgyaljon is a Fellegjárás, nincs átjárás regény és valóság, műalkotás és nem műalkotás között.
A templomrabló második kiadásával Sőtér visszatért az európai regény
ősforrásához, a Don Quijotéhoz. Cervantes művének egyik legizgalmasabb,
fejezetében Don Quijote és Sanzo Panza a salamancai diákkal vitatják a re^
gény írójának jóhiszeműségét, az elmondott történet hitelességét, képzelet és
valóság viszonyát. A templomrabló második epilógusában a regényíró és a
regényhős (pontosabban a regényhős megöregedett modellje) egy csaknem
fél évszázaddal korábbi történetet vitatnak. Az első világháború utáni időről
beszélnek a második világháború és azt követő társadalmi változások tükrében. A második epilógus valószínűleg a legdrámaibb és a legbátrabb, amit
valaha Sőtér írt, az elfogulatlanságért való küzdelem mesterműve. A templomrabló alapszövetét (mindkét kiadásban) egyes szám harmadik személyben
30

mondta el a szerző. A hajdani Utójátékban (azaz a jelenlegi Első epilógusban)
egyes szám első személyre váltott át. Az Utójáték fikciója szerint a nagyanyja
sírját halottak napján meglátogató, szülővárosában csak rövid időt töltő névtelen férfi a temetőben találkozik egyik iskolatársával, aki közli a hazalátogatóval régi ismerőseik további sorsát (Paszkált áthelyezték, Fülöp karnagy és Róbert diák meghalt), és hogy ő maga Fülöp lányának, Veronikának a férje.
„Akibe diékéveimben én is szerelmes voltam" — mondja magában hangtalanul
az Utójáték névtelen elbeszélője. Ezzel a mondattal kapcsolódik a történethez,
ebből a mondatból, meg abból, hogy mindvégig egyes szám első személyben
beszél, megértjük, hogy ő is ott volt az iskolában — ő volt a jeltelen, néma
tanú. Az Utójáték beletartozik a zárt regénykompozícióba, Flaubert sem berzenkedett volna ellene. Hiszen nem történik más, mint hogy az író lezárja a
befejezetlen történeteket, és megmutatja, hogy kinek a szemszögéből láttatta
az eseményeket.
A Második epilógus viszont alaposan meglephette, sőt megbotránkoztathatta volna Flaubert-t. „Csupa előjátékból és epilógusból állna egész életünk?"
— kérdezi Sőtér első mondatában, és ezzel elvileg előkészít egy harmadik vagy
egy negyedik epilógusra is. A hajdani Utó játék lezárt egy regényt, amit a
Második epilógus kinyitott. Üjabb találkozás lehetséges Paszkállal vagy valaki
mással. A krakkói dialógus regényíró és hőse közt éppen úgy válhat a felnőttkor vonatkozási pontjává, mint ahogyan a szegedi iskola a gyermekkor vonatkozási pontjává lett. Ahogy a regényíró és a regényhős Szegedről beszélget,
úgy beszélgethetnének most már a krakkói szállodában töltött estéjükről, az
újabb tapasztalatokról és tanulságokról. A Második epilógussal egyszerre több
átjárópont is létesült regény és valóság, műalkotás és nem műalkotás között.
A második kiadás alapszövetébe Sőtér beilleszti a kisdiák Ettre néhány
reflexióját, aki a Második epilógusban meg is nevezi magát: „Én, Ettre Ferenc,
aki magamról néha harmadik személyben szólok..." A Második epilógus elbeszélője azonosítja magát a hajdani diákkal, és annak a regénynek a szerzőjével is, melynek Paszkál egyik szereplője volt, a „hozzám legközelebb álló".
A hajdani városról a kisdiák Ettre az első világháború után, és tanára,
jóval a második világháború után Krakkóban, azonosan beszél:
„Ilyenkor mindenki szomorú, gondolta Ettre, és szomorú volt ő is. Utoljára
ez elmúlt karácsonyest volt ilyen szomorú: akkor is ezen az úton tartott haza,
zuhogott a langyos eső, mely azért hatott nyomasztóan, mert nem illett a
karácsonyi estbe; a sarki kocsmák fényei az üres úttestre világítottak, s ő
egyedül volt az egész utcán, az esővel. Néha, különös megérzéssel, érzékeléséiben egyszerre fogta át az egész várost; halódó várost érzékelt, s ugyan nem
tudta, hová, de érezte, ha felnő, messzire kell kerülnie innen."
Paszkál a krakkói Francia Hotelben így értékel:
„Az a város poros, kicsinyes hely volt. A lelkek ott vastag zsírréteg alatt
fulladoztak. Télen ott csak lucsok volt, nyáron pedig por és forróság. Szabadulni kellett onnan, hogy szabadabb lélegzetet lehessen venni."
Ettre Ferenc, a Második epilógus elbeszélője, így kommentálja tanárja
szavait:
„A két világháború közt született regényekben olvashattunk ilyen mondatokat a vidéki városokról, és a regényeknek igazuk is volt, de én tudtam, hogy
csak részben. Volt valami, amit Paszkál nem értett meg. és a regények sem.
Szomorú lettem, ő ezt észrevette, de nem akart vigasztalni..."
A Második dialógus szereplői nem ellenségek, hanem ellenfelek, még in3}

kább, akaratlanul is, tanúk. Ellenségek közt a vita egyoldalúsághoz, ellenfelek
közt az árnyalatok felismeréséhez vezet. Sőtér talán soha egyszerűbben és
nemesebben nem jellemzett senkit, mint a krakkói Francia Hotel látogatóját:
„»•Ezt a történetet megírtam, és a tanár úr is szerepel benne, mint meghasonlott szerzetes.« Bólintott: »-Az voltam, de a meghasonlásnak is megvan
a maga ideje. Szükség van rá. Legyünk érte hálásak.« Írásomat nem olvasta,
érdeklődést sem mutatott iránta, de nem is nygtalankodott."
A két szöveg, az 1943-as és az 1985-ös nem ugyanannak a regénynek a
szövegei. Akár külön nevük is lehetne. Az első kiadás Róbert, Tóbiás, Csamangó, Sebestyén, Veronika és még néhány személy regénye — a második
kiadás már Ettre Ferencé. Ne tévesszen meg, hogy a főszövegben, a tulajdonképpeni sztoriban, Ettre még az új kiadásban is alig szerepel. Az Eltűnt idő
nyomában első ciklusa címül Swann nevét viseli. És a történet is főként róla
szól. Mégis, ez a ciklus is az elbeszélő története, kiváltképpen a teljes mű
összefüggéseibe helyezve. A Swann önálló műként is felfogható, mégis egy
nagy egész része. A templomrabló valaha önálló mű volt. Ma is olvasható
akként, de ma már egy nagyobb építkezés eleme.
Űj regénnyé vált, és minőséggé a Bűnbeesés is, harmadik kiadása nyomán. Az új szereplők (Az elveszett bárány hősei) új jeleneteket igényeltek.
Andrea múltja részben Klára múltja lett. Az alapvető változást a regény
utolsó fejezete jelenti. Az új Bűnbeesés Klára és Ettre házasságkötésének
előkészületeivel zárul, és ily módon közvetlenül illeszkedik Az elveszett bárányhoz. A regényt most már nem Péter útja zárja a bolondok házába, hanem
Klára mindennapi útja leendő otthonába. A Bűnbeesés egész karaktere megváltozott: a requiemet himnusz követi, a pusztulást az újrateremtés ígérete.
III. ÉS AZ OLVASÓ
Ahogy ma látszik, 1987 kora őszén:
Sőtér István szépirodalmi műveiben, regényeiben és novelláiban, egy
apátlan nemzedék történetét mondja el. A nemzedék tagjai közvetlenül az
első világháború előtt vagy után születtek. (Az apa vagy meghalt a fronton,
vagy fizikailag és szellemileg egyaránt távol van.) A mű hat évtized történetét
mondja el. Színhelye két város: Szeged és Budapest. A többi város: Krakkó
és Firenze, Párizs és Rio, Rouen és Carmel kilátók csupán, ahonnan más-más
szögben lehet a Tisza-partra és a Duna-partra látni. A novellák és a regények
két főszereplő, Ettre Ferenc és Eperjesi Klára köré csomósodtak. Azt is mondhatnám, hogy a mű — a novellák és a regények együtt — a Fellegjárás kivételével egyfajta Bidungsromant alkotnak, kettőjük fejlődés- és nevelésregényét. Nevezhetném kétnemzedékes családregénynek is. De célszerűbb nem
kísérletezni a definíciókkal, még nem jött el az ideje.
A különböző novellák és regények Balzac Emberi színjátékánéi szorosabban kapcsolódnak egymáshoz. (A szereplők visszatérésének a módszerét
először Balzac alkalmazta.) A kapcsolódás nem is prousti módon történik, de
Proust példája nyilván tanulsággal szolgált.
Amikor a Fellegjárás megjelent, 1939-ben Lovass Gyula így írt a huszonhat éves Sőtér Istvánról:
„Mintha újra kellene teremteni az irodalmat nyelvben és formában egyaránt, úgy indul neki a Fellegjárás, hogy a legmagasabb, legkomolyabb kérdéseket válassza, s újra és eltérően válaszoljon rájuk."
32-

Csaknem fél évszázad telt el azóta. Az elmúlt egy-másfél évtizedben
Sőtér mindent újrakezdett, ú j és eltérő válaszokat keresett saját műveire is,
anélkül, hogy azokat vagy saját ifjúságát megtagadta volna. Sőt ennek az ifjúságnak újrafelfedezésére is most került sor: az arányok és részletek csupán
kellő távolságból látszanak igazán. Az elmúlt 10-15 évben Sőtér mesélőkedve
megnőtt: a család- és nemzedéktörténet még el nem mondott részei várják
elmondásukat.
A részletek nem öncélúak. A valóságban az elfogulatlanság próbája a
részletekben van. Az elfogulatlanság tárgyilagosságot és egyetemességigényt
is jelent, de annak tudomásulvételét is, hogy minden egyetemesség részleges.
Az elfogulatlanság a részletekben és a részleteken keresztül érvényesül. Ha a
hajdani Sőtér-regények jellemzője a múlttalanság volt, akkor ma, A templomrablótól és a Tiszta Emmától az Aranyozott bútorokig terjedő nagy „egység"
(jobb szó híján használom) jellemzője a múlt és jelen feltárása. Ahogy a múlt
tovább él a jelenben, és ahogy a jelen áthatja, átlelkesíti a múltat. A nagy
„egység" időtartama hat évtized, 1919—20-tól 1980-ig. A templomrablóba és a
Bűnbeesésbe illesztett új szövegek különös feszültséget teremtenek: kétféle
tudás, kétféle szemlélet, kétféle tapasztalat és érzékelés (a hajdani és a mai)
ellentétét. Minél gazdagabb a múlt, annál több lehetőséget kínál a jelen, és
megfordítva: a jelen gazdagsága a múlt ismeretlen rétegeinek feltérképezésére
késztet. Az átdolgozott regények (A templomrabló, Bűnbeesés) talán veszítettek önállóságukból, de a folyamat összefüggőbb és a történelem gazdagabb
lett. Mert 1938 történetébe nemcsak a „bűnbeesés" tartozik, és nemcsak Péter
őrültsége vagy Andrea már-már öngyilkos szerelme, hanem Klára boldogságtudása is.
Az olvasó választhat: regényt olvas vagy nemzedéki krónikát. De bárhogy is választ, olyan alakokra és olyan jelenetekre is bukkan, amelyek már
inkább hozzá tartoznak, mint a szöveghez, amelyben találkozott velük.

33

Illés Endre négy levele Sőtér Istvánhoz
Az elveszett

bárány

című

regényről

1973. márc. 6.
Pistám,
nagyon tetszik a regényed! — hadd kezdjem ezzel.
Már a legelső oldalakon, s mindvégig: a regényhangod tetszik. Az a hang,
amelyik oly jólesőn (a fülnek tetszőn!) különbözik a jelenleg divatos és jelenleg elavult, más hazai hangoktól. Erről legelőször. A hang megelevenítő
erejéről. És a többi összetevőjéről: a szépségéről, méltóságáról, tisztaságáról.
A színeiről, árnyalatairól. A férfias mélységéről. S ami valahogyan ide tartozik: a mondatok jó bonyolultságáról.
Főneveket, tulajdonságokat soroltam el.
Azután...
Elbűvölő, megejtő tájaid vannak. Például Budabogdány. A kert, a nyarak.
— Például a téli Vár. — Például a budai utcák, a más-más lüktetésük. —
A lakások! A belső tájak.
És...
Szorongató, nagy, drámai jeleneteket illesztesz be a regénybe. Például a
dialógust Dáviddal. A látogatást Dávid elhagyott lakásában. Az első pesti utat
az ostrom után. A zsák liszt útját. Bengyer Kohádiája — mindaz, ami ott
történik, az események és az atmoszféra. (Ezen belül is külön remeklés: Bengyer búcsúja és a Bé-telefón.) A dialógus Fábián Kristóffal.
É s . . . Milyen remek figurákat rajzolsz! Megszólaltatod őket — de tanulmányt is írsz róluk. Hadd említsem legelőször is Klárát és Krisztinát (őt az
eltűnés jelenetében!) És Bengyer! És Mazura! És Dávid! És Ilon! És Kármán
Lenke! [...] És Párizsi! És Fabriciusné! És Karczagi Rózsa!
És ha aggódva kérdezed: hát maga Ettre? Sietek a felelettel: ő a legárnyaltabb, mindig hiteles, ő a regény gyújtópontja.
*

Most kezdtem meg szabadságomat. Az első napokat a regényeddel töltötcem — köszönöm ezt a jó, frisssítő indulást.
Szívből örülök, hogy visszatértél a szépprózához.
Hogy gondolod?
Itt zárnád az első részt? így jelennék meg az első kötet?
Amikor legutóbb beszélgettünk, én ajánlottam: talán megjelentethető az
első rész külön is, elöljáró kötetként is.
De most, ennek az ötödfélszáz oldalnak ismeretében mégis azt tanácsolnám: határozottabb lezárás kínálkoznék a külön kötethez. Talán csak egy rövid fejezet.
Kérlek, gondolkozz ezen..
S beszéljünk még róla.
Én mindenesetre jövő évi kiadási tervünkbe beiktattam a regényt, könyvheti megjelenésre.
Természetesen így — ezzel az ideiglenes lezárással is — megjelentethető
az első kötet, de gyors folytatást kíván. Az olvasó jogos türelmetlensége ez.
A regény legszebb dicsérete.
*

34

Pistám, ölellek!
Bandi
És amiről nem írtam:
az ostrom is remeklés. De ezt már — részben a Hídszakadásból ismerem.
Mégis, méltánytalanság volna, ha hallgatnék az ostrom félelmetes erővel érzékeltetett heteiről!
2.

A Budai oroszlán című

regényről

1977. márc. 29.
Drága Pistám!
összegyűrtem megkezdett levelemet — amit abban leírtam (s még le
akartam írni): telefonon élőszóval elmondtam már neked. A hangzó, élő szó
mégis közvetlenebb, az ismétlés mindig langyosabb.
Mégis annyit, levélben is: nagy regényt írtál, Pista.
Amikor befejeztem, azt a meghatottságot és megrendülést éreztem, Babits regénye, a Halálfiai váltott ki bennem, az utolsó oldalhoz érve, egy régirégi évben, a fiatalságban.
És még azt is meg kell írnom: regényed sok, nagyon sok részlete az elbűvölő költészet varázslatával kápráztat.
(Az első példány teljes, a hiányzó oldalakat megtaláltuk a másodpéldányban. Abban viszont — egyelőre — a 62. oldal hiányzik.)
Nagy szeretettel ölel régi barátod
Bandi
A Bűnbeesés

3.
című

regényről

1981. szept. 11.
Drága Pistám!
Elragadtatva olvastam a Bűnbeesést.
Mindenekelőtt: szorongató, szép, hiteles, költői, egyszerre légies és sűrű
a regény atmoszférája.
Nagy látvány és igézet: a magyar anciem regime.
Azután: a figurák gazdagsága. A hitelesség, a pontosság. Az érdekesség.
Az összetettség. Andrea figurája remeklés. De Péter is. És Jankóvits, Marton,
Mervel. És Emília, Margit, és persze Teréz. Csontot kevésbé látom. László
megint kitűnő. Éva hiteles.
A Vár — a legszebb geográfiák közül való!
Az idegen városok — megejtően szépek.
A valóságos időmúlás és a regényidő: tökéletes páros rím.
Budapest színhelyei; erkölcse, modora, társasági élete — történelem.
S ami nagyon fontos: ez a zsúfolt építmény — mint egy ferde torony, a
ledőlés előtti pillanatát éli.
Drága Pistám, érdemes volt ezt a regényt tovább gazdagítanod.
De hadd mondjam el azt is, amit nem tudtam teljesen elfogadni:
1. — Marton gyilkos indulata és tette — hősöd itt az író parancsának
engedelmeskedik;
2. — Péter Rómában magára hagyja Andreát; megmagyarázod, miért —
de „magyarázod".
Ezt a teljesség kedvéért írtam le. Határozott kérésem: ne változtass
egyetlen sort sem. Tévedhetek. És: ezt a regényt nem szabad többé megbontani.
35

Azaz mégis:
Feltétlenül Csontóval kell befejezni a regényt? Csontó éjszakája nem
lehetne az utolsó előtti fejezet? S a többi záró fejezet közül valamelyik másik
kerülhetne a végére. Ezzel a Csontó-forradalommal — a regény befejezésében
— túlhangsúlyozott a torony ledőlése. A ledőlő torony árnyéka ott sötétlik
minden fejezetben, figurában.
Befejeztem, Pistám.
Köszönöm a ritka olvasói élményt.
Mindkettőtöket nagy szeretettel üdvözöl, ölel
Bandi
A templomrabló

4.

című

regényről

1983. december 9.
Drága Pistám!
Nagy életszorításokban élek.
Megkötöttségeimben feloldozó volt A templomrabló! Milyen izalgamas,
szívet szorító regényt írtál a régi vázból.
A régi változat sem volt az, amilyennek örley István érzékeltette a Magyar Csillagban.
De ez egy ú j regény. Nagyon jó regény. Szép — és ismétlem: szívet szorítóan gyönyörködtető. A figurákért (regényed mellékszereplőiért): irigyellek!
Hadd írjak még ide egy részletet: különlegesen megkapott a regény „lezárása" (ami nem lezárás) — regényírói remeklés!
Drága Pistám, szeretettel ölel
feleséged kezét csókolja
Endre
(koromhoz már nem illik a „Bandi")

ISTVÁN

Fullaszt
Ha Gyertyaszentélőkor,
este,
pengőnyi hópehelyhullásban
a snájdig hadapródőrmestert
választod, s én csak adjutánsa
leszek légyen, hát belehalok;
hideg verejték veri testem,
hahogy türkizes szemed ragyog
és fölbiztat, el ne eresszem
a visszálhatlan pillanatot:
jussom az üdvre-boldogságra;
szívszorítón-kétségbeesve
fullaszt ma is, mily közel álltam
ahhoz, hogy szíved elveszejtsem
és az enyémet se találjam.

Induló
Szanálják a garnizont
Szedd a sátorfádat
Vicsorog a Holtbizony
Vízözön utánad
Gubancos a gombolyag
Bogozhatod váltig
Legombolják zsoldodat
Kártyacimboráid
Mivel bukszád lelappadt
Kiteszik a szűröd
Ezt a csorbát ebadta
Ki nem köszörülöd
Jótét árok várja majd
Tetovált porsátrad
Melegít a lóganaj
Bársonyos palástja .

Kardot csörtetsz álmodban
Szattyán csizmád glancolt
Mars istentől gyámoltan
Várnak a ribancok
Megkapod az obsitot
A legnagyobb sarzsit
Hol nem látnak ott szipogj
Az édenből mars ki

Fagyosszentek
Kápráztató-gyönyörűséges
volt
a márciusi virágbaborulás,
jóféle szellők libegésében úszott
a kert illatpompája;
bözsge méhrajok
dévajkodtak
a mézesbögrecsárdákban;
iparkodott az árpaérő körte,
hogy végre termőre forduljon;
a már-már vesztésre álló mandulacsemete is nekidurálta magát;
bőségről ábrándoztak kamránk polcain
a jelenésre váró üvegek, köcsögök
aztán minden különértesités helyett
beállított a három kapcabetyár:
jéggyöngyustorrál
végigcsapkodta
a rügyezni induló gallyakat,
dercével permetezte be az epret,
a málnát, egrest és ribizlit
a nyimnyám, tétova érlélődés napjaiban
törzsvendég feketerigóink
kifütyülték
a foltos-gurugyvás
cseresnyét;
ingyen se kellett nekik
a himlőhelyes szilva, .meggy,
a bibircsókos kajszibarack;
sietősen elszeleltek tőlünk
s hét határral odébb meglakták
a gyümölcs-eldorádók
százait,
ahol nem garázdálkodtanak
az erőszakos-komisz
fagyosszentek.
1986. május

BISZTRAY ÁDÁM

Kisváros
Ezen a levágott sarkon volt a pék,
nyálcsurgató, meleg cipóillat
gömbölyűn-testesen
kérte hátára
késheggyel a keresztet.
Ma is szállongó
vaníliaszag,
mint gyermekkor kéken szitáló
téli délutánja, porcukros kifli,
kínaezüst kazetta,
amit hiába pattintanák be, kinyílik mégis.
Tél utóján, ha felbontják az utat,
holt lovak patkóját veti fel a föld,
csak az akácok mutatják az első időt.
Eddig s nem tovább értek a házak,
szőlő lugasa, tearózsáé,
előkertekben viola, bozontos fenyő.
Kaszáló nyújtózott a nádas tóig,
szárcsák paradicsoma.
A tengeriben
estelente
fácán csörgette rozsdás
kolompját.
Csák az arcokat nem látom többé,
hídfőben a magas házat,
L-ék lakták,
sütöttek farasangi fánkba
aranypénzt,
melyik tanár úr harap rá.
Bölcsőnek jó, aztán szűkké válik a hely,
kötése megolvadt viaszé a Nap közelében,
szétesnek ragasztott tollai Ikarosznak,
és zuhan, zuhan, zuhan.

OZSVALD ÁRPÁD

Ciklámen
Szégyenli magát a ciklámen,
lehorgasztja
fejét,
gyönyörűt álmodott az éjjel
és most egészen
belevörösödött.

Ammoniták
Ezek a kőbezárt
ammoniták,
kagylók, csigák,
tengerililiomok,
itt hevernek,
kavarognak
a lábam alatt a kávéház
fényesre csiszolt
kőpadlójában.
Ki gondol rájuk rajtam kívül?
Kit érdekelnek még
a tízmillió éves tragédiák?
A házaikat elhagyó
lábasfejűek,
a partra sodort, gerincetört
lilomok,
szétnyílt kagylók, összelapult csigák,
időt őrző, torz óraszámlapok.
Ezek a kőbezárt
ammoniták
békésen tűrik a lábak taposását,
némának
születtek,
de megkövesült
szívükben
őrzik az őstengerek
végtelen,
haragos hullámzását.

GÁSPÁR KATALIN

Én csak csöndesen állok
Talán azt hitted, lehanyatlok, mint a fák.
Most a szomorúságtól félek, a titkolózástól.
Állok egyenesen, kifelé növekvő gyökereim
árnyékában.
Szép tested alabástrom illatú körvonalait érzem az ujjaimban
Eltáncolhatnám neked a boldogságot, énekelhetnék, közben énekelhetnék
is, dúdolva mindarról, ami szent, mindarról, ami elmúlt,
s arról is, ami majd lesz.
Elhalmozlak jóindulatú kedveskedéseimmel,
hiába.
Kacagnak a gyermekek, nézik, amint élünk.
En csak csöndesen állok, a Duna-part csöndjével borítom egyre
hangosabb
szívdobogásom.
Aztán elmúlik ez is.
Nézem, milyen nagyszerű kínlódás tekeredik a szívedre,
mint a Dunába ömlő fények, úgy ragyog a csókom a szádban.
A nyelvem hegyével kérdeztelek rólam és kérdeztelek a hitről.
Válaszoltál. De lámcsak a percek
belevesznek az állandóan hullámzó boldogtalanságba, a fényekkel
szomjazó vízbe.
40

Az elmúlt emberek fénye e víz.
A hallgatásé.
A félelemé, az agyonlőtt
lélegzeteké.
Megmártóznék szívesen a szeretetben,
hogy beletekints a mélybe.
Én csak csöndesen állok.

lehunynám végre a szemem,

Csak én ülök dologtalan
Mind elmentek, a gyerekek az iskolába, és mostmár István is dolgozik.
Csak én ülök dologtalan, szemközt egy verssel.
Odébb, az asztalon, elemes autó moccan, ha ránézek, elindul.
Aztán megtorpan, leáll.
Kicsit furcsa, hogy így megmozdult ez az autó.
Tanítom ezt az autót járni?
Nyöszörögni, kedvesen
mocorogni?
S a bejárati ajtó illedelmesen megreccsen, bólint.
Meg kellene már őt is javítani egyszer — elgondolom,
hogy asztalos is lehettem volna, ha nem gimnáziumba járok.
Nyelvet öltök most magamra: Te lusta!
Gondolj a mosni valóra, a csetres edényre, dolgozz!
De ha nem taníthatok mást, tanítom, tanítgatom
magamat.
Például a hasamat, ahogy behúzom. Vagy a hüvelykujjamat,
[hagy
ügyesedjen,
hiszen tegnap, ahogy szeleteltem a kenyeret, jól belevágtam.
Tudnia kell, hogyan vigyázzon, hogy nekem ne fájjon,
legalább ez a kis seb.
Ez biztos beheged, tudod?
És a tejre is gondolok, reggel kiömlött. Az asztalon eldőlt az a buta
zacskó.
Alaposan föl kell majd mosni mindent, mire megjönnek a gyerekek
az iskolából.
És Istvánnak is tiszta ing kell, friss simogatás, meleg étel,
Csak ülök dologtalan, szemközt egy verssel.
Figyel. A kezében az írást kicsit
megigazítom.
Lassan leírja, amit mondok.

41

VASADIPÉTER

Szép lány, fehér óriáskalapban
Elfoglalja bennem helyét az idő
leül a tonettszékben
kecsesen
mint szép lány fehér
óriáskalapban.
Nem néz sehová. Vékony ujjait
összefűzi az ölében. Csuklóján nincs
lánc, nincs egyetlen gyűrű sem.
Lassú bizsergés terjed a bőre
alatt: ez a dísze. Megadta magát
de feszül, hogy fölugorjon az első
jelre: ez a méltósága.
Nem láthatja a felhőt, mely fölötte
vonul, feketén, átszurkálva a fénytől;
sose látja.
Ül az időm, ázik zuhogó
vers-esőben, szeme zárt
tenyere fölfelé
kinyitott.

Eljár a költő városokba
sütnek neki az asszonyok
csirkét és gyümölcsös
lepényt
diószemekkel s ülnek padokban
szavát lesve a férfiak.
Nem szól a költő fennen
inkább alant, a tények reves
szikláin lépegetve, melyek körül
fortyog a folyó, sodorva véres
fáslikat, a bűntudat s a rossz
lélekismeret
kacatjait,
A költő hangja hol magas
vércserikoltás, hol rekedt
mikor könyörgéssel
vegyes
haragját kidönti
hallgatóinak
máskor
megműveli
csokronként, szín s szirom
szerint, mint a virágórát.
Nem akar tetszeni. Haragja
hódol. Könyörgése
híveket
szerez. Húzza maga után
kiket leleplezett,
valami
mélyben megmerülnek,
melyet
az irgalom igékkel vett
42

körül s így
szennyezetlen.
Templomba térve majdnem
boldogok. E tér szavának
válla van. Embertől
átvesz tonnás súlyokat.
Téglákat lök ki csöndben
s falon
tör át a Nap
s fiát
ölében tartva fölfigyel
egy
aranybrokátba
burkolt
kisanya-szobor.

Francia ágy
mint válogatott
puhatestűek
tetők alatt tenyészünk
ablakból vigyázzuk
legelésző
csapatunkat s ha átkószál
a határon, gyors tűzváltás
után halottak szállnak
ide-oda. Gálaestünk néha
beléákad egy próba-riadóba
kitart az éles sivítás
mint egy szaxofon-szóló
majd újra
nekifényesednek
városaink. Kidülled az asszonyhús a képernyőn s elringat
alatta steppelt
országunk
a francia ágy
Vízszintes világ a gyehenna
egyenesen kéne valahogy
lökjük föl a tetőket. Jégeső
verné az asztalokat vagy
csillagfény a falat
hagyján: de állni tüzét
bőrünkön ama pillantásnak
melyikünk az az őrült?

Askenázi harapdálja az ajkát
HOMMAGE Á CHOPIN
Jézus karja közé férkőzik a világ
melyen csak az lebeghet, aki térdig benne
tapos. Oldalról hangok hevesen
megtámadják
csípőkig temeti be a könyörgés, el
mégsem esik. Minden megtörténik
azzal
aki nem történet. Jég alatti
pisztráng-víz
csobogás hallatszik, szerelem terjed a földön
ráront a basszus, de áttör és rombolódva
virágzik. Növekvő lódobogásban Chopin
nagyot sikolt, fölkapja s magához öleli
Teste törvénnyé lesz, mire meghal

KOLOZSVÁRI GRANDPIERRE EMIL

Szépen gondolj rám
ELSŐ RANDEVÚNKRA
két hét múlva került sor. Addig jóformán egyetlen nyugodt napom
sem volt. Százszor utána gondoltam mindannak, ami kettőnk között történt, mindannak amit mondtam, de sehogyan sem sikerült kisütnöm, miben követtem el hibát. Szilveszter éjszakáján, hazafelé Szerb Tóniéktól,
vártunkban a villamosra oly meghitten beszélgettünk, joggal érezhettem,
hogy egymásra találtunk, hiszen oly figyelmesen, oly kedvesen, oly
együttérzőn hallgatott. Ügy viselkedtünk mindketten, mint akiket régi barátság köt össze, mint hajdani osztálytársak, akiknek nincs titkuk egymás
előtt.
Egyik percben egymásra találásunkban gyerekes romantikával valami
elrendeltetésszerűt véltem fölfedezni, ám a következő percben abszurdumnak ítéltem, hogy ekkora sikert értem el ennél a ragyogó „párizsi nőnél",
akit előző nap még nem ismertem. Ugyan miből, milyen közös emlékekből
alakulhatott volna ki kettőnk között meghitt hangulat? Múltunk mindöszsze néhány órára korlátozódott, ennyi igazán kevés meghitt hangulat teremtésére. A közös téma szülte harmónia kapcsolt össze bennünket időlegesen, ennek hatásaként szigetelődtünk el a külvilágtól, amely ott sürgöttforgott körülöttünk, egyik villamos a másik után, egyik autó a másik után
siklott el mellettünk, s nekünk eszünkbe sem jutott megszakíani a beszélgetést. Nem egymásban, hanem a közös tárgyban merültünk el annyira,
hogy térről, időről közlekedésről, sőt mi több, a hidegről is megfeledkeztünk.
Végül is a kétségeken és a reménységeken — hiszen a beszélgetés túlértékelését a reménység táplálta — a férfi hiúság kerkedett felül, a férfi
önzés, a férfi önbizalom. Fölényes gúnnyal fordultam szembe lényem bizonytalankodó felével s fogtam vallatóra önmagam: — miért ne puhíthattam volna meg ezt a párizsi nőt, aki végtére budapesti lány? Egész viselkedése arra vallott, hogy rokonszenves vagyok neki.
Egy másodpercre eltűnődtem. De ha ez így volna, akkor nem utasította volna el kérésemet, hogy újra találkozzunk.
Szeszélyből tett így?
Megijedtem, hiszen egyetlen szál maradt, aminek a fonalán megtalálhatom. Ha merő véletlenből nem jegyzem meg, hogy a Személynök utca
huszonöt szám alatt lakik, a nagyvárosi forgatag talán örökre elnyeli,
többé nem gyönyörködhetem a „szigetben", amely bájával, kedvességével,
mindenekelőtt másságával véglegesen megejtett.
Mihelyt ezt átláttam, máris íróasztalomhoz ültem, előttem a levélpapír. Egész csomó fogalmazványt összetéptem, amíg végre sikerült a levelet
összeütnöm. A mondanivaló a sziget köré csoportosult: — abban az elgermánosodott légkörben, ami körülvesz, ő a maga különleges légkörével
úgy hatott rám, mint egy sziget, mely üzenetet hozott egy másik szebb,
jobb és vonzóbb világról. Ennek a világnak a szépségét szeretném megosztani vele, ezért kérem, hogy találkozhassunk.
45

Január elsejének hajnalán köszöntem el tőle, a levelet mintegy két
hét múlva dobtam a postaládába. Magdának ugyancsak két hétre volt
szüksége, hogy döntsön. Izgatottan vártam a levelet, soká érkezett meg.
Hangja hűvösen tárgyilagos volt. Csupán a találka színhelyét, az akkoriban divatos Elysée kávéházat jelölte meg s az időpontot.
A levélben megadott idő előtt tíz-tizenöt perccel beültem a kávéházba, a bejárat közelébe, hogy a forgalmat szemmel tarthassam. Izgatott
voltam, amolyan rövidhullámú izgalommal, amely végigborzongott egész
testemen, a nőre várakozó férfi izgalma volt ez, kellemes, egyben cselekvésre unszoló.
Konyakot és képes lapokat kértem a pincértől.
— Igenis, szerkesztő úr.
A konyakot mohón fölhajtottam, s mindjárt egy másodikat rendeltem. Türelmetlen kézzel lapoztam át a folyóiratokat, anélkül, hogy tudomásul vettem volna a képeket s értettem volna a szöveget.
A forgóajtó egymás után lökte ki a vendégeket, működésének m e g megújuló ismétlésében a gépiesség komikuma kísértett, az ajtó mindenkivel félkört futtatott be, ez volt az ára a kávéházba való belépésnek.
Végre föltűnt Magda sziluettje. Megigézett szemmel követtem, amint
megteszi a kötelező tiszteletkört, s kissé szédülten imbolyogva, anélkül,
hogy körülnézne, megindult az ellenkező irányba. Olyanformán járt, mint
aki minden lépésével valamely könnyű akadályon hág át, könnyedén,
minden erőfeszítés nélkül. Ez a szokatlan, kissé vontatott ritmus óhatatlanul az uszály képzetét keltette bennem, egy láthatatlan uszályét, amelynek buktatóiba véletlenül sem botlott meg.
Megfordultában vett észre. A borús kifejezést arcáról szelíd sugárzás
törülte le.
Üdvözlésére katonásan fölpattantam a helyemről.
Elmosolyodott.
— Megjött a sziget — jelentkezett katonásan ő is.
Spontánul megnyilatkozó készsége a játékra meglepett és elbűvölt.
Most, hogy végre itt állt velem szemben megint csak a párizsi nőt csodáltam benne, az irigylésreméltón fölényes könnyedséget, a viseltes kosztümjén áttörő egyéniség varászlatos sugárzását. A jelenség kötött le, a derűt, életörömöt árasztó jelenség, szinte megsemmisültem sodrában, eleinte
alig-alig szólaltam meg, annyira lenyűgözött Magda testi közelsége, a látvány, s a látvány előidézte érzelmek, vágyak, gondolatok. Ha valaki ekkor megkérdezte volna, mi vonz ebben a nőben, hosszú nekigyűrkőzés
után sem tudtam volna elfogadható választ adni, holott a tőle távol töltött két hét folyamán szüntelenül róla álmodoztam, nem éppen szerzetesi
álmokkal. Megjelenése elkápráztatott, megrészegített.
Huszonhetedik évében járt, hét évvel volt fiatalabb nálam. Arcán a
szeme uralkodott, tükrében mindegyre új táj, új égbolt, új világ tárult föl,
alig csillant meg az egyik, máris másik lépett a helyébe, s e változások
oly gyorsan követték egymást, mint a tűzijáték meg-megcsillanó s nyomban szétomló színei.
Ebben a káprázatban épp arról feledkeztem meg, ami miatt ide jöttem, az udvarlásról. Bókok özöne helyett franciaországi meneküléséről
kérdeztem, ami ugyan érdekelt, de korántsem annyira, mint a személye.
— Nem beszélné el, hány nap alatt jutott Párizsból Toulouse-ba?
46

A kérdés időtlensége zavaromról tanúskodott.
— Én nem számláltam a napokat, s így másoknál kevésbé nyomasztott az idő múlása. Egyetlen gondunk az volt, hogy estére megfelelő helyet találjunk alvásra. A szénaboglya, vagy a lóistálló főnyeremény volt,
de jobb híján az árok, sőt a pince is megfelelt.
— Magyarokkal menekült?
— Nem! Egy bolgár fiúval, a barátommal. Nagyon csinos volt és Vitaiinak hívták.
Egy Magda osztályából származó magyar nő, ha fejét veszik sem vallotta volna be, hogy útitársa a barátja, vagy nagybátyjává vagy unokabátyjává, legfeljebb „régi ismerőssé" álcázta volna. Ez már Párizs hatásáról tanúskodott.
Ami értesülés az exodusról eljutott hozzánk, mind sötét színekben
dúskált, a nélkülözéseket, a szenvedéseket, a légitámadások nyomán támadt riadalmakat festette le. Magda mintha mindezt nem élte volna át,
elsiklott a nyomorúságok fölött, az ő krónikájában az életöröm, a derű
vitte a prímet, a túlélés bőven áradó öröme. Ebben a gyászos háttér úgyszólván megsemmisült. Viszontagságról viszontagságra a komikus részleteket emelte ki. Ebben persze része volt sajátságosan működő emlékezetének.
Ady költeménye ötlött eszembe, a A Gare de l'Esten, ahol „fagyos
leheletről és hullaszagról, magyar temtőről, naptalan Keletről daltalan
tájról" beszél, mert oda tért vissza, a „daloló Párizsból". Persze nem arrá
célzott, hogy a menekülő franciáknak dalos kedvük lett volna, de annyi
bizonyos, hogy túl a veszélyeken, nem aszalgatták lehangoló emlékeiket,
megint tudtak az életnek örülni.
Ez a portrészámba menő beszámoló tanúsítja, hogy Magda a „daloló"
magyarok parányi csoportjába tartozott.
A döntő pillanatokban talált igazán magára, mihelyt életbevágó tét
forgott kockán, mindig fölismerte a helyzetet, s rátalált a kivezető útra.
A vészes szituációkban oly otthonosan mozgott, mint amennyire tanácstalannak, olykor vaknak és süketnek mutatkozott a hétköznapok apró ügyeiben.
Nem túlzás.
Nagy pillanatai közül egyelőre egyet említek, a legfurcsábbat, a
legzseniálisabbat, amiben nemcsak a lélekjelenlétével, hanem az emberismeretével is kitűnt. Valószínűleg ez az egyébként frivol ötlet mentette
meg az ő, meg bolgár barátja életét.
A Toulouse-be özönlő gyülevész tömeg tagjainak sorsáról polgári és
katonai biztosok intézkedtek. Á született franciák, akiknek rendben voltak a papírjaik, gyorsan átjutottak a rostán. Bonyodalmat az idegenek, a
bevándorlók, az engedély nélküli munkavállalók, a gyarmatiak okozták, s
mindéhhez hozzájárult az ötödik hadosztálytól való hisztériába hajló félelem, aminek hatására számos idegent ártatlanul internáltak.
Magda és Vitali sorsa egy vörös bajszos francia kezében volt. Minden
attól függött, hogy papírjaikat hogyan minősíti. Ebben működött közre
Magda.
Mikor a bajszos a lakása felől érdeklődött, megmondta az utca nevét:
— Rue Cardinal Lemoine.
A vörös bajszos dühbe jött:
47

— Itt él nálunk, s még azt sem tudja, hogy mi a házszámot mondjuk először s csak utána az utca nevét. Szóval hány szám?
Magda a kérdéses utca kilencvenhatban lakott, de dévaj mosoly kíséretében megfordította a számot:
— Hatvankilenc.
— Hatvankilenc? — ismételte meg a francia, akinek napok óta az
idegeire mentek a panaszkodó, okvetetlenkedő, követelődző, jogaikra hivatkozó, lerázhatatlan idegenek. Kéjesen elvigyorodott.
— Hatvankilenc. Vagy az nem jó? — tudakolta naivul Magda.
— Dehogynem jó! Hogyne volna jó, csakhát nekünk nincs ilyesmire
időnk, egész nap magukkal kell foglalkoznunk.
Türelmetlen mozdulattal intett:
— Eh bien, allez! Allez!
Nem internálásra ítéltek, hanem a franciák felé intett, s ez a szabadulást jelentette. Vitali útnak eredhetett a Piréneusok felé, hogy aztán DélAmerikában kössön ki. Magda pedig hazajöhetett.
Épp ebben a pillanatban jelent meg asztalunk előtt a pincér.
— Mit rendelhetek sziget ő vonzalmasságának? — fordultam Magda
felé.
— Konyakot kérek.
Majd hozzáfűzte:
— Maga udvarol?
Kis híján a fejemhez kaptam. Udvarolni jöttem a kávéházba, gyors
rohammal bekenni a várat, és megint megfeledkeztem róla.
— Á votre santé. — Koccintottam s egy slukkra lehajtottam az italt.
— Nem figyelte meg, hogy Franciaországban nem hajtják le a konyakot, amúgy magyarosan? Hanem ízlelgetik — jegyezte meg.
— így ni! — mutatta olyanféle kétértelmű mosollyal, mint amivel
megszédítette a vörös bajszú franciát.
Talán megbánta előbbi kijelentését, más hangon hozzátette:
— Maga csakugyan olyan, amilyennek leírták.
Nőügyeimről aligha nyilatkozhatott bárki hízelgőn. Aggódva tudakoltam hát:
— Ki beszélt rólam? És mit mondott?
— Többen is e m l e g e t t é k . . . Nagyon sokan ismerik.
— Sajnos!
— Uniszónó óvtak- magától, de valahogy úgy, hogy kíváncsi lettem.
— Én is hallottam magáról, a műveltségéről, a szellemességéről, arról a sármról, ami valósággal sugárzik magából. Azt állítják, hogy ellenállhatatlan . . . Ami engem illet, én el is h i s z e m . . . Ha nem nyilvános helyen volnánk, a lába elé borulnék.
Arckifejezése sajátságos változáson ment át, ijedt gyerekesség tűnt
föl rajta, riadt bizonytalanság.
— Ne túlozzon — mondta félénken.
— Ami a térdre borulást illeti, az túlzás, de minden mást, a lehető
legőszintébben mondtam.
— K o m o l y a n ? . . . kérdezte félénken, szinte gyáván.
— A lehető legkomolyabban. Maga, Magda sziget. Egy itt felejtett
minta a paradicsomból.
— Akkor fizessen, és menjünk!
48

őszintén megnyilvánuló félszegségeit, időnkénti kétségeit nem tudtam mire vélni. Csak utóbb, sokkal később értesültem róla, hogy ez a
ragyogó, szellemes, fölényes, magabiztos nő gyerekkorában reménytelenül csúnya volt, rútságának súlya ránehezedett egész életére, kettőnk
szerelmében is meghatározó szerepet vitt.
Odakünn megcsapott a tél hideg lehelete, a köd foszlányokban lebegett az utcán, néha mindent eltakart előlünk, mikor a foszlányok odább
gomolyogtak, szemünkbe ötlöttek a hósapkás háztetők, a járda mentén
fölhányt piszkos hókupacok. Magda félszavakkal válaszolt, ha kérdeztem
valamit, megpedzettem egy témát. A didergése foglalta el, kosztümjén áthatolt a hazai hideg. A közelben lakott, nem fázott sokáig.
Amúgy kutyafuttában búcsúztunk el egymástól. Előbb azonban megbeszéltük, hogy másnap mikor találkozunk.
Először a törzshelyemre, a Trombitásba hívtam meg vacsorára, puhításul itattam. Az eredmény elmaradt. Aztán a Kéhliné következett a
Mókus utcában, a Háromcsőrű kacsa, a Hubertus, a Kapás utcában.
Kérésemet, hogy jöjjön föl hozzám, sorozatosan azzal hárította el,
hogy fáradt, ezt egyébként leolvastam vonásairól, elnehezült mozdulatairól. Egy csomó meddő kísérlet után nyíltan kérdőre vontam, miért nem
látogat meg.
— Csak nem kispolgári gátlásai vannak?! Magának, a párizsi nőnek!
— Dehogy, dehogy — hárította el kétségeimet. Lakást keresek, s ez
manapság nem könnyű dolog, egész nap futkosok s még sehol sem tartok,
őrülök, hogy esténkint pihenhetek magával. Ezek a közös vacsorák az
egyedüli pihenésem. Ha meglesz a lakásom, majd megbeszélünk mindent.
Ezen nem volt mit vitatkozni. A meglepetés akkor következett be,
amikor meglett a lakás.
Véletlen volt, vagy célzatos, azóta sem világosodott meg. A Kapás utca negyvenhat szám alatt vett ki lakást, öt percre az én Bem József utcai
lakásomtól. Örömömben, hogy e sokáig húzódó ügy végre megoldódik, javasoltam, hogy másnap nála igyuk meg a feketénket.
— Nem lehet! — közölte velem, nála szokatlan keménységgel. Enyhítésül mindjárt hozzáfűzte, hogy majd meghív a lakásszentelőre. Első ízben észleltem szemében azt a rugalmas, hajlékony, alkalmakodó lényétől
annyira hideg fényt, ami olyankor gyulladt föl, mint a vörös fény az útkereszteződéseknél, ha elhatározta, hogy egyetlen tapodtat sem enged.
Nem firtattam, miért tagadja meg ezt a magától értetődő kí ánságot.
Búcsúzáskor váratlanul visszatért a tárgyra azzal, hogy megállapodást
ajánlott föl, egyikünk se toppanjon be a másikhoz előzetes megbeszélés
nélkül. Mindenkor minden területen óvtam a függetlenségemet, szerelemben éppúgy, mint politikában. Két kézzel kaptam hát a megállapodáson.
Ez a megállapodás életünk egész további menetét meghatározta. Soha
nem költöztünk közös lakásba — véglegesen. Mindamellett évenkint hathét hónapot együtt laktunk leendő anyósom Melinda úti rogyadozó villájában. Nézeteltérés esetén ki-ki a saját odvába húzódott. Nemcsak nekem,
Magdának is nehéz természete volt. Amennyire szerettük egymást, annyira nem fértünk össze. Ez részint túlzás, másrészt tény.
A halál mindennek megváltoztatja a perspektíváját s ebben vadonatúj és kimondhatatlan perspektívában mindennek megváltozik a helye, a
jelentősége, a színe, a súlya. Egy csapásra semmiséggé halványulnak
49

mindazok a hajdan annyira fontosnak látszó ellentétek, amik miatt fáradhatatlanul martuk egymást. Innen van, hogy a túlélők annál hízelgőbb portrét festenek eltávozott hozzátartozóikról, minél hitványabb bűnöket követtek el ellenük, innen van, hogy az egyszerűbb lelkek öntudatlan vezeklésként sűrűn látogatják élettársuk sírját és sohasem mulasztják
el virágot vinni. Holott esetleg csak megtorlástól való félelem tartotta
vissza őket a gyilkosságtól.
Ezt a csapdát elkerülni lélektanilag lehetetlen. Más azonban, ha valaki tudatosan megy bele és megint más, ha vakon zuhan a verembe s fogalma sincs róla, hova jutott.
Magda távolról sem volt angyal. Gyakran csúfoltam rinocérosz Manyinak, mert érzékenységét sikerrel párosította megbocsáthatatlan tapintatlanságokkal. Egzaltált volt, ám ugyanakkor végletesen makacs, és
öntöttvasszerűen merev, befolyásolhatatlan. Hozzáteszem, hogy sohasem
tudatos rosszindulatból. Első reakciója mindig a segítésé volt. Tisztelte az
életet, még a bogarakét is. Tahiban, ha a szobába tévedt egy dongó, kért,
hogy szabadítsam meg tőle, de eszembe se jusson megölnöm.
Sok összeütközésre adott alkalmat, hogy másban-másban voltunk
gyorsak és másban-másban lassúk. Ö rendkívül lassan határozott, én gyorsan. Villámgyorsan cselekedett és alkotott véleményt, én épp ellenkezőleg.
Ö is, én is türelmetlenek voltunk, de ki-ki másban-másban. Ő babonás
volt, én racionalista, mindketten az állásfoglalás valamennyi hátrányával.
Kivételes szellemi képességei dacára állásfoglalásait, cselekedeteit mégis
érzelmei befolyásolták. Én beszéd közben gondolkozom — hajtogatta viták
alkalmával. A kommunikációnak ez a módja a Rákosi-korszakban nem a
legbiztonságosabb volt. Az eredendő különbség kettőnk között abban nyilvánult meg, hogy Magdát az isten is anyának teremtette, otthonteremtő
és otthonszerető volt, szíve mélyén a család melege, a fészek hiányzott
neki. Én viszont megcsontosodott agglegény voííam, legtöbb értéknek a
függetlenséget tartottam s a családi kötelkékektől mélységesen idegenkedtem.
Ennek a könyvnek egy szerelem mély vonulatának ábrázolása a célja,
a keretbe csak a sorsdöntő konfliktusoknak jut hely, a mindennapos nézetkülönbségeknek semmiképpen. Említettem már, hogy Magda hagyatékában egész csomó nekem szánt, de el nem küldött levelet találtam. Ezeknek a dokumentumoknak jóvoltából korrigálhatom régebben papírra v e tett állításaimat, s ami mindennél fontosabb, a nőszereplő nem író alkotta
fikció, mint például Maurois regényében, nem a szerző nyilatkozik a nevében, hanem ő maga, saját szavaival mondja el érzéseit, véleményét,
hátra hagyott leveleiben, amelyek akárhogy nézzük: dokumentumok.
Mindemellett az a Magda, aki e könyvben megjelenik, nem azonos
azzal a Magdával, akivel negyven éven át éltem. Más az írás, más a valóság. Az irodalmi zsargon — joggal — éles különbséget tesz hús-vér és papírfigurák között. A papír hagyján, de a vért, a húst, a csontvázat számon kérni, épp oly esztelenség, mint az esküben a teljes igazságot. A teljes igazság meghaladja az emberi agy képességeit, ugyanúgy mint a teljes
ember életre keltése — papiroson. A szerelmesek azért nem érthetik meg
egymást, ha mégoly állandók, mégoly mélyek is az érzelmeik, mert egyik
ember sem képes a másik lényének nemcsak a magához, de a felületesebb rétegeihez is hozzáférni, partnerében nem azt az embert szereti, aki
50

valójában, ha nem egy fantomot, amit kétségkívül szerelme tárgyának
egyéniségéből épített föl. A fantom tehát menthetetlenül csalódások tömegének forrása. Magda két fantomot alakított belőlem: — egy angyalit és
egy sátánian gonoszat. Az első a túlértékelés eredménye, a másikat a kétségbeesés s a magány sugalmazta. Most rajtam a sor, hogy fölidézzem az
ő fantomját, az övét, akit szerettem, s akinek mérhetetlen szenvedéseket
okoztam.
Már esett róla szó, hogy egy ideig elzárta előlem Kapás utcai lakását.
Most, hogy végre lakályossá tette, meghívott. Szűköcske, de komplett lakás volt. A lépcsőházból a parányi hallba nyílt az ajtó, ebből oldalt közvetlenül a konyha s a fürdőszoba, ajtóval elválasztva. A szobát háromszárnyú hatalmas ablak árasztotta el fénnyel, már amennyi egy sikátorszerű
budapesti utcába belefér. A kilátást nem részletezem.
A lakás a Magda ízléséről vallott, évtizedekkel azután, hogy ott jár- .
tam, még mindig híven őrzöm a szoba sarkában a kis asztalt s a fölébe
hajló kovácsoltvas állólámpát, első ajándékomat. Híven őrzöm a széles
heverő képét és még sok mindent.
Immár szerfölött türelmetlenül, alighogy körüljártuk a lakást, megpróbáltam dűlőre vinni kettünk ügyét. Magda kitért, de kedvesen.
— Szereném, ha elutaznánk vidékre s majd o t t . . .
Azt hittem megüt a guta.
— Vidéken?! — ismételtem.
Idáig úgy gondoltam, azért nem akar a lakásomra jönni, mert nem
akar egy sorba kerülni azokkal a nőkkel, akik megfordultak ott. Most
viszont egy szűz lakásban voltunk, amit mi avathattunk föl. Elöntött
a méreg.
— Órák hosszat döcögj ünk_ egy vacak, piszkos vicinálison, hogy
aztán egy kopott szállodában feküdjünk le? Ti nők mindent agyon komplikáltok, mintha nem nők, hanem bürokraták volnátok. Erről tégy le! Nem
utazom vidékre!
_
Magda lenyelte a szájára kívánkozó választ, megelégedett egy könynyed, de fölényes, legyintéssel.
A legyintés olyasmit tartalmazott, hogy ha nem érti, nem érti, odáig
csak nem fogok süllyedni, hogy magyarázkodásba bonyolódjam. Meglehet,
két különböző létfelfogás ütközött viselkedésünkben, a továbbiak is ezt
igazolják: én hétköznapokká szürkítettem az ünnepeket, ő ünnepnapokká
emelte a hétköznapokat.
De az is lehet, hogy a Kapás utcai lakás nem volt szűz. Nincs kizárva, hogy Magdának előttem barátja volt s ő tiszta „lappal" akart indulni.
Máig sem jártam végére a rébusznak.

51

FRÁTER ZOLTÁN

Jelentés a völgyből
ÁPRILY HANGLÍRÁJA (II.)
A természetben otthonos ember számára kifogyhatatlan hangforrást, az
élethez tartozó természetes eredetű hangképződményeket bőven kínál környezete. Sőni Pál „szavakon túli nyelv"-nek, a jelek újabb rendszerének tartja a verszene áradását, miként Áprily számára a természet is „kommunikációs lehetőség, jelek rendszere" (23), ideértve a jel, nyom, üzenet szavak mellett a hang szó gyakori használatát is. Sokszor már a versek „témája" is
eleve lehetőséget ad erre. Az erdők, hegyek, gyors futású vizek, vadmadarak
világában a létezés egyik alapfeltétele a hangzás. Áprily azonban igen ritkán
folyamodik csupán hangutánzó szavak felhasználásához. Még a hangulatfestő
szók is csak egy nagyobb szerkezet részeként, s nem önállóan érvényesülnek.
A versek egésze mindig több pusztán az egyes hangjelenségek tökéletes utánzásánál, de éppen ezáltal, hogy hallhatóan bevonja olvasóját az ábrázolandó
közegbe, további tartalmak közvetítésére is alkalmas. A természeti képhez, a
hangzó vidék érzékeltetéséhez lelki folyamatok, érzelmek, gondolati elemek
halmaza járul. Már azzal is, sőt a leginkább azáltal, hogy az olvasó nem „kielemzi" a köHő „eszméit", hanem — az olvasás ritmusa, a mondogatás dallama, csaknem ráolvasásszerű varázsa által — benne magában keletkeznek
olyan érzések, képzetek, emlék-töredékek, ráhangolódások, amelyek a valósággal bájoló énekként ható vers ereje nélkül nem merültek volna fel. A vízcsobogás, csordogálás, csepegés, morajlás, zúgás hangjai nem önmagukért
áramolnak a Megcsordul az eresz és a Patakom soraiban. Mindkét költemény
megjelöli a képzelt közvetítő helyzetét. Mindkét lírai hős a hallgató pozíciójában tájékozódik („Hallom" és „hallgatom"), vagyis nem aktív résztvevő, de
nem is elforduló, kívülálló személy. Valójában szemlélődő-hallgató megfigyelője a körülötte zajló eseményeknek. „Hallom: mozdul a drága nesz: /
csordul, csordul a házeresz. / A foszló köd napfénybe vesz, / csorog, csorog a
házeresz. / Csorogj, csorogj, csorogj, eresz, / szívünknek újra fénye lesz."
Egyetlen elmondásra is kihallatszik a versből az akusztikus megformálás két
pólusa: a sorvégi tiszta rímek (-esz) sziszegővel záródó, magas hangrendű
nyitottsága és az ereszcsordulás megindulásának hangrajza mély magánhangzókkal és a mozzanatosból folyamatossá váló igealakokkal. Az Áprilyra jellemző imperativuszos zárás itt is érvényesül, de a reménység megfogalmazásán túl többet nyújt a sor akusztikája. A „Csorogj, csorogj, csorogj, eresz"
hanghatása már a fürgén folyó, az olvadás vizét szállító csatorna „működését" jeleníti meg. Ki nem mondottan is kimondva azt, hogy az emberi kívánság félszegségénél, az óhaj passzivitásánál bölcsebb és cselekvőbb a természet: tavaszodván, a maga rendje szerint vékonyodik a jég, kásásodik a
hó. S a megállíthatatlan folyamatot már az első sor igéje előkészíti: „mozdul
52

a drága nesz". A „mozdul" hangalakja, ismétlődő magánhangzói szinte észrevétlenül váltanak át a „csordul" fonetikájába. Pontosan úgy, ahogyan az
első cseppek pattanó zaja után egyre sebesebben, egyre zubogóbban kezd
ömleni a hólé. A Patakom című négysorosban a „z" hangok szerepe rokon
ezzel. Mindenütt megtalálhatók, ám áradást jelezve — „de ha megduzzad
hó futás után" — megkettőződnek, mert a szavak is nyújtózkodnak, terebélyesednek, lassítják a ritmust, s az elvesztett ezernyi régi patak egy kis érben
torlódik össze, akár az emlékek. Zaklatott lüktetésével az utolsó sor hangélménye azt az érzést kelti, mint amikor a múlt fájdalmaitól izgatott embernek
a torkában dobog a szíve, s fülében dobol a vér. őrjítő éjjeli gondolatok zakatolását is idézi, ha egyetlen valóságos patakban „benne zuhog, zúg ezer
patakom."
Ebben a természetlírában a mennydörgés, az égzengés poétikai feladatot kap. Áprily, általánosan emlegetett „klasszicizmusához" képest meglepően
kevés költeményét írta időmértékes versformában. Az Éjjeli zene antik metrumokban számol be egy „gyönyörű, éjjeli, dús zivatar" kitöréséről és a nyomában feltámadt vágyról. A disztichonok lüktetése jól szolgálja a vihar félelmetes, ám ugyanakkor lenyűgöző, fenséges voltának érzékeltetését, s éles
színekkel festi a megújulás és csodálat élményét. A „z"-k, a „v"-k, az „r"-ek,
a „k"-k sokaságából szélzúgás, villámcsapás, záporzuhogás lesz a versben.
A mű mégsem tartozik az Áprily-líra igazi felfedezései, költői „találmányai"
közé. Allegorikus szemléletmódja miatt kissé részletező a versszerző gondolat
előkészítése, s szándékosan romantizált a vágy kifejeződése („ha fa volnék",
„élvezném", „harsognám").
Megfontolandó Túros Endre megállapítása, amely szerint a hanghalmozás nem önmagában fejez ki valamit, hanem a szavak értelmével és a verstani elemekkel együtt érvényesül. A hanghatásra épülő versek azonban némileg túljutnak ezeken a kötöttségeken. Szövegüktől természetesen nem vonatkoztatható el a jelentésük, mint az összefüggő, „értelmes" szövegű tartalmat kiiktató, csupán hangeffektusokkal dolgozó avantgárd akusztikus költemények esetében, mégis nagyobb szerepük van a hangzók működésének,
mintha hagyományos díszítőelemek, hangutánzásra és hangulatfestésre használatos kellékek lennének csak. A hanghalmozás vizsgálatával Túros Endre
feltárta ezt a lehetőséget, kimutatva, hogy „sókkal művészibb", ha a hangutánzás nem egyszerűen hangutánzó szavak segítségével, hanem hanghalmozással, a „tények festésében" nyilvánul meg. Áprily költészetét tanulmányozva azonban, maguk a művek serkentik a továbbgondolkodást. A versek hangkészlete, a feltűnő hangzószerveződések számtalanszor befolyásolják a szöveges közlendő értelmezését. Nemcsak színezik, „aláfestik" a poétikai megoldásokat, hanem maguk is aktív részesei azoknak, s nem ritkán a szöveget
merőben módosító, új és új vetületet feltáró adalékokat szolgáltatnak, kiegészítve és autonóm üzenetté formálva a líra hálórendszerébe fogott köznyelvi
szavak kapcsolódását. A verstani elemek szabályossága, az időmértékes ritmus meghatározhatják a kereteket, de szerencsés esetben nem válnak gátjává
az érzékenyebb akusztikus kifejeződésnek, sőt elősegítik azt az alkotás és értelmezés elválaszthatatlan összjátékában.
A mennydörgés hatalmas, robajló hanghatását Áprily a halk szövegben
képes visszaadni. Már ennyi is vérbeli költői teljesítmény lenne. De a hangok
játékának, összességének — éppen a jelenség pontos felidézése miatt — önmagán túlmutató érvénye van. A szóbeli közlés mögött, érzékeinkre, hallá53

sunkra hagyatkozva újabb vetületre ismerhetünk, a sorok közül kibomló,
„titkos" értelemre. Az első égi szó, az Áprilisi hangulat, a Júniusi éjszakák,
az Égzengés, s a Csendesülő vihar mind mesterremekei ennek a tudásnak.
Pajkossága és különösen finom, szinte észrevétlen megoldásai miatt fokozott
figyelmet érdemel az Áprilisi hangulat:
Egyszerre szólaltak meg, egy napon
(— ó, április csodája, nagy duett —):
A fülemüleszó az ágakon
s a mennydörgés virágzó fák felett.

Áprily ebben az egyetlen szakaszban két, igencsak ellentétes hangélményt
rejtett el, „füleipüleszót" és „mennydörgést", de nemcsak szó szerint, a megnevezéssel, hanem valódi madárdalt és dörrenést is. A vers — ennek ellenére
— harmóniát áraszt, noha eléggé összeférhetetlen szembenállásról lehetne
szó. De talán mégsem. Hiszen április van, az áprilisi hangulat sajátossága a
játékos keveredés. S nem is az egész vers foglalja magában igazán ezt, hanem a zárójelek közé bújtatott második sor. A fülemülecsattogás mintha azt
kiáltaná: „ó, április csodája", s mintha rádörögne az égzengés basszusa: „nagy
duett". Az egyik fuvolán vagy csengettyűn, a másik fagotton vagy üstdobon
szólal meg. Mégsem erőpróba, s nem komoly harc ez. Hangrendi eltérések
nagy mértékben nem tapasztalhatók, a magasság-mélység aránya kiegyensúlyozott. Egyszerre, egy napon történik minden, fent a magasban, az „ágakon"
és a „virágzó fák felett". Az időben, térben párhuzamos események inkább
összetartoznak, mint elválnának. Bármennyire különböznek is egymástól,
mindketten a tavasz hírnökei. Felemás, mégis egységes hangulatot teremtve
bolondját járatja velünk április.
A mennydörgés „viselkedését" szinte hangtani szakszerűséggel követhetjük az említett versekben. Az óriási csattanásból dörrenéssé szélesedő, majd
mordulássá, dörmögéssé szelídülő égiháború hallatszik a szavakból. A versek
„történése" is általában erről beszél. „Meglobbant" — „Dörrent" — „Végigzengett" (Az első égi szó), „Földrengető" — „csillapul" — „gördül" — „morajlik" — „elcsendesül" (Csendesülő vihar). Az ehhez igazodó gondolatmenet
gyakran végződik a halállal való számvetéssel. A vihar elmúlása az élet megszűnésének törvényszerűségével rokon. „Egyet morajlik még s elcsendesül /
egy múló élet vég-akkordjaként." (Csöndesülő vihar), a Júniusi
éjszakákban
pedig „elcsöndesült szívem egyet se rezdül." Az Égzengés a halott édesanya
emlékét idézi a fentről szálló dörgés és az ima mormolásának társításával:
„Ha villám csattant, félt s imádkozott — / Remegő hangját mintha hallan á m . . . " A Csendesülő vihar a fogalmi közlésen és a természet pontos megfigyeléséből származó ábrázoláson túl akusztikus módon is visszaadja a jelenséget. A vihar csendesülésével a hangzók is csendesülnek, s a vers — az
elmúlás-hasonlat hangbeli másaként — valóban a csillapodás „decrescendóját" kottázza.
A költemény hangállománya az eseményleírásnak megfelelően változik.
A vihar „hangját" minden sorban halljuk a „g"-k állandó ismétlődésével
(„Földrengető", „figyelgetem", „gördül végső dörgése", „párolgó erdő-gerinceken", „égi", „alig", „még", „vég-akkordjaként"). A legerőteljesebb „g"-halmozás a harmadik sorban található, párhuzamban a jelentéssel: „ahogy gördül végső dörgése túl" — a halkuló, távolodó zivatar utolsó döreje, ami, viszszaverődve a hegyek magasából, még „morajlik" egyszer, mielőtt elcsendesül
54

„egy múló élet vég-akkordjaként." Az elnyugvó, „meghaló" viharnak hasonlat általi, emberi sorssal történő felruházása Áprilyra valló módon, a szó
hangalakján keresztül érvényesül. A vihar végső morajlását egy múló élet
„vég-akkordjaként", ennek a szónak hördülésszerű, felhorkanó — „g"-„a"„kk"-„o"-„r"-„gy" / („dj")-„a"-„ként" — hangzása lopja fülünkbe, mint a haldokló vihar és a haldokló ember egyaránt örökre véget érő, gyengülő hörgését, zihálását, lélegzetvételét. Egy vihar elmúlása éppoly fájdalmas és szükségszerű, mint az emberi életé, s — a maga természetességében — az élet
lezárulása sem több, mint a természet törvényeinek beteljesedése. A hangalak kifejező erejében eggyéfonódott elsődleges értelem és jelkép, konkrét
valóság és példázat.
Madárhangok is szólnak ebben a költészetben; erdőben, folyóparton, sziklák és nádasok között élő madarak hangjai. Egy saját mitológiai töredéke a
Vadlúd voltam, a vándorló, költöző élet monológja, melyben feltűnően súlyos szerepe van a „v" hangnak. A hatodik versszak kivételével mindegyikben előfordul. Legsűrűbben mindjárt az elején: „Valamikor vadlúd voltam,
/ vadludakkal vándoroltam." A vers „fordulópontja" a fel-feltámadó „régi
vágy" kimondása: „társaimmal útrakelni, / fényt és felhőt úszva szelni." A
költöző-lét vágya sejteti, hogy a „nagy út" előtt álló kész a búcsúzásra. A halál — ebben a felfogásban — csak az emberi életet szünteti meg, nem magát
a létezést. Más testben, netán az eredeti ősalakhoz visszatérve, madárformában folytatódik az élet, a néhány évtizedre kölcsön kapott emberlét után.
„Majd ha végem itt elérem, / vadlúd-formám visszakérem." Nem elmúlás,
lezárulás így a halál, hanem átváltozás, átalakulás, a véglegesség elérése. A
verset át- és átszövik a vágy „v" betűi, a vadlúd-ének hangjai. Az életében
helyét nem lelő vándor utolsó költözése ez, a vándormadarak világába. Mire a
költemény végére érünk, már tudjuk, itt valóban vadlúd dalolt.
nézzetek fel majd az égre,
égen úszó vadlúd-ékre,

s ezt mondjátok
újra vadlúd lett

eltűnődve:
belőle,

s most ott száll a V-seregben,
hangja szól a fellegekben.

A Vadlúd voltam „v" hangzású szerkesztése számvetés a halállal, az „én"
vallomásaként. Nem a „lélekvándorlás tanát" verseli meg, mert egyénített
mítoszt teremt. A sorjázó „v"-k által önálló, jelentés-értékű akusztikuma van.
Ezért lehet a költöző élet fájdalmát fonikus egységre felfűző hanglíra szép
megvalósulása.
Az eltávozott társ utáni, a „legkedvesebb asszony" halálát követő üresség-érzés teszi a magány versévé a Csóka-hangok nyolc sorát. A címmel némileg ellentétben, csak egyetlen hangutánzó szó bújik meg a szövegben. Csóka-hangok szólnak azonban a szavak mögül, a „tények festésében".
Most már csak a csókák maradtak,
száguldozó szabadcsapat.
Hallom zaját a nagy zsinatnak
ragyogó őszi ég alatt.

Most csak a csóka-raj rikácsol,
Lenn némán áll az árva ház.
Valaki elment a szobákból
s bennük sötéten jár a gyász.

Fülünket megüti a csattogó „cs"-k egymásutánja („csak a csókák", „szabadcsapat", „csak a csóka-raj rikácsol"), az „m"-ek gyakorisága („Most már",
„maradtak", „Hallom", „Most", „némán", „elment"), s az „r" koncentrált ér55

dessége („raj rikácsol"). Az akusztikailag legkirívóbb sor már első hallásra is
a „Most csak a csóka-raj rikácsol". A szövegben található hanghalmozások
mindegyikét magába sűríti. A hangutánzó „rikácsol" még inkább fokozza az
akusztikus hatást. De ez még nem a „legfontosabb tények festése". Csupán
a környezet közönye, öntudatlan szabadsága. Még nem halljuk igazán a csóka-hangokat, s nem tudjuk a szomorúság („Most már csak") tényleges okát.
A legsajgóbb tény a megváltoztathatatlan bizonyosság tudása. A legélesebb
hangzású sort nem a „cs"-k és az „r"-ek alkotják, hanem az utánuk jövő
egyszerű kijelentés. „Lenn némán áll az árva ház." Az „1", az „n", az ,,m"
lágysága szinte feloldja, eltünteti a mássalhangzókat, hogy az uralkodó „á"-k
annál sötétebben, vészjóslóbban tűnjenek elő. Az „e" — „é" magas párosát
majdnem teljesen elnyomja, elfedi az „a"-k, „á"-k örvénylése. A kerengő,
„száguldozó", vijjogó csóka-csapat hiábavaló vijjogása — „e"-„é"-„á"-„á"„a"-„á"-„a"-„á" — kegyetlen, fenyegető követelőzése adja a vers tragikumát,
a gyötrő magány visszhangját. Akárcsak Poe ,,nevermore"-t ismételgető Hollója, a viszont-nem-látás károgó, félelmetes „sohamár"-jaival.
Erre a hangviszonyra jellemző, hogy nemcsak a természet hangjai, hanem az eredeti jelentésüket régen elvesztett, elfeledett nevek hangzása is
kiválthat költői gondolatokat. Az elnevezések, megnevezések hangalakból kiinduló „második jelentését" legszebben talán Kosztolányi fejtette meg Ilona
című versében. Áprily hasonló vállalkozásai mégsem maradnak el mögötte.
Már első kötetében, a Falusi elégia lapjain egész ciklust szentel a Nevek-nek,
háborúban elpusztult barátait búcsúztatva és megörökítve különös hangulatú
költeményekben. Tavasz a házsongárdi temetőben című versét Apáczai Csere
János feleségének sírját felkeresve, a fejfára vésett betűket böngészve írja
Aletta van der Maet nevére, mivel „nagyon dalolt a név zenéje bennem".
A Jelentés a völgyből újabb „névfejtésekkel" bővíti a költő életművében kezdettől meglévő hangpoézist. A Római őrvonalon ciklusához híven, latin szavak és női nevek — Amphitheatrum, Lunula, Aquincumi strófa, valamint
Aelia Sabina, Gaia Valéria Nonia — ihlették meg kiejtésük hangulatával.
A Lunula, a sarló alakú ékkő „holdacska" jelentése és a szó lágy hangalakja
kérdések sorát indítja benne. A suttogó ejtéshez híven a Hold is „halk úrnőjévé" lesz az éjszakának. A cirkusz nézőterének legelőkelőbb ülőhelyébe vájt
Gaia Valéria Nonia feliratból kegyetlen, férfi-lelkű asszonyra következtet, s
újabb hanghatásokat társít hozzá: a gladiátorok halálától felhevült, vérszomjas tömeg ordítását, melybe halált követelő női hang hasít: „Ha üvöltött körül a férfi-had, / belesüvöltöttél szilaj zajába". Az elhagyott
Amphitheatrum
kövei még némaságukban is a gyilkos tombolások hangjait őrzik, zúg, bőg,
hörög köztük minden. „Itt néma most a kő, szikkadt a rög. / De hogyha
csendet érzéklő füled / megejti a káprázó révület: / nép zúg, vad bőg, gladiátor hörög." Aelia Sabina neve két versét is inspirálja. Sírkövön talált név,
amely jelzi, hogy viselője huszonöt évet élt fiatalasszony volt. Csupán a név
zenéje alapján azonban sorsról, eleven alakról fest portrét Áprily, mintha
személyes ismerőse lett volna. Aelia kedves, „daloló neve" rokonszenves, daloló leány emlékét kelti életre, akinek tragédiáját, a korai halált el nem múló, kétezer éve zengő éneke győzi le. A kései utód gondolatait mégis a halálhoz viszi közelebb: „s a hangod hozzám úgy szól, mintha hína." Emléket
állít a lánynak — „A kő beszél" —, de az alakot a név hangzása határozza
meg. Ha nem dalolhat, dalol helyette a neve. „Daloljon régi daloló neved /
most verssoromban, Aelia Sabina." Ezt a végzetes dallamot, a kettétört fia56

talság siratóénekét, jajszavát hallja az Aquincumi strófában, a megújuló természet zsongásában is: „A tavasz Romvárosba visszatért, / fülemüle dalol
zokogva, ríva. / Nem a te dalod sír az életért, / fiatalon halt Aelia Sabina?"
Túros Endre az impresszionista vonások közé iktatja az életmű zeneiségét a hanghatást jelölő szavak nagy száma, s a hangszerek gyakorisága
miatt is: „síró tibia, búgó trombita, lepattant húrú hegedű, bús tilinkó". (24)
Sőni Pál hivatkozásaiban „természeti jelenségek s egyszerű rusztikus eszközök" változnak hangszerekké: a hímpirók hangja „althangú fuvola", a szél
„óriás búdoromb", a kolomp „xilophon-hangú", a szarvas ködbe hördül, „mint
az orgona". (25) Még tanulságosabb felfedezés azonban, hogy a zenére, muzsikára vonatkozó kifejezések szintén sűrűn bukkannak fel a kötetekben.
(Túros Endre: „a rím hangpatak, a halál nagyon zenél, zengő költemény",
(26) Sőni Pál további példái: a szélfútta jegenyefán „zengő csudát zenél /
hétezerhétszáz hetvenhét levél", „tollászkodik a zengő-szárnyú nap", „A szürkületben fájva pengett / a sarjúról egy halk kasza", „a fákra egyre csendesebben / rivallt alá a mély felhőtorok", „tavaszi záporok zenéje / dalol az
ablakunk alatt", „s a mámoros fedél-csatorna / tovább zubog, tovább zenél",
„s mintha a róna / kedve dalolna, / úgy muzsikál, muzsikál a kolomp", „piros rohamra harsonáznak / szívem fölött a sugarak", „Zeng a csatorna /
zeng a hegy orma, / s zeng — ugye zeng, ugye zeng a szived?" (27). S megkockáztathatjuk, továbbgondolva a tanulmányok megállapításait, hogy a mindent átható zeneiség, e líra hangzásvilága, hangzó-volta szorosan kapcsolódik
a szemlélet halálra-irányultságával. Talán ott zenél legszebben, ahol a halál
közelében jár. Még akkor is, ha a zeneiség „mint non-zaj, mint dal: mint az
ember vitalitásának és élni akarásának kifejezése lesz fontossá". (28) Valóban: a dal non-zaját, a hangzó világot félti, a hangok továbbélésének titkát
kutatja a Nem mondhatom már. De a mindent megsemmisítő „tirannus törvény" tudatában keresi a választ: „Hová lesznek a ritmusok, zenék?" S a
messzi jövő olvasója is döbbenten kérdezheti: „Bennem mi zenél?"
Az akusztikus szempont új színnel gazdagítja az Intés kutyámnak értelmezését. Az alliteráló „f" hang nemegyszer erősíti, még jobban kiemeli az
antonim értékű szavakkal kifejezett ellentétet, többek közt a fekete-fehér
szembenállását. (29) „Fekete vagy s itt állsz fehéren / a februári fagy derében". Nemcsak a februári fagy fújó hidegét árasztják ezek a sorok. A kutya
fekete szőrzettel borított testének és a rárakódott dér fehérségének kontrasztjában megvillan élet és halál ellentéte is. A jó halál, a természetes halál önkéntelen előrajza valósul meg a nyitó helyzetképben. Az élethez tartozó
halál eszméje keretezi az ellentétes minőségek együttes felmutatását.
Halál és zene, nemlét és zeneiség kezdettől szorosan összetartoznak Áprily lírájában. Első kötetének Ajánlásában az ajándékba hozott „sziromtalan
csokrot" ott köti, „hol a halál nagyon zenél". A költemény kései párja, a
Tarkul a völgy szakaszaiban már nem bukkan föl szó szerint a „zene". A sorok mögött bujkál, a szavak hangzóiban, a szókezdő és szóbelseji alliterációk
működésében. Hanghalmozások és motívumok, hangzásvilág és költői tematika, akusztikus élmény és halálszemlélet szerves egységet alkot a versben.
Tarkul a völgy
A nyár heves volt. Ilyenkor korán
tarkul a fák és bokrok zöld világa.
Sárga s piros. A kőbányák során
foltokban int egy bokros fal lilája.

De kinek hozzak lomb-csokrot, kinek?
Hadd jöjjön viharszél, amely lerázza.
Pusztuljanak a tarka szép szinek.
Heves nyár volt. Eltört a karcsú váza.

Szembetűnő a „k", az „r" és az „o" hangzók egymásmellettisége, minden változatban létrejövő kapcsolódása. A „k-o", „o-k" társításától — Ilyenkor, korán, bokrok, bokros, csokrot — az „r-k", „k-r" együttesén keresztül — tarkul, bokrok, bokros, csokrot, tarka — „o-r", „r-o" leggyakoribb példájáig:
Ilyenkor, korán, bokrok, piros során, bokros, csokrot. A támadó jellegű,
nyers, erőteljes „r"-ek, a kattogó „k"-k sokasága, az „o"-k monoton fegyelme (további esetek: volt, foltokban, lomb) különös hangulatot kölcsönöz a
szövegnek. Pedig a némaság verse is lehetne a költemény, mivel alapvetően
nominális ábrázolás, az állandóság érzetét keltő, rövid kijelentések, csöndes,
foltszerű technika jellemzi. A kevés ige csak történést vagy mozzanatos cselekvést jelöl, s kétszer is hangsúlyosan koppan a múlt idő „volt"-ja. Hervadó, őszi vidéken járunk, sárga, piros, lila színekkel búcsúzó természetben,
ösz van a versben, szépségében is fájdalmas ősz. Fák, bokrok növény-sorsát,
a mindig visszatérő lehullás szomorúságát érzékelteti a vers. Nem a lassú
pusztulást panaszolja, hiszen még siettetné is azt. „Pusztuljanak a tarka szép
szinek." Az őszi táj látványát azonban viszonyítva, valamihez képest festi.
Világának valódi, belső tere légüres tér. Lélektani atmoszférája a kínzó üresség. Az ellobbant nyár hiánya. Az Ajánlás évszaka is az ősz, de akkor érdemes volt még csokrot kötni, „piros bogyó, piros levél" ajándékát virág helyett átnyújtani. Volt kinek. A „karcsú váza", mely a Tarkul a völgy idejére
„eltört" már, a társul választott kedvesre utal, két ember összetartozására:
„S most add a lelked: karcsú váza, / mely őrzi még a nyár borát — / s a
hervadás vörös varázsa / most ráborítja bíborát." A borongós költői képek
és hangulatok szinte nem is tudatosítják bennünk, hogy mindkét költemény
esetében szerelmes verset olvasunk. A szerelem is „őszi élmény" itt, az elmúlás árnyéka vetül rá. Akárcsak Ady költészetében, szerelem és halál találkozásának, e megdöbbentően „modern" életérzésnek lehetünk tanúi. A bocsánatkéréssel kezdődő szerelmi vallomás („Ne haragudj") „halálzenévé" válik a végzet feledhetetlen, állandó jelenlétével. Az enyészet birodalmában
csupán a lélek „karcsú vázája" védi a törékeny életet, „őrzi még a nyár borát". A lélekazonosság legyőzhette a halálfélelmet, de a pusztulást nem kerülhette el. Hiába tarkul a völgy, izzik az ősz, ha „Eltört a karcsú váza", ha
virágot hozni nincs többé kinek.
A „k"-k, az ,,o"-k, az „r"-ek halmozása mintha a lélek védekező támadásai volnának a külvilág kegyetlensége ellen. „K-r-o"-kat pergetve sárga és
piros leveleket sodor a szél. Avarzörgés neszeit halljuk a második szakasz
„z"-,,sz"-jeiben (hozzak, viharszél, lerázza, pusztuljanak, szép színek, váza).
Nem lehet véletlen, hogy a kötetekben elszórtan fellelhető, de annál jelentősebb Áprily-motívum, a fal képzete felmerül a versben. Már csak azért
sem, mert a költő is utólag, a tisztázott kéziraton „javította bele" a negyedik
sorba. Az eredeti „foltokban int a fagyallomb lilája" helyett „foltokban int
egy bokros fal lilája" lett a végső megoldás (30). A szemlélet egységének
fenntartása követelte a módosítást. A szövegből kirítt a „fagyallomb" konkrét megnevezése, mivel nem a növények egyedisége, hanem a növényzet
összessége, a fonnyadás ténye határozza meg a jelent. A „fák és bokrok"
általános érvényű „zöld világa" esetlegessé változtatná a „fagyallomb"
kiemelését, amely egyébként is elrajzolná a képet. Pedig a tájleíró elsősorban színekben érzékeli a világot, zöld, sárga, piros és lila foltokat,
„tarka szép szinek"-et láttat. Még a „kinek" torokszorító kérdése is
„lomb-csokrot" említ csupán. S a színek pontos felsorolásával érzékletesebb,
58

szemléletesebb, átélhetőbb lesz a sóhaj keserűsége: „Pusztuljanak a tarka
szép szinek." Az elmosódó, pasztell világban színes fallá alakul egy bokor
lombozata, szinte börtönként zárva a teret a „kőbányák során". A fái motívuma most sem csak rabságot, fogoly-érzést idéz, hanem védettséget, otthonosságot is teremt. Máskor is barátságos „enyhely"-ként tűnik elő a kötetben, mint a Néma kőbánya „Vén sziklafal''-a. Élő, színgazdag fal ez, a természet csodája. Ismerősként üdvözli, hívja a szemlélőt, „foltokban int" felé.
A társ nélkül maradt embert falként veszi körül a magány. Falként emelkednek a vers sorai is. A hasonló elemek ismétlődése mint a szerkezet pillérei, támfalai tartják a szöveget.
A hanghalmozás „k"-„r"-„o"-„z"-„sz" előfordulásain túl — a mai repetitív költészetre emlékeztetőn — egész versmondatok, nyelvi panelek törnek
fel újra a szövegben. „A nyár heves volt" kijelentése némi átrendeződéssel
„Heves nyár volt" formájában tér vissza az utolsó sorban. A „tarkul" ige
melléknévként, „tarka" alakjában ismétlődik. A „bokrok zöld világa" nemcsak a „bokros fal lilája" szemléletével rokon, hanem a „lomb-csokrot" részlegességével is. Az „int" mozzanata erőteljes mozgással, mint „lerázza" bukkan fel megint. A tárgyilagos megállapítástól az elfogult, szenvedélyes megfogalmazás irányába tolódik a vers („A nyár heves volt" — „Heves nyár
volt"), a szelídségből a számonkérő kimondásig, az elfojtott szenvedésből a
jóvátehetetlen tragédia tudatosításáig. „Eltört a karcsú váza."
Hanghalmozásokban bővelkedő, repetitív szerkesztést alkalmazó; zeneisége és halálszemlélete, szerelem és halál ötvöződése, fal-motívuma és színgazdasága következtében új érzékenységű, huszadik századi „öregkori" lírát
hagyományoz ránk ez a kötet. A Jelentés a völgyből Áprily korszerű „őszikéinek" foglalata. Szentgyörgypuszta völgye az Arany János-i Margitsziget ihlető és megtartó erejét tudta adni a végső nyugalmat kereső költőnek.
JEGYZETEK
23.
24.
25.
26.
27.
28.
29.
30.

Sőni Pál: írói arcélek. Bukarest. 1981. 10.
Túros Endre: i. m. 177—178.
Sőni Pál: írói arcélek. Bukarest. 1981. 15.
Túros Endre: i. m. 178.
Sőni Pál: írói arcélek. Bukarest. 1981. 15.
Ua. 19.
Túros Endre: i. m. 171.
Áprily Lajos versei. 1905—1967. PIM Kézirattára. V. 4142/566/541.

A tanulmány egy monográfia fejezete, mely az MTA—Soros Alapítvány
támogatásával készül.

59

FINTA JÓZSEF

A hagyománytisztelet erkölcse és értelme
Valóság és öröm, hogy az építészet vagy inkább az épített emberi környezet minden akciója — lett légyen az tartalmi-funkcionális avagy vizuálisesztétikai természetű — elszámolási kötelezettséggel járó cselekedet lett a társadalom egészet előtt, számonkérhetősége jogát lebontva a kisebb közösségek
és csoportok effajta jussán az egyes állampolgárokig.
A hagyománytisztelet témáját, lényegét feltárni, egzaktálni szinte lehetetlen — odáig is nehéz eljutni, hogy fogalmi gyökerezettségét értelmezzük, hogy
hagyományaink természetét leltározzuk és feltárjuk, hogy tiszteletünk TÁRGYA megvilágosodjon előttünk. Miféle fogódzókat kereshetünk épített múltunkban — történeti vagy kulturális kapcsolatúakat-e, európaiságunkat-közép-európaiságunkat illusztrálókat vagy őseredetünk misztiko-romantikus sámán-ideáit előcsalogatókat, életformák „ruháiként" értelmezhetőket, nemzeti
karaktert képletezőket és idealizálókat, tudományos érvelésekkel objektivizálhatókat, használati tartalmúakat vagy esztétikai alapon értékelhetőket, népieseket és urbánusokat, életünkbe és mozgásainkba máig is beépülőket, vagy
csupán áttételes tanulsággal szolgálókat, múzeumokba való fragmentumokat
avagy tárgyi környezetünk szervült részeit; — mi hát az a HAGYOMÁNY,
amely tiszteletünk koszorúját megérdemli?! S mindehhez még bátorsággal
hozzátehető, hogy a tisztelet mindenkor szelektív, s szelekciója (mint minden
szelekció) erkölcsi összetevőkkel is rendelkezik, s hogy a hagyománytisztelet
mindenkori „startállapota" a jelen VÉLEMÉNYE múltról, értékről; — bizony,
bárminémű tanulság nehezen fogalmazható meg e tárgyban.
Hagyománytiszteletünk megalapozottabb s objektívebb értékítéletű lehetne, ha építészeti jelenünkről alkotott véleményünk nem volna oly kontúrozatlan, oly sok ellentmondással teli, szubjektív indulatokkal fűtött, alig tendálható, eredőnélküli.
Egy társadalmi és gazdasági gondokkal küszködő ország, nem is oly rég
hátrahagyott néhány nehéz évén-évtizedén át tendenciózusan sorvasztott, s
megélt történelme alatt szinte mindenkor manipulált nemzettudatú — tehát nagyon is instabil öntudatú — nép szociális életforma-irritációi közepette,
a tudományos-technikai fejlettség labilis jelenű s jövőjű állapotában vizuálisesztétikai alapon, ízlés-alapon is nagyon jól befolyásolható. Az építészeti kritika, az építészetelmélet jelenidejű megnyilatkozásaiban ez az akarva-akaratlanul manipuláló szándék nagyon is megvan — azok a törekvések, amelyek
az építészet valóságos tartalmi-funkcionális talányait a formafeladványok meglehetősen szubjektív és szublimált esztétikai „mázával" szándékoznak befedni,
s tudomány-álcázatú analízisük e felszíni hártya redőzeteinek szemrevételezésére terjed ki csupán — még jó szándékuk mellett is erkölcsi fogyatékos cselekedeteknek minősíthetők. Megannyi félrevezető nyilatkozásuk, manipulatív
szövetkezésük a tömegkommunikáció „hígabb" területeivel alapvetően egzisz60

tenciális, öneladó habitusú. Persze nem csupán hazánkban, de világszerte így
van ez, ahol a kritika „áru" szerepe érvényesül. Nem véletlen, hogy e megnyilatkozások zöme az épített tér lényegi tartalmát, belső mozgási tendenciáit, életindukcióit, környezeti inspirációit, egész hatásmechanizmusát nem
analizálják, értékmérő „rendszerükbe" bele nem fogják, mert ezek az értékek
objektivizálhatók, mérhetők, visszakérdezhetők lennének, s a velük való foglalkozás némi szakértelmet is igényelne.
E manipuláció azért káros, mert éppen egy olyan nemes érzéssel él viszsza, mint a hagyománytisztelet, s érvei között a félreértékelt, félreértelmezett
hagyományok első helyre klasszifikálódnak.
Nem ismerek olyan kort — sem történeti, sem művészettörténeti értelemben —, amely megélt életformáinak, társadalmi-gazdasági-politikai körülményeinek, civilizációs és kultúrszintjének, technizáltságának, materializált és
gondolati szabadságvágyainak kifejezésére gúzsba kötötte volna önmagát a
túlzó „hagyománytisztelet", az „illeszkedés" negatíve is értelmezhető kényszerképzetével. A „jelmezszerű" hagyománytisztelet (mondjuk inkább: hagyományutánzás) unkreatív cselekedetekbe torkollik, s eklektikus habitusú ideológiákat gerjeszt. Az „illeszkedés" gesztusa lehet értékfelismerő és értékteremtő jellemű, de lehet kaméleontermészetű, mondanivaló nélküli, tehát tehetségtelen, s ekként erkölcstelen is. Mindama építészeti akció, amely — éppen a hagyományok tiszteletére, az illeszkedés igényére is hivatkozóan — nem
érdemli, nem meríti ki a tett fogalmát, nem formál véleményt korról, helyről,
funkcióról, nem indukál környezetében s önmagában új mozgásokat, nem sugároz ki magából új — eleddig nem ismert — „jeleket", látszólagos hagyománytisztelete ellenére sem építészet.
Nézzék el indulatomat, amely „ellenindulatokra" felesel. A kitűnő szobrász a képernyő nagy nyilvánossága előtt dobja szemétre — lenyűgözően bátor, s felháborítóan felelőtlen reklámgesztussal — a század 70-80 évének minden építészeti termékét. A magasan pozicionált városszépítő vezér nem kevesebb szubjektivizmussal cselekszi ugyanezt a magyar építészet 40 évével; a
kiváló és nagyhírű építész a „modernizmus" legmarkánsabb mozgalmát vágja
arcul kesztyűjével — hazugnak nevezve azt; a TV jelképpé címeresedő, nagy
népszerűségű műsorvezetője — eredendően dicséretes jó szándékkal, de akaratlanul is intrikus és tendenciózus felhanggal — sulykolja bele nézőibe
— mondhatni, egy egész ámuló-bámuló országba — a „minden régi szép
— minden új elvetélt és hamis" kétes értékű jelszavát; műítészek és építészek kicsiny, de jól szervezett s a divat napi mozgásaira igencsak érzékeny,
taktikus jellemű gruppja — a tömegkommunikáció reklámérzékenységét felhasználva — gerjeszt lincshangulatot a „modern" mozgalom minden múltbéli, s jelenkori megnyilvánulásával szemben, s egzisztál mindebből egyre
jobban...
A „nosztalgiakór", a „régi szép" reneszánszának társadalmi gyökereiről,
életforma-tartalmi eredetmélységeiről csak sejtéseim vannak; s elég sajnálatos, hogy a társadalomtudományok, a szociológiai kutatások sem siettek e
tárgyban az elméleti és gyakorló építészet segítségére. Nem kétséges, hogy
világszerte — s ekként és természetesen Magyarországon is — törvényszerű
inspirálója lett e hangulatnak, eme ízlésbeli „visszacsatolásnak" a századközép
által megszült szériaépítészet, a már egyszerűen puristának sem aposztrofálható, lélektelen sivárságúvá, antihumánussá vulgarizálódó épített környezet, ez
az esztétikai alapon, effajta igényességgel meg sem közelíthető térstruktúra,
61

ez az információs jeltartalmát, jelsugárzó képességét konzekvensen nullán
tartó képződmény (amelynek létrejötte persze, nagyon is objektív történelmitársadalmi-gazdasági mozgások eredményeként, s nem elvont építészeti szándékokkal értelmezhető). Az sem vitatható, hogy a 20-as, 30-as évek építészeti
mozgalmainak az épített emberi környezet egészét tudományos alapon átformálni kívánó, azt szociális jellemű „hevületében" szinte falanszterizáló gesztusai — bár létrejöttük pillanatában érzelmi-esztétikai tartalommal is rendelkeztek, s a kor művészeti irányzataival testvériesülve fejtették ki hatásukat
— teoretice előkészítették a „szériamodern" háború utáni, esztétikai szempontból pusztítónak is nevezhető „diadalútját". Ám elhanyagolni, elfelejteni
azt, ami az ún. „új építészet" törvényeiben ma is érvényesíthető érték, s egy
laza erkölcsű szelekcióval eliminálni tanaiból mindazon kritikai igazságokat,
amelyek az újólag divatba hozott — vagy hivatkozott — építészeti formák
mögött meghúzódó valahai tartalomra vonatkoztak, elfelejteni pl. a BAUHAUS
azon törekvéseinek morális és esztétikai igazságát, amelyek egy egységes szépségeszméjű s a kor tudományos-technikai ideáljaival szervülő tárgyi világ
megalkotására is aktivizálódtak, annyit jelent, mint tagadni magát a fejlődést, tagadni azt, hogy az építészet csupán csak egy adott kor általános és elfogadott technikai szintjén válhat KORSZERŰ ÉRTÉKKÉ. A kritikusi és tömegkommunikációs feledékenység betegesen tendenciózus a század egész építészetével szemben, de nagyon elnéző azokkal az irányzatokkal szemben, amelyek — esztétikai tartalmukat illetően — a polgári vitrinek NlPP-garnitúráinak szintjére vulgarizálnak építészeti formákat.
A hagyománytisztelet tárgyi megnyilatkozásai lehetnek történeti tartalommal telítettek, egy környezetesztétikai analízis eredményei, nemzeti tudatformáló törekvésektől indíttatottak, tehát valamiféle állásfoglalást kifejezőek;
de lehetnek látszólagosak, felszínesek is, egy gondolati sivárság, egy tartalmatlanság, egy divatpanel szószólói is. Az építészeti környezet legnagyobb elsődleges értékű tárgyai, azaz az épületek, építmények esetében hamarabb lelepleződhet a csalfaság, mint a környezet másodlagos — mondjuk — berendezési tárgyainak területén. Az újragyártott, újraöntött, .s egyre nagyobb
mennyiségben „forgalmazott" — városaink belső tereit újraeklektizáló kandeláberek, lámpakonzolok, díszrácsok, padok, posta- és szemetesládák, portálok
és hirdetőalkalmatosságok, utcatáblák és cégérek „bizsutériája" cizelláltságával, mustrálhatóságával, romantikus jeltartalmával s érzelmi visszacsatolásaival a már tudatunkban átképletezett, absztrahálódott ún. „boldog békeidők"
felé többirányúan is veszedelmes, mert becsületes, szépmentő, értékóvó gesztusai mögött az a gondolat, az a ráutaló magatartás húzódik meg, hogy jelenkorunk tárgyalkotó tudománya nem képes esztétikai jeleket is hordozó és sugárzó, érzelmeket is felébresztő berendezésekkel a kor valódi formaideáljaival
is közösködni tudó, a technika, a tudomány mai fejlettségi szintjét is képviselő tárgyakkal (kicsikkel és nagyokkal) benépesíteni a mai ember életkörnyezetét. A csodálatosan formatervezett gépkocsik, a műszerszerű, szuperindusztrialista tévé-rádió-videó szekrények, az egyre ízlésesebbé formálható, s
igencsak gépszerűen szép háztartási berendezések, s a képernyőről nap mint
nap megcsodált gyönyörű testű rakéták, repülőgépek formái, az elektromikroszkópok által felfedezett és elénk tárt sejtvilág esztétikai élményeket is gerjesztő mikrostruktúráinak napi emésztése mellett egyre képtelenebb anakronizmussal gyakorolja újdonsült uralmát a ; másodlagosan, harmadlagosan eklektikus habitusú cizelláció, a „régi szép" példája.
62

Hogy e tárgyiasult tudathasadás, e negédes-romantizáló tárgykultúra, ez
olykor hatóságilag is támogatott HUMMEL-gondolatiság mögött miféle társadalmi mozgások rejtőznek, talaját mi komposztálja — erre talán a társadalomtudományok adhatnak némi feleletet, az építészek semmiképp. Nem tehetik, már csak azért sem, mert a tudathasadás bennük is létrejött, mert az általuk is csodált szupertechnikát kívülről ugyan emésztgetik, használni azonban
(mert az építőiparból — itthon legalábbis — teljességgel kirekedt) nem képesek; s mert érzelmi azonosulásuk a múlt formáival igencsak ellentmondásos, most éppen az értékfelismerés és értékmentés irányából az újrafelhasználás, a másolás felé tendál.
Amennyiben az ILLESZKEDÉS mozdulata, a hagyománytisztelet egy értékmentési s értékbemutatási hajlam, egy alkotási-új raalkotási szándék által
inspiráltatik, ha a cselekvő kreatív készséggel van megáldva, s ily módon
építi fel, építi bele műveit egy adott környezetbe annak materiális (materializálódott, s objektív értékelemzések szűrőjén átvezetett) tartalmi-érzelmi elemeiből, ha a kontaktáló hajlam nem szolgalelkű, s örökségmentő póza mögött
nem egy gondolati üresség, egy saját korával szembeni értetlenség búvik meg,
ha gesztusa nem egzisztenciális indíttatású vagy a napi divat által szült lendület, ha a hagyománytisztelet a jelen — most élt — korunk érdekébe szegődik, s nem perel mai társadalmi-gazdasági s főként (és egyszerűbben) életforma-igazságokkal, ha nem versenyezni, hanem együttélni kíván tudománnyal,
technikával — nos, ekként, így a hagyománytisztelet az építészet lényege lehet, akkor van erkölcse és értelme.

KLEIN RUDOLF

Entrópia és építészet
Az építészetre számtalan műszaki-technológiai, gazdasági, jogi és ökológiai meghatározó mellett legtöbbször hatással van valamilyen szellemi determináns, burkolt vagy explicit ideológia, amely rendszerint a korszellem, illetve világnézet származéka, mint pl. a klasszikus görög építészet esetében a
platóni filozófia, a gótika esetében a tomizmus stb., stb. Ez alól még az elméletet elvető építészeti irányzatok (pragmatizmus, minimál építészet) sem
képezhetnek kivételt, mert az ideológia elvetése is voltaképpen ideológia, csak
negatív előjellel.
Jelen tanulmányunkban egy nemrég felbukkant új világnézetjelölt,1 az
entrópia jelenségéből levezetett „filozófia" lehetséges építészeti kisugárzását
taglaljuk.
Függetlenül attól, hogy a világnézetváltást a hegeli tézis-antitézis-szintézis mechanizmussal, vagy pedig a kuhni paradigmaváltással modellezzük-e,
mindenféleképpen az ipari társadalomból, annak világnézetéből, és a modern
építészet ideológiájából kell kiindulnunk, hogy az elkövetkező kor lehetséges
építészetére fényt deríthessünk.2
Korunk világnézetét többek között Francis Bacon, René Descartes, John
Locke, Adam Smith, Herbert Spencer stb. alapozták meg, miszerint a történe63

lem, az ókori görgök és Oswald Spengler felfogásától eltérően, nem ciklikusan változik, hanem jobbára egyenes vonalú fejlődést, előrehaladást mutat.
E haladást pedig rendszerint kiegyenlítik a műszaki-technológiai ismeretek és
anyagi javak felhalmozásának mértékével. A humán vonatkozások gyakran
figyelmen kívül maradnak, mert hallgatólagosan abból a feltételezésből indulnak ki, hogy a fejlettebb alapok gazdagabb fölépítményt hoznak magukkal,
azaz, hogy az anyagi jólétet egyfajta általános boldogulás követi. Ez természetesen nem szükségszerű, és sokszor a fordítottjának vagyunk tanúi.3
Az elmondottakból az világlik ki, hogy mivel a haladást hirdető elképzelés a civilizáció egyes szempontjait részesítette előnyben másokkal szemben,
nem tartható általános érvényűnek. Sőt, ha csupán csak az anyagi fejlődést
szemléljük, akkor is problematikus az általános haladást feltételező nézet,
mert nem lévén egy pozitív utópia mint vonatkoztatási pont, nem állíthatjuk
bizton, hogy előre megyünk és nem hátra.4 Ennek alapján a hegeli felfelé
ívelő vonal, a haladás éppúgy tartható tetszőlegesnek, mint a bibliából kivilágló romlás, amely a paradicsomból való kiűzetéssel vette kezdetét, és az
utolsó ítélettel ér majd véget. Ezzel analóg módon megkérdőjelezhető az az
állítás, miszerint az építészettörténet előrehaladt a gótikus székesegyházak korától a high-tech építészet idejéig. Műszaki paramétereit tekintve az építészet
sosem volt olyan tökéletes, mint ma. A fűtés, hűtés, szellőztetés technikája állandóan tökéletesedik, a szerkezet mind nagyobb feladatok elvégzésére képes,
de a gótikát jellemző építészeti totalitás nem ismétlődött meg, a barokk gazdagsága sem látott többé napvilágot. A rohamos műszaki fejlődés pedig az
építészetben is számtalan nem kívánatos és előre meg nem látott következménnyel járt, amiről az utóbbi időben felfedezett kancerogén és más, egészségre gyakorolt igen káros hatás tanúskodik.5
Az elmondottak alapján úgy tűnik, hogy a haladás paradigmája az építészettörténetben is, akár a civilizációk fejlődésében, csak korlátozottan, bizonyos jól körülhatárolható szakaszban érvényes, a történelem egészét tekintve
pedig az entrópia törvénye érvényesül.
Az entrópia törvénye szerint, amikor az energia egyik alakból a másikba
vált, „bizonyos büntetést kell fizetni", azaz lecsökken a jövőben kihasználható
összenergia, amellyel majd később valamilyen munkát el lehetne végezni. Természetesen, az entrópia törvénye nemcsak az energiára, hanem a többi természeti kincsre is vonatkozik. Ha az entrópiát egy helyen le akarjuk csökkenteni, azt csak a környezet rovására tehetjük meg. Ebből következően ha
egy helyen rendszert akarunk fenntartani, azt csak a más helyen való
rendetlenség árán tehetjük.6 Mivel pedig ma haladáson a bonyolult rendszerek rohamos fejlődését és terjedését értjük, az elöl álló globális rendetlenség
következtében az ipari társadalom paradigmája az emberiséget inkább hátra
viszi, mint előre — legalábbis az entrópia tanítása alapján, aminek helyességéről itt nem értekezünk. Ez azt jelenti az építészetben is, hogy minél öszszetettebb rendszert építünk, annál nagyobb lesz a rendetlenség globális értelemben. Ha pl. egy százemeletes felhőkarcolót építünk, amelyben húsz felvonó
üzemel, mesterséges szellőztetés, világítás, bonyolult légkondicionálás a meleg
nyári hónapokban, azt csak óriási áldozatok árán tudjuk megvalósítani, tömérdek nyersanyagot — fémeket, gumit, műanyagokat, üveget — és rengeteg
energiát kell elpazarolnunk egy ilyen rendszer fenntartására, ami jelentős
környezetszennyeződést idéz elő, akár a melléktermékeket, akár pedig az elvesző energiát véve figyelembe.
64

A fentiekből következően a hagyományos gazdaságtan paradigmája, amely
az állandó és határtalan anyagi fejlődésen alapszik, ellentmond az entrópia
törvénye nyomán a Föld mint égitest lehetőségeinek, mert az a nyersanyagokat tekintve majdnem teljesen zárt rendszer, a becsapódó meteoritokat leszámítva, energetikai szempontból is viszonylag zárt, ha figyelembe vesszük
a mai energiafogyasztás ütemét, amely messze meghaladja a Napból beérkező
és jelenleg hasznosítható energiamennyiséget. A klasszikus ökonómia a befektetett munka (intelektuális, manuális, gépi munka), anyag- és energiaráfordítás alapján értékel, és eszerint az emberiség gazdagsága állandóan növekszik. Figyelmen kívül marad azonban a természeti kincsek állandó csökkenése, és így a szaldó állandóan pozitív, még akkor is, ha már az emberiség
egy ökológiai katasztrófa felé tart. Más szóval: a mai gazdaságtan csak a
technológiának nevezett nagy gépezet által megmozgatott anyag-energiamennyiséggel számol, és nem veszi figyelembe a jövő számára kihasználhatatlanná váló mennyiségeket. így nem nehéz megjósolni, hogy a tartalékok
csökkenésével megváltozik majd az ipari társadalom paradigmája is.
Ez az építészetben is változásokat hoz majd. Századunk építészetének
egyik legfontosabb jellemzője az iparosítás, a sorozatgyártás. Mellesleg szólva,
az ipari gondolkodásmód sehol sem okozott olyan nagy károkat, mint az építészetben. A sorozatban gyártott gépkocsi ugyanis, átlagos igényeket véve figyelembe, nem sokkal rosszabb, mint a kézileg előállított, de mindenféleképpen lényegesen olcsóbb. Az építészetben viszont az előre gyártás lényeges minőségi romláshoz vezet emberi és technikai vonatkozásokban is.7 Olyan szerkezeteket hozott magával, amelyek nagy nyersanyag- és energiaráfordítást
igényelnek mind beépítésükkor, mind pedig fenntartásuk alkalmával. A panelházak rengeteg mennyiségű betonvasat emésztettek fel, ami nemcsak a tartalékok szegényedését jelenti, hanem súlyos egészségügyi következményeket
von maga után. Az előre gyártott épületek komoly épületfizikai elégtelenségeket mutatnak. A kúszó- és csúszózsaluval épült házak csak látszólag jobbak,
de lényegében még előnytelenebbek, mert amellett, hogy nagy energia- és
nyersanyag-ráfordítást igényelnek, nem lehet tőlük megszabadulni, legalábbis
ésszerű energiaráfordítás mellett, más szóval: nem lehet őket úgy felrobbantani, mint a paneles lakótelepeket, hogy kártyavár módjára dőljenek össze,
hanem igen bonyolult módon fel kell őket „szeletelni". Az ipari gondolkozást
az építészetben valószínűleg felváltja majd egy olyan hozzáállás, amely a
hangsúlyt nem az élőmunka lecsökkentésére fordítja elsősorban, hanem egyrészt főleg az egészségügyi szempontokból indul ki, másrészt pedig olyan építőanyagokat alkalmaz majd, amelyek a természetben megújulnak, és végül
energiagazdasági szempontból előnyösek. Valószínű, hogy a miesi csillogó
high tech és a corbusieri brutalista anyagokat felváltják majd a természetes,
meleg építőanyagok. Várható, hogy az épületanyag megválasztása kihat majd
a szerkezetekre és az építészeti forma alakulására is. Ez első pillantásra kellemetlen következményekkel járhat, mivel megkötéseket hoz magával, mert a
vasbeton és acélszerkezetek nyújtotta nagy szabadságról — legalábbis lakóépületek esetében — le kell majd mondani, és a tervező be kell, hogy érje
a- kisebb hordképességű természetes anyagok szerényebb lehetőségeivel. Nem
biztos azonban, hogy ez káros következményekkel jár majd az architektúra
szempontjából. Nem szabad szem elől tévesztenünk azt a tényt, hogy az építészettörténet nagy pillanataiban (klasszikus görög építészet, gótika, barokk)
viszonylag szigorú játékszabályok (legalábbis mai szemmel nézve) voltak ér-

vényben, amelyek egy része szellemi eredetű,8 mások viszont a viszonylag kisebb mechanikai lehetőségű építőanyagokból és szerkezeti megoldásokból fákadtak. Várható tehát, hogy az anyagi szerkezetek és építőanyagok diktálta
megkötések növekedése természetesen előnyöket is hoz magával, átlagépületek esetében, azaz a nagy fesztávú sport-, kulturális és ipari épületeket leszámítva, ahol viszont a fém- és betonszerkezet, figyelembe véve az emberek
rövid ott-tartózkodási idejét, nemigen lehet káros.
Az „entrópikus gondolkodás" a szűkebb értelemben vett építészeten kívül
hatással lesz a településtervezésre is. A „tiszta", corbusieri területfelhasználási koncepciót (zoningot), ahol szigorú határ választja el a település különböző rendeltetésű szegmenseit, máris felváltja egy kevert megoldás, amelyben
keverednek a lakás, tiszta ipar és közigazgatás meg kereskedelem épületei.
Ezzel csökken a nagy energiaigényű közlekedés. Várható továbbá az informatikai forradalom következtében egy általános dekoncentráció (egyesek a
város haláláról beszélnek,9 ami elhamarkodott jóslatnak tűnik) a termelés legtöbb szektorában. Az ipar egy része „hazaköltözik" majd,10 aminek várhatóan
családszociológiai — és ebből következően további építészeti — következményei lesznek. Az ipari társadalomban ugyanis a család gazdasági szerepe
— legalábbis a termelés szférájában elveszett (megmaradt a fogyasztásban,
amely viszont sokkal lazább kötelék), és a családtagok felszívódtak nagyobb
egységekbe, az otthon dolgozók száma, a háziasszonyokat leszámítva, egyes
szabadfoglalkozásúakra korlátozódott. Az otthoni munka, amely egyúttal jelentős energia- és időmegtakarítást jelent, a lakóépületek iránt nagyobb követelményeket támaszt, mivel meghatározott területet kell előre látni az otthoni munkahely számára. Természetesen az otthoni munka nem válhat egyeduralkodóvá, mindig lesznek gyárban, iskolában, kórházban, ill. más nyilvános
munkahelyen dolgozók, de ezek száma a jövőben várhatóan csökken majd.
Függetlenül attól, hogy a fentebb vázolt jövőkép mennyiben válik valóra, a lehetséges változásokat mai építészetünk nem akadályozhatja. Tizenegynéhány emeletes lakókolosszusaink hamarosan avultnak tekinthetők — sőt
valószínű, már az építés pillanatában se voltak korszerűek, de a nemrég kapott lakás mámorában („lakómézeshetek") ennek nem voltunk tudatában. Ezt
az is elősegítette, hogy a haladást méterekben és négyzetméterekben mértük,
és minőségi paramétereink a legtöbb esetben lebonthatók voltak mennyiségi
mutatókra, valószínűleg a mennyiség minőségbe való átcsapásának hallgatólagos elfogadása révén. Az extenzív fejlődés az építészetben, de valószínű más
területeken is, a gyors anyagi változások mámorában megakadályozta a lassú
kiművelést, kiérlelést. A gótika, mint ismeretes, Suger apát első „kísérletétől" az érett gótikus stílusig kb. egy évszázad alatt fejlődött ki, ami lehetővé
tette, hogy megtalálják az anyag-szerkezet-ideológia (eszmei tartalom) formai
egységét és összhangját. Nemcsak az építészeten belüli kibontakozás igényel
időt, de a közönség is, hiszen az építészeti kommunikáció — akár a többi
művészeté — megköveteli a befogadást is, amihez új stílus esetében megfelelő
idő szükséges. Ez századunk építészeténél elmaradt. A viszonylag kiérlelt szecessziót gyorsan váltogatták a század első évtizedeinek kérészéletű irányzatai
(expresszionizmus, konstruktivizmus, ún. „fehér építészet" stb., stb.), az érett
modern pedig — amelytől elvártuk volna, hogy kiegyenlített fejlődést, fokozatos érlelődést bontakoztat ki — lökésszerűen továbbította a különböző divathullámokat (brutalizmus, függönyfalas építészet, téglaépítészet, high tech,
late modern, postmodern, transmodern). Az általános bizonytalanság — egye66

sek szerint dinamizmus — lehetetlenné tette az építészet fokozatos belső kibontakozását, a külső tényezőkről — beruházó, közösség — nem is beszélve.
Az „entrópia filozófiája" nemcsak építészetünk anyagi meghatározóit kívánja megváltoztatni, de ideológiáját is célba veszi. Megkérdőjelezi az építészet mint „fogyasztási cikk" koncepcióját, azt, hogy az építészet és városépítés
egy adott pillanat szükségleteinek kielégítésére céloz, és olyan struktúrák létrehozását részesíti előnyben, amelyek követni képesek a rendeltetésbeli változásokat, mint pl.' városaink hagyományos téglaházai, amelyek bizonyos keretek között adaptálhatók. Kétségbe vonja a mai építészet sztárközpontúságát,
amelyben a megváltást Stirlingektől, Meierektől, Mooroktól stb. várja ahelyett, hogy olyan társadalmi és alkotói klíma létrehozásán munkálkodnék,
amely a folyamatos fejlődésre fekteti a súlyt, lehetővé teszi, hogy átlagos tehetségű építészek is jól alkossanak, mint a történelmi építészet nagy pillanataiban. Ilyen légkörben nem a gondolkodás követi a tetteket, mint a rossz
lakótelepek szankciója esetében, hanem a tettek a kiforrott, átgondolt elképzeléseket, más szóval: a szellem lesz lépéselőnyben a technikával és technológiával szemben, a szellem, amelynek nem szabnak határt a nyersanyag- és
energiatartalékok.
JEGYZETEK
1

Bővebben: Jeremy Rifkin: Entropy — A New World View. The Viking Press,
New York, 1982.
2
Itt a posztmodern építészetet is a szélesebb értelemben vett modern részének
és nem antitézisének fogjuk fel. Ezt azzal indokoljuk, hogy noha a posztmodern
építészet látszólag sokban különbözik elődjétől, de az építészeti szabadságtényezők
szempontjából aligha, tehát az építészet közönségtől való elidegenedésén, kodifikált,
mindenki számára érvényes formanyelv hiányán stb. nem változtat semmit, és a
hozzá fűzött reményeket sokszor nem váltotta be. (Lásd: 3, 4.)
3
Klein Rudolf: Szabadságtényezők
az építészetben. Üj Symposion (Újvidék),
1987.
4
Klein Rudolf: Sudelovanje korisnika u oblikovanju stana [A lakók részvétele
lakóterük kialakításában]. Gradevinski Fakultét (Subotica) 1987.
5
Az ún. Faraday-kalicka, elektrosztatkius és elektromagnetikus hatások, iónegyensúly megbomlása a levegőben a mesterséges szellőztetés következtében, a padlófűtés káros hatásai (asztma, visszértágulás, radiesztéziai hatás), bővebben: Georg
Ottó: Krebs und Zivilisationskrankheiten.
Hienrich Hugendubel Verlag, München,
1987; Handbuch der Geo- und Baubiologie. Münchener Gesellschaft für Geo- und
Baubiologie, Schulte-Uebbing (München), 1987; Angerer—Hartmann—König—Schmitz
—Petri—Ott: Mensch, Wünschelrute, Krankheit. (Umwelt—Strahlungen. Wie sie auf
uns Wirkenn?) M + T Verlag, St. Gallen/Zürich, 1985. 2ak La Maja: Medicina stanovanja [Lakásmedicina]. Akvarius, Batajnica, 1986.
6
Civilizációnk magas fokú rendjét és komplexitását csak egy általános ökológiai „rendetlenség" árán tudjuk fenntartani, amire szolgáljanak példával: a nukleáris szennyeződések, a folyóvizek elhalása, mérgezett élelmiszerek a permetezőszerek és növekedést serkentő hormonok következtében, savas esők, ózonréteg károsodásai, globális klímaváltozások stb., stb.
7
Az ökológiai és humán szempontoktól eltekintve az előregyártás még gazdasági szempontból is kérdéses. Nagy beruházásokat igényel, és a megtakarított élőmunka mint munkaerő-fölösleg jelentkezik, és fokozza a latens vagy igazi munkanélküliséget.
s Lásd 3.
67

9
Charles Moore: Sensible Architecture. Lásd: Klein Rudolf: A lakógéptől az
érző építészetig. Fórum, Üjvidék, 1987.
Lásd: Alvin Toffler: The Third Wave. (Horvátszerb fordítás: Tréci talas
Jugoslavia, Beograd, 1983.)
11
E szellem magába foglalja a hagyományt, a genius loci-t, a kontextust, egy
adott közösség önkifejezését, az egyedi és általános viszonyát, a rész és egész kapcsolatát, az építészeti nyelvet, kifejezést, regionalizmust és korszerűséget, a természettel való kapcsolat lényegét stb., stb.

BORVENDÉG BÉLA

A megbicsaklott akarat
NEM A GYÜMÖLCS FONNYADT E L . . .
Az építészeti stílusok világa lezárult. A modernizmussal az építészet minőségileg új szakaszba lépett.
A stílusépítészet összeomlása elkerülhetetlen volt. A modernizmus voltaképpen nem tett mást, mint kihirdette az ítéletet, megfogalmazta azt, ami
már sejtett, sőt tudott volt jó ideje.
Az építészeti ízlés változása mintdig összeütközések sokaságán keresztül
ment végbe. Ezúttal a váltás azonban példátlanul heves volt és az alapokat
megrázó: kő kövön nem maradt. Most nemcsak az építészet sorai rendeződtek
át, hanem ami ennél is sokkal fontosabb: az építészet és a társadalom közötti
kapcsolat tartalma változott meg. Az eredmény: az építészet átalakult társadalmi funkciója.
Fél évszázad múltával — a hetvenes évektől kezdve — ismét szaporodni
kezdenek a változékonyságra utaló jelek. A modernizmus tanaiban való szemérmes kétkedést mára az indulatos ócsárlás és az egykori próféták az Architektúra Templomából való kiátkozása váltotta föl: új építészgeneráció keresi
helyét a kihűlni látszó nap alatt.
Sokan vannak, akik az elmúlt évtizedek érvénytelenítését, az útelágazáshoz való haladéktalan visszatérést sürgetik és követelik. Vita legfeljebb akörül
van, hogy melyik út melyik elágazásáig kellene visszamenni. Pedig a modernizmust nem lehet meg nem történtté tenni, és ha van kiút a válságból, az
nem lehet a hátsó ajtó. Ezúttal sem.
A jelenség persze nem új: a változások korában mindig szívesen idézik
tanúként a történelmet. Mégpedig a jövő jussáért perlekedők csakúgy, mint a
birtokon belüliek. Következtetéseik természetesen nem csupán eltérőek, de
szöges ellentétben is vannak egymással. Az értelmezési lehetőségek sokfélesége
bozót, melyben még alapos tudással és biztos erkölcsi iránytűvel fölszerelve
is el lehet tévedni. Ezek híján pedig célhoz csak véletlenül ér a vándor. „Történelmi"-nek mondott érvekkel alighanem majdnem mindent és a „minden"
ellenkezőjét is megkísérelték már igazolni; a történelemírás valószínűleg a
történelemhamisításból fejlődött ki egykoron.
Amikor éppen történik — azaz a jelenben —, a történelem csak nagyon
68

ritkán mutatja meg magát. A véletlennek tűnő cselekedetek és történések
kavargásából csak utólag, a következmények ismeretében választhatók ki
azok a mozgások, amelyek meghatározónak bizonyultak. így van ez általában,
és különösen így az építészetben, amely számtalan egymás ellen feszülő erő
és körülmény kompromisszumvektora; olyan teljesítmény, amelyen az eredendő szándékok és a megvalósult célok nagyon is messzire sodródhatnak
egymástól. Az építészet története a „szellemkép" jelenségére bőségesen szolgáltat példákat.
Nem ritka, hogy a látszólagos hasonlóságok zavarják meg a szemlélőt.
A valóságban az egyes események csak saját összefüggésrendszerükön belül értelmezhetők. Márpedig az összefüggések szemünk láttára válnak egyre
bonyolultabbá. A jövőt pedig csak sejteni lehet: a Római Klub 10-12 éves
prognózisainak nem kis hányada már napjainkban is játékpénz csupán.
Magabiztos, cselekvő korok általában nem sokat vacakolnak a múlttal, s
ha mégis, azért teszik csupán, hogy saját derűlátásukhoz a meghaladott kor
nyavalyáinak felidézésével hátszelet fogjanak. E korok szemüket a jövőre
függesztik, s ha a jelenük zavaros, ezt a tisztulást megelőző forrongásként
magyarázzák.
Elbizonytalanodott, cselekvésre képtelen korszakokban megfordul a dolog.
Mivel képtelenek jelenükkel zöldágra vergődni, jövőjükre pedig szorongva
gondolnak, a múlt értéke aránytalanul megnő a szemükben. Az ilyen kor
szenvedélyes vádaskodások közepette keresi azt a pontot, ahol más irányba
kellett volna fordulni, és azt is, akit bűnbakká kiálthat ki, hogy saját felelősségének terhét a tengerbe vethesse. Az ilyen korszak — gondűzőként — szívesen emlékezik valamiféle aranykorra, ami persze — ebben az értelemben
— általában sohasem létezett. A magánnosztalgia lélektani hasznáról vitatKozni lehet, a köznosztalgia azonban veszélyes kezelés: ellenjavallata a cselekvőkészség kóros csökkenése, a percnyi érdekek elhatalmasodása éppen akkor,
amikor bátor, előretekintő tettekre volna szükség.
Aki tehát az építészet mai, változékony időszakában történeti érvekkel
hozakodik elő, jól teszi, ha kétszer is megfontolja azt, hogy miért és mivel
érvel. Sajnos gyakran nem ez történik. Olyasmit hirdetni a kamera előtt,
hogy a „Bauhausot kár volt föltalálni", meg hogy a „Bauhaus nagy hazugság",
komolyan nem vehető, viccnek pedig (még önreklámként is) keserves.
Az építés, de még a művészi építés is mindig praktikus célokat is szolgált,
s mindig sokba került. Ráadásul bármennyi lehetőség kínálkozott, ugyanarra
a helyre egyidejűleg végül egyetlen dolgot lehetett megépíteni. Azt, amit az
építtető jónak tart. Hogy a legjobbat választotta-e, még utólag is nehezen
eldönthető. Pedig az építészetbe — szorosan véve — csak a megvalósult érthető bele. Ami papíron maradt, értékes háttéradat a kutató számára, de nem
is több. Építész nem dolgozhat jószemű kései fölfedezőkre és reménykedő
művészözvegyekre kacsingatva.
Az építtető szerepe nyilván mindig meghatározó volt e tekintetben, de
méginkább azzá lett a huszadik században, amikor az építés tömegessé vált,
az építtetők tábora hallatlanul földuzzadt és elszemélytelenedett.
Hitték és hirdették bár: a szecesszió cicomás falai mégsem a modernisták
fülsiketítő trombitálásától omlottak le, hanem sokkal inkább azért, mert kihullott kövei közül az összetartó cement.
Nem a gyümölcs fonnyadt el, a fa száradt ki, és ezen — ma már — a
69

valódi könnyekkel történő öntözés sem képes segíteni. A modernista atyák
sírja fölötti átkozódás pedig farizeusi színjáték.
Az igazság az, hogy az előretörő modernizmus — a saját korában —
valódi kérdésekre keresett reális válaszokat. Mégpedig olyan korban, amikor
a sarki trafikok is világboldogító utópiákat árultak. Ne feledjük: az „Új",
mint a jót a gonosztól elválasztó ismérv, már fontos szerepet játszott az elmúlt évszázad gondolkodásában is, és ez elől az építészet sem térhetett ki.
Sőt az első világháború gyötrő közös élménye, a forradalmak nem csupán a
megelőző korszak, hanem az összes előzmény bukását sugallták, annak együttes
meghaladását követelték. Mégpedig a közvetlen jövő tennivalójaként.
Az új építészet forrásait persze — az ipari társadalmak valódi szükségletei és a bővülő technikai lehetőségek mellett — bőségesen táplálták a képzőművészetben végbement tektonikus mozgások hatására megnyílt mélyrétegek
is. Így szinte minden készen állt ahhoz, hogy gyorsan behatoljon az építés
napi gyakorlatába.
Ellenkezők persze akadtak jócskán, de az új építészet gyorsan terjedt és
— meglepően életképesnek is bizonyult. Pedig a két háború között Európa
szinte minden olyan diktatúrája, amely adott magára — igyekezett elgáncsolni. Mindhiába! Mígnem a bölcsebbek — csakúgy, mint a pénzvilág óriásai
is — belátták, hogy a modernizmust nem érdemes üldözni, hiszen „rendszerbe
állítva" (eladva vagy kisajátítva) jó szolgálatokat tehet. Végtére is azzal, hogy
megnyitotta a kaput — utolsóként — a modern ipari módszerek előtt, lehetővé tette óriási építési programok megvalósítását.
Ismeretes, hogy a modernizmus szemére hányt mai vádak szinte mindegyike elhangzott már az ötvenes években a modernista építészet (és művelői)
ellen lefolytatott ideológiai perben nálunk is. Olyannyira, hogy napjainkban
nem is kevesen a szocreálban a posztmodern előfutárát üdvözlik. Vagy kárhoztatják. Sőt olyan fölfogás is van, hogy a sztálini kultúrpolitika — legalább
az építészetben — őszintén kereste a „tömegek" szája íze szerint való cselekvés
lehetőségét. Talán az eredeti szándék valóban ez volt. Ám mire a szocreál
Magyarországra eljutott, nem is kellett elvakult modernistának lenni ahhoz,
hogy azokban a mintalapokban, amelyek a főútvonal felé hősiesen pompázatos,
de az udvar felé dermeszően sivár bérházakat mutattak, a politika cinizmusát
lássa, reklámozóikat pedig hamis papoknak tekintse az építész. A hazugság
szelleme lengte körül az államvallást, ádáz tagadása a modernizmus meghirdette őszinteségkultusznak.
Ám a szocreál erői sem tudták semlegesíteni a modernista építészetet,
csak az építészetet általában: a szocreál bukása nem visszatérést jelentett a
modernizmus átmenetileg kiürített sáncaiba, hanem megrekedést a senki földjén, az építés és építészet között húzódó letarolt mezőn. Elszakadást a történetitől, és állandósult,- de reménytelen küzdelmet a mába való megérkezésért.
Azon persze aligha csodálkozhatunk, hogy a korai modernizmus számos
doktrínája — fél évszázadnyi távolságról visszatekintve — mosolyt fakasztónak vagy dühítőén szűziesnek tűnik. Ámde nem árt arra is gondolni, hogy a
nyolcvanas években érettségiző diák fizikatételei között alkalmasint jó néhány
akadhat, amelyet a Bauhausszal kortárs legkiválóbb tudósok sem tudtak volna
megoldani. Pedig a mai kutatás eredményei és a megkövetelhető napi használat között is jókora a távolság. Ráadásul a tudomány ez esetben nem jelkép,
hiszen a fiatal modernizmus kedvvel és tüntetőleg mutatkozott kart karba
öltve kora tudományaival. Ha pedig a bauhausi „létminimumot" dobjuk a
70

mérleg serpenyőjébe, úgy azt látjuk, hogy a fejlett országok tekintetében a
mérleg nyelve — legalábbis a társadalom nagy többsége számára — az „elfogadható" alá zuhan, ám a szegény országok skáláján (legalább egymilliárd
ember számára) még mindig jócskán a „távlatban remélhető" jelzés fölötti
értéket mutat!
A huszadik században az építészet lényegében elvesztette korábbi presztízshordozó szerepét, azt a megkülönböztetett helyet, amelyet a megelőző korok juttattak neki. A nagy királyok, világi és egyházi fejedelmek magától
értetődően és sokat építkeztek. Az olcsó építést nem tekintették nemesi erénynek. De építkezett a polgárság is saját pénztárcája szerint. Az építészet egyidejűleg volt része a társadalom anyagi és szellemi kultúrájának, és magától
értetődő integrálója a társművészeteknek.
Az elmúlt 70-80 évben az építészet ez a fajta központi helyzete megszűnt,
és súlypontja is elsősorban az anyagi kultúra területére csúszott át. A változás
nem az építészet és az épített környezet tudatalakító-közéletformáló szerepének
csökkenését jelenti, hanem azt, hogy ez a tény kiesett a közgondolkodásból,
az építészet ilyen értelmű társadalmi küldetése meggyengült. Ellentmondás-e
vagy következmény, végső soron egyre megy: az építészet szellemi funkciója
éppen akkor hanyatlott le, amikor az építés „tömegessé" vált, bizonyos értelemben demokratizálódott, és a fejlett országok lakosságának nagyobbik hányada költözött a városokba.
A „tömeges" építést valójában nem a modernisták találták ki. Ellenkezőleg. A modernistákat éppen az foglalkoztatta, hogy miként lehet (lehetne) a
tömegesen városokba törekvő családok számára olcsó, gyorsan fölépíthető,
praktikus, egészséges és tetszetős lakásokat építeni a dohos és komfort nélküli
bérkaszárnyák helyett. És az, hogy miként segítheti a cél elérését a sorozatgyártás, új anyagok és módszerek alkalmazása? Ebbe a törekvésbe nem fért
be a pepecselő „malterarchitektúra" mentalitása. Ügy vélték, hogy a jövő, az
őszinteség és célszerűség társadalma még akkor is kivetné ezt a kakukktojást, ha anyagilag megengedhetné magának.
Nem tudni, kiszámolta-e valaki, hogy mennyi anyagi és szellemi
erőfeszítés szükségeltetik egy gótikus székesegyház fölépítéséhez, és mennyi
egy százemeletes felhőkarcoló két-három év alatt történő megvalósításához?
Könnyen meglehet, hogy az utóbbi az igényesebb vállalkozás. Mégis, amíg az
előbbi évszázadokon át lehetett az együvé tartozás, az azonosságtudat éltető
erőforrása, az utóbbi inkább tiszteletet és irigységet keltő műszaki létesítmény,
gigantikus használati — sőt vagyon — tárgy. Bejegyzés a rekordok könyvében ..
„ÉPÍTÉSZ ŰR, NE TEGYE EZT VELÜNK" . . .
Az építészet és a társadalom közötti viszony megváltozását jól szemlélteti
az építési folyamat átrendeződése is. Az építészet modernista értelmezése az
építést, az épület előállításának módját ugyanolyan fontos helyre teszi, mint az
épület funkcióját, a használat módját, hiszen a formát a funkcióból és az épület szerkezetéből eredezteti. Ez a fajta racionális gondolkodás szükségszerűen
fönn kellett akadjon azon az ellentmondáson, hogy az építés technikáját még
mindig az ipari forradalom előtti archaikus módszerek jellemzik, miközben az
élet nélkülözhetetlen tárgyi kellékeinek nagy része már sorozatgyártás eredménye és ezért — viszonylag — olcsó. A modernista építészet éllovasai ezért
71

tudatosan keresték az ipar számára megközelíthető területeket az építés folyamatában, annál is inkább, mivel úgy találták, hogy az ipar kínálta perfekció nagyon is egybevág formai törekvéseikkel s tökéletesen megfelel az „új
esztétika" normáinak is.
Az ipar tehát jött, látott é s . . . az építész helyét és szerepét elcsúsztatta a koordináció irányába. A fiatal Frank Loyd Wright a kilencszázas
évek elejéről származó chicagói házain még megcsodálhatjuk az egész és
a részletek egyetlen alkotói elhatározásból megvalósult tökéletes formai egységét: az építész és a mesterek úgy dolgoztak itt együtt, mint a legjobb kamarazenekarok tagjai. Megjegyzendő, hogy ez a fajta alkotói fegyelem Wrightnál
nem valamiféle tanáros pedantéria. Az egység e már-már erőszakos érvényesítése nélkül épületeit szétvetné a bennük sűrűsödő dráma emberfeletti
ereje. Kései műveiben — matuzsálemi kort ért meg — ezt a megfellebbezhetetlen fegyelmet mind gyakrabban geometrikus elemek — mint a kör — vagy
valódi szikladarabok ostinato alkalmazásával képes csak megvalósítani,
ö is, mint minden más amerikai építész, akkor már katalógusból rendelhető
elemekből építkezik. Pontosabban: kell építkezzék, lévén az egyedi termék
megfizethetetlen.
Munkatársai mondják: mikor Mies Van der Pcohe az ugyancsak chicagói
Illinois Institute of Technology híres-hírhedt épületeit tervezte, a kivitelezéssel
megbízott cégek gyakran küldtek hozzá könyörgő deputációkat. — „Építész Űr,
ne tegye ezt velünk. Amit maga kíván, az megvalósíthatatlan" — rimánkodtak. A Nagy Puritán azonban hajthatatlan maradt. Megalkuvás nélkül járta
végig maga választotta útját, melynek végén a kevesebb már nem lehet több,
mert már-már a- fizikai semmi és az értelem teljessége kerülnek párba.
Korunkban, amely — úgy tűnik — nem kér ebből a végtelenül szigorú
etikából — magatartása nevetségesnek tűnhet ugyan, de a mondás „A kevesebb
több" . . . annak a korszaknak az eszméje, amikor az építész már és még a
technika szuverén lehetett.
Negyedszázad is alig múlt el azóta, ám az iparilag fejlett országokban a
színpadkép már egészen mást mutat. Az ipar gyakorlatilag szinte bármit meg
tud valósítani. Viszont a legrafináltabb épület is valójában kollázs: válogatás
a kimeríthetetlenül gazdag termékkínálatból. Olyan elemek zseniálisan elrendezett együttese, melyen belül az egyes elemek — az építész szemszögéből —
már fekete dobozok csupán s mint ilyenek: megváltoztathatatlanok! Miközben
tehát mozgástere soha nem álmodott mértékben kitágult, az építész egyidejűleg
kiszolgáltatottá is vált. Egymaga már nem látja, mi történik majd a házakban,
melyeket létrehoz, és azt sem, miként áll össze rendszerré az ipari termékek
halmaza? Miközben sok építész talán úgy érzi, hogy az ipar még mindig az
ő kedvét keresi, nem veszi észre, hogy valójában csak manökenként hordozza
azokat a kreációkat, amelyekkel a duzzadó zsebű fogyasztói társadalom ruházza kegyeltjeit, s melynek rongyaiból részesülhetnek majd azok, akik még
nem jutottak el az intézményesített pazarlás eme csúcsaira.
Az építészet szelleme elbizonytalanodva bolyong az egyre dúsabbá
váló kincsesház kongó magányában . ..

72

A SIKERES MARKETING.
Már a szecesszió leköpte a kései eklektika „ha templom, akkor neogót, ha
bérpalota, akkor neoreneszánsz" cinizmusát, de kivonulása csak egy utolsó
stíluskísérlet fellobbanása.
A modernista építészet minden kötöttségtől mentes formálási szabadságot ígért kárpótlásként a tűzbe vetett mintakönyvekért. Nincs mit csodálkozni azon, hogy az addig ki nem mondható színpadra állításának lehetősége mozgásba hozta a lázadó, fiatal építészek képzeletét. Úgy gondolták,
hogy az új építészet beláthatatlan távlatai és a modern ember törekvései egybeesnek, s így az építész afféle közlekedési rendőr lehet a jobb jövő felé vezető autósztrádán. A stuttgarti Weissenhoff Siedungról fönnmaradt korabeli
fényképek és a közelmúltban visszaállított néhány épület mindenesetre a szándék komolyságát és felelős voltát sugallja. A lakóházak, melyeket a Bauhaus
köré sereglett építészek (és mecénásaik) afféle flottatüntetésnek szántak, őszintén és ösztövéren egyszerűek. Polgárpukkasztó módon vállalják a széria, a
nagybetűk nélküli célszerűség különös akcentusát csakúgy, mint azt, hogy
önmagukra emlékeztetnek csupán. Semmihez sem hasonlítható módon eredetiek és újak.
Ahogyan azonban a modernista építészet előre nyomult és követői is
mind nagyobb feladatokhoz jutottak, a szerzetesi egyszerűség szigora
szűnni kezdett, az esztétikai indítékú formálás jelentősége — új síkon —
visszatért. Az építészek pedig — fontolva haladó megbízóik legnagyobb gyönyörűségére — hozzáláttak a nagyok toros asztaláról lehullott falatkák összeszedegetéséhez. És kereskedelmi hasznosításához.
A modernista építészet éppen konvenciómentessége következtében a potenciális vásárlóközönség minden rétege számára képes volt eladható termékkel szolgálni. Kínálata kiterjedt az egyedi és hangsúlyozottan luxusigények
kiszolgálására csakúgy, mint a paternalista Hivatal által megkívánt konfekcionált termékekre. És ahogyan bővült az építtetők köre, úgy differenciálódott
maga az építészet is olyannyira, hogy kérdéses: lehet-e még az építészetről
hagyományos értelemben beszélni, vagy pedig ma már az építészet inkább
csak valamiféle gyűjtőfogalom. Mint ahogyan drámának mondjuk a klasszikus
színházban bemutatottakat csakúgy, mint a videón látottakat, jóllehet, funkcióikat és sajátosságaikat tekintve meglehetősen távol esnek egymástól, s
egymást nem is pótolják. Párhuzamosan léteznek.
Valaha a házat kellett eladni. Ma már az építészetet. A házból tartós
fogyasztási cikk lett a fejlett ipari országokban. Használati és vagyontárgy,
amiben az építtető nem csupán lakik, de amelybe pénzét is fekteti. Az épület
sorsát elsősorban a kereslet-kínálat törvényei határozzák meg. Ezért azután
élettartama tervezett. Nem ritkán harminc-negyven év csupán. Az építkezés
persze még mindig drága mulatság, de gyakran előfordul, hogy egy szép napon a telek kezd többet érni, mint amennyit a ház hoz. Színváltozás!
Ahogyan törvényszerű volt, hogy a modernista építészet megfordítsa a
kulcsot a stílusépítészet kriptájának kapujában, ugyanolyan szükségszerű volt,
hogy létrehozza a divatépítészetet, mint a fogyasztói társadalom jellegzetes
architektúráját. Hogy ezen belül miért és miből lesz divatáramlat, izgalmas,
ám messzire vezető kérdés. Egy dolog nélkülözhetetlen: a piacképesség. Ezért
azután napjaink építészete aligha érthető meg a befogadó és az eladó egymást
gerjesztő preferencia-rendszerének elemzése nélkül.
73

Építészeti divatok persze a stílusépítészet időszakában is létezhettek, de
csupán a stílust meghatározó törvények korlátai között. Ma azonban ilyen
fékek nem léteznek, s ezért nagyon is eltérő divatirányzatok egyidejű jelenlétéhez kell hozzáedződjünk. Ráadásul az irányzatok állandó és világméretű
kölcsönhatásban vannak egymással, aminek egyenes következménye a kisugárzás felezési idejének rohamos lerövidülése.
Nagyon is valószínű, hogy a divatciklusok lerövidülésének ha nem is
egyetlen, de feltételenül nyomós oka az építési piacok összehúzódása és a tervezők élesedő konkurenciája. Az „eredetiség", a könnyű felismerhetőség
ugyanis — e téren sem nélkülözhető eleme a sikeres marketingmunkának.
Az áramvonalas, helyhez-személyhez nem kötődött modernizmusnak (nemcsak
ilyet ismerünk!) tehát, úgy tűnik, befellegzett. Legalábbis a szabadpiacon.
Van persze másféle vevőkör is. A bürokrácia például azt szereti, ha nem
állítják döntéskényszer elé, s ha ez mégis elkerülhetetlen, kockázata minimális legyen. Ez a magyarázata annak, hogy a világban fölépült lakótelepek végül is nagyon hasonlítanak egymásra, függetlenül attól, hogy a házakat panelból vagy más módon építették. Az iparosításra való mutogatás csak annyiban
jogos, amennyiben a nagy sorozat természetesen az ipar számára is előnyös.
A lakótelepek monotóniáját negatív divatjelenségként is értelmezhetjük. Akkor jut érvényre, ha az építtető bürokrácia és a monopolhelyzetbe manőverezett építőipar édes kettesét nem zavarja hatékony, demokratikus ellenőrzés,
és az érdekalku a használó (sőt vásárló) feje fölött akadálytalanul mehet végbe. Hogy ebben a szakaszban az építész pályája alagútban fut, logikus következmény, rá csak technikusként van szükség.
Az eredmény — mint tudjuk — valamiféle „kváziépítészet". Ha ezt tekintjük az egyik végpontnak, a másik végpont az öncélú és gátlástalan exhibicionizmus, a kulissza-„építészet". A skála tehát igen széles. Ami azonban
a két végletet illeti, talán nem is olyan merész feltételezés, hogy mind a kettő
végső soron ugyanannak a kulturális pangásnak a bomlásterméke.
SZÓRAKOZTATÓ ÉPÍTÉSZET?
A modernista atyák a „modern embert" kicsattanóan egészségesnek, józannak és optimistának képzelték, aki magabiztosan tör újabb és újabb csúcsok meghódítására.
Az építészet mai közönsége azonban izolált, szorongó, beteges. Saját tudásától is retteg, és lidérces élményei elől menekül. Kényelmet akar és szórakozást. Nem többet, de azt aztán felső fokon. Gombnyomásra persze, hisz a
bármikor megnyomható gomb ígér számára valami mindennél fontosabbat:
A biztonságot talán? Nos, azt azért nem. De a biztonság érzetét, az autoritás
illúzióját. Ez a közönség gyorsan felszívódó, vízben is oldható élvezeteket keres. Olyanokat, amelyek gyorsan fölszívódnak, hiszén az élmények valaha volt
mélységét a mennyiséggel kell ellensúlyozza. Sok építész — a jelek szerint —
inkább vállalja a nemritkán nyaktörő ideológiai mutatványok veszélyét, mintsem bevallja — legalább magának —, hogy valójában „szórakoztató építészetet" csinál, vagy hogy az építészet és az építőművészet között azért mégiscsak
van valami különbség. (Az ódzkodás persze érthető — különösen nálunk —; a
„szórakoztatás" más műfajokban sem számít rangos foglalatoskodásnak, a népszerűség pedig egyszerre irigyelt és gyanús állapot. [Vö. adók].)
A posztmodernisták például kedvtelve hurcolnak le a történeti építészet
74

padlásáról kellékeket, és ezeket nemritkán hátborzongatóan bizarr módon
aggatják épületeikre. Magyarázatul arra hivatkoznak, hogy a modern épületek
némák, nem mondanak az emberek számára semmit.
Az igazság az, hogy az építészet nyelve eredendően absztrakt, s mint ilyen,
nyilván érthetetlen a magas művészetben járatlanok számára. Könyvtárnyi
irodalma van például az ókori görög templomok végletekig csiszolt tökéletességének. Rendeltetésük és jelentőségük azonban — feltehetően — egymáshoz
való hasonlóságuk és szobrászati díszeik révén lehetett közérthető. Más művészeti ágak helyzete talán könnyebb, bár ha egy portré csupán azért tetszik,
mert „olyan, mintha élne", valószínűtlen, hogy a művész „üzenete" célhoz ért
volna. A modernista építészet kétségtelenül az absztrakció absztrakciójáig jutott, amikor lépésről lépésre eltüntette például a fal és az ablak közötti különbséget a tömör és áttetsző „felület" bevezetésével. Ez a nyelv is nyelv, de
a szűk körű beavatottak nyelve. Nemritkán csak az építészek értik, de —
gyaníthatóan — ők sem mindig. Honnan volna különben a sok zavaros tolmácsolás? Ám a raffinált posztmodern játékok ugyanilyen exkluzív közönséget
tételeznek föl: az „így írtok ti" igazából csak azok számára élmény, akik ismerik az eredeti műveket. A posztmodern igyekezet afféle „doktorszöveg",
amiből a beteg csak annyit ért, hogy igen tudományos. És megnyugtató, hiszen
most vele és érte történik valami...
A posztmodern: klasszikusok diszkóritmusban. Pótlék. „Műélvezet" felső
fokon, ahol a „klasszikus" szerepe nem több, mint a formás keblű hölgyé a
mosópor dobozán.
Igaz: a közönséget leváltani nem lehet, és ha szórakoztató építészetet
kíván, az építésznek — aki végtére is profi — azon kell törnie a fejét, miként
lehet ezt az igényt
a) szolgálni?
b) kiszolgálni?
c) kifejezni?
d) elleplezni?
e) megkerülni?
f) meglovagolni? stb . . .
MILYEN ÉPÍTÉSZETRE VAN SZÜKSÉGÜNK?
Az előzőekben leírtak a mai építészet valamiféle fantomképét mutatják
úgy, ahogyan az ma a fejlett ipari országokban megfigyelhető. Az építészet és
a társadalom közötti szoros kapcsolat közismert, és Miles Van der Rohe a
lényegre tapintott, amikor az építészetről, mint a társadalmi akarat térbeli
megvalósítójáról beszélt.
A fejlett ipari országok helyett azonban mondhattunk volna fejlett tőkés
országokat is. Mondhatnánk azt is, hogy divatépítészet a „fogyasztói társadalom építészete". Itt azonban fölmerül a kérdés: beszélhetünk-e a szocialista
társadalmak építészetéről, mint a jelenkori építészet sajátos megnyilvánulásáról?
Major Máté, amikor a szocrealistákkal hadakozott, úgy érvelt, hogy a
szocialista építészet a modernista építészetből fog majd kiágazni. Akkor, amikor ennek feltételeit a szocialista társadalom kitermelte magából. A szocreál
a süllyesztőbe került, Major hipotézise pedig azóta is hipotézis maradt.
75

A rideg tény az, hogy a világ jelenlegi építészeti gyakorlatának síkjáról
vizsgálva saját építészetünket, a megkülönböztető jegyek negatív irányúak.
Más szóval: a magyar építészet fejlődési vonala követi a világ építészetében
bekövetkező változásokat, de lemaradva és tökéletlenül — különösen, ami a
feladatokat és a megvalósítást illeti.
Ha azonban ezt a szárnyaszegettséget, mint társadalmunk építészeti kifejezőjét nem fogadjuk el, és az újgazdagok rongyrázását sem tekintjük annak,
úgy azt kell gondoljuk, hogy a „másság" várat magára. Sem gazdasági, sem
ideológiai feltételei nincsenek meg, miközben már a modernizmus bástyái is
omladoznak. Amit viszont az élemúlt évtizedekben építettünk — épített környezetünk meghatározó része, és az is marad még legalább egy fél évszázdon keresztül...
Az bizonyos, hogy századunk magyar építészetében nem könnyű eligazodni, hiszen alakulása tükrözi az utat, amelyet az ország, a társadalom megtett, beleértve az életveszélyes hajtűkanyarokat is. Más oldalról tény az is,
hogy építészetünk történelmünk folyamán mindig is nyitott volt, mégpedig
elsősorban „nyugati" irányban.
Mindaddig, amíg az építési technika nem lépett elő az építészeti minőség
meghatározó tényezőjévé, építészetünk párhuzamosan futott és egyidejű volt
Európa építészetével. A leszakadás valamikor a második világháború táján
kezdődött meg. Érezhetően akkor gyorsult ez föl, amikor az iparfejlesztési
politika szétverte a kézműves ipari kultúrát anélkül, hogy helyébe korszerű
ipari kultúrát tudott, sőt akart volna állítani. A gépesítés valójában nem az
új munkakultúra meghonosítását, hanem „kiváltását" szolgálta. S bár az elmúlt évtizedekben léptünk előre ezen a téren, a leszakadás — jobb esetben is
— fönnmaradt, hiszen az építőipar szükségszerűen az egész magyar ipar elmaradottságának is gyűjtőmedencéje — éppen előrelépése következtében. Az
sem tett jót, hogy az építészet feladatai egysíkúvá váltak és eltömegesedtek:
az építészet nem mennyiség, hanem minőség.
Építészetünk természetesen ebben az időszakban is megőrizte nyitottságát,
és ki volt téve mindazoknak a tendenciáknak, amelyek a fejlett ipari országokban jelentkeztek. Ebből azonban nagy bajok származtak. Mifelénk ugyanis
nem az ipar sajátította el az építészet nyelvét, hanem az építész kellett megtanulja azt a fajta makogást, amit a központi elosztó bürokrácia sietett az
építészet hivatalos nyelveként deklarálni. És hogy kétség se maradjon: jelképesen is törölte a föltételezést, hogy az építészetnek — akár a kegyelem
pillanataiban is — bármi köze lehetne a kultúrához, a művészethez. Arról a
döntésről van szó, amely kizárta az építészeti alkotásokat a Kossuth-díjjal
elismerhető teljesítmények köréből.
E tényhez azonban két megjegyzés tartozik. Az egyik az, hogy bizonyos
értelemben magyar sajátosságról van szó. Az építészet ilyen mértékű presztízscsökkenése szinte egyedülállónak mondható a szocialista országok gyakorlatában. A másik dolog az, hogy építészetünk színvonala — általában — mégis kiállja az összehasonlítást, és eredményei azt mutatják, hogy az építészek
bőven túlteljesítették a tévesen tolmácsolt társadalmi akarat megszabta normát. Magyarul: építészetünk minden kudarca ellenére lényegesen jobb annál,
mint amit — a feltételek ismeretében — várni lehetne. Ezért is keseríti az
építészt az utóbbi időben elharapódzott olcsó szokás, hogy a lakótelepek minden közismert bajáért — utólag — az építészek fülét cibálják.
A nyolcvanas években az állam építtetői szerepe csökkent, az ipar parancsuralma is vesztett erőszakosságából. Sajnos, a változás egyúttal a félresikerített
építőipar megroppanásával járt. Korszerű építőiparra pedig szükség van! Igaz,

a kézművesség Nyugat-Európában sem szűnt meg, csak éppen méregdrága.
Reális árviszonyok között a drágulás nálunk sem elkerülhető, és ráadásul a
kézművesség — tisztelet a kivételnek — a dilettantizmus színvonalára esett
vissza. Persze silány anyagból aranykezű mester sem tud palotát építeni. De
még tisztességes családi házat sem.
„Kvázipaloták" persze épülnek a „kvázimesterek" keze munkájából, mint
ahogyan megérkezett hozzánk a divatépítészet is, jóllehet nálunk — ép ésszel
— senki sem építkezik harminc évre. Az építési piac sem telített, mint Nyugaton: volna mit csinálni bőven, ha volna elégséges pénz és szervezőkészség.
Ami azonban látnivaló, az embereknek elegük van a kikényszerített egyhangúságból. Az építészet területén is. Más oldalról az új környezet sivársága
látványosan fölértékelte az építészeti örökség még műemlékként nem leltározható ama részét is, amelynek megmentése — nem mellesleg — gazdasági érdekké lett. Végül, de nem utolsósorban — a politika is ráébredt arra, hogy az
épített környezet minősége fontos összetevője annak, amit életminőségnek
szoktunk nevezni, és hogy helyhez kötődés nélkül nemzeti azonosságtudat
nem létezhet. Az építészek pedig próbálkoznak, kísérleteznek. Végtére a legszűklátókörűbb magánépíttető is könnyebben kezelhető megbízó, mint az érdektelen, eltunyult bürokrácia.
Az eredmény szükségszerűen ellentmondásos. Végtére is most az a közönség kellett átvegye az építészeti mecenatúra szerepét, akit évtizedeken kereszrtül felnőttként nem kezeltek, de serdülőként sem neveltek. És egy olyan építészszakma kell most vállalja ,a társadalmi akarat kiteljesítését, amely az elmúlt évtizedek verklis szerepében elvesztette szakmai azonosságtudatát, és —
mondhatni — az alkalmazkodás egészséges reflexeit is.
Pedig valójában nem kevesebbről van most szó, mint hogy el kell döntsük
végre: milyen építészetre van szükségünk, mi az, amit megengedhetünk magunknak, és mi az, amit feltétlenül meg kell követeljünk?
A szellem emberei közül mind többen vélik, hogy az emberiség visszafordíthatatlanul kifelé tart a Gutenberg-galaxisból. Az olvasás egyre inkább
különcök kedvtelése, fogyatkoznak a színházba járók, mind több az üres szék
a mozikban és a hangversenytermekben. A szellemi kultúra eme hagyományos
birodalmát mindinkább az elektronikus kommunikáció foglalja el. Ügy is,
mint az egész világot átfogó rendszer. Ha pedig ez bekövetkezik, úgy a helyi,
nemzeti, regionális sajátosságokat eddig nem ismert veszély fenyegeti. Egyik
legkiválóbb filmrendezőnk, Szabó István megfogalmazása szerint: a hamburger könnyen törölheti a hallét a magyar étlapról, különösen, ha az előbbit
mindig friss színhúsból készítik, az utóbbi pedig elég gyakran gyanús származású halak rossz szagú kotyvaléka.
Az elektronikus kommunikáció bent van — és még inkább bent lesz —
a lakásban a nap 24 órájában, és néhány gombocska megnyomása a választás
gazdag lehetőségeit tálalja. Játszani lehet részvétel, élvezni lehet erőfeszítés
és áldozat nélkül. Nem csoda, ha a játékos ezután már nem szívesen vállalkozik a kultúra csúcsainak megmászására, ha aszfaltúton sétálva kínálják neki
azt az illúziót, mintha a sziklaoromról tekingetne alá. Olyan valóságosan, hogy
szinte igaznak tűnik.
Ha ez a folyamat visszafordíthatatlan, az írást (még) tudók felelőssége az,
hogy megtanulják a világ legjobb hallevét, khebabját, borscsát stb. elkészíteni,
és ínycsiklandó módon tálalni.

Amennyiben tényleges és közeli lehetőség, hogy szinte mintden kulturális
77
V

érték transzferábilissá tehető, talán az építészet az, amely egyike lesz a kivételeknek, lévén helyhez kötött. (Most hagyjuk figyelmen kívül az „eredeti"
kínai, olasz, magyar stb. vendéglőket.) A szobrokat talán még pótolhatja valamiféle különleges holografikus megjelenítés (akár hasznosan is), az épületeket és a városokat azonban semmiként sem. Az otthon sem helyettesíthető
szkafanderrel. Ebből pedig az kellene következzék, hogy az elektronikus világkommunikáció hajnalán az épített környezet jelentőségének növekednie kell.
Már csupán azért is, mert — a múzeumok kivételével — az emberiség, múltjához való kevés közvetlen kapcsolódás lehetőségét hordozza. Mindez merő feltételezés csupán. A közvélemény növekvő környezeti érzékenysége azonban
olyan tapasztalat, amelyet a politika sehol sem söpörhet a szőnyeg alá. Ám
rosszul olvassa az újságot, aki ebből a fordulatból a stílusépítészethez vagy a
gügyögéshez való visszatérés közeli lehetőségét hámozza ki. A lényeg inkább
az, hogy az elektronikus kommunikáció társadalmának felismerhető, azonosítható, kellemes helyekre van szüksége. Olyanokra, amelyek mássága értelmezhetővé teszi számára az azonosságot, és mélységesen humánus. Elfogadva a
feltételezést, az építészet jövője biztatónak mondható, saját esélyeinknek pedig javulniok kell. A modernizmus átlépése a pluralizmus korszakába olyan
új helyzet, melyben az öncélú technikai perfekció, a csúcstechnológia alkalmazása már korántsem szinonimája az építészeti minőségnek. Az új jelenség
óriási pszichológiai nyomástól szabadítja meg a magyar építészt: lerúghatja
lábáról az állandósult kudarcélmény ólomcipőit, e szerény technikát szellemi
túlsúllyal pótolni lehet. Segítheti a felfrissülést a gazdasági és politikai struktúra átalakulása is. A beruházási bürokrácia — bár elszántan védekezik —
hovatovább összeomlóban van. Az építészekben megtestesülő alkotóerő hasznosulását — valószínűleg — már ma is inkább az elavult politikai struktúra
akadályozza, mint.az elszegényedés. A valódi demokrácia még akkor is ígéretesebb terep az építész számára, ha közvetlenül kell majd találkozzék a neveletlen közízléssel.
'
! í
A magyar építész, akinek — úgy tűnik — most tényleg meg kell tanulnia
az ínyesmesterséget, nehéz helyzetben van.
Sajátos módon, a mozgás az emeleten mutatkozik, miközben az alapok
sem készültek el. Az építészelméleti munka elsatnyult, a képzés céljai kásásak,
hibádzik a közösen elfogadott értékrend, és a szilveszteri papírtrombiták —
jóllehet bárki képes a megszólaltatásukra — nem pótolják az értő kritikát,
hogy csupán néhányat említsünk a nyavalyák közül. De az építésznek döntenie kell nap mint nap. S az építész — aki végtére mérnök — a tényekből kell
knnduljon. A tények pedig nem csupán makacs dolgok, de — mifelénk —
elég egyszerűek is, ha rövidebb távra kell gondoljunk.
Mifelénk olyan házakat célszerű tervezni, amelyeket nem tesz eleve tönkre a gyatra kivitel, a bizonyossággal betervezhető gondatlanság. Olyan házakat
kell tervezni, amelyeket elkerülhetetlenül túl fog majd terhelni a program
szűkkeblűségéből következő tényleges zsúfoltság, és az ezzel járó gyors fizikai
és erkölcsi avulás. Olyan házakat kell tervezni, amelyek képesek tartósan
ellenállni a goromba és szakszerűtlen használatnak, a gyengécske környezeti
kultúrából fakadó züllésnek. Olyan házakat kell tervezni, amelyeket olcsón
lehet működtetni, fenntartani, amelyeket fennmarádásuk időszakában többször
is át fognak majd alakítani, előre nem látható módon. És nem utolsósorban
olyan házakat kell tervezni, amelyek együtt embert szolgálók — szórakoztatók,
de egyben jobbítóak és nevelőek is.
A modernizmus és főként az alkalmazása körüli kudarcok meg kellett
tanítsanak arra, hogy az új értéke nem újdonságában rejlik, mint ahogy a

régi értéke sem (pusztán) korában testesül meg. A meglévő vitathatatlan
előnye viszont az, hogy már megvan: fölhasználható és fölhasználandó. Nem
csupán a gazdasági józanság, de a kulturális felelősség is ezt sugallja.
Azt persze nem árt észben tartani, hogy a régi giccs kópiája sem más.
Igaz, idézőjelek között. Viszont a magyar építész olyan házakat kell tervezzen,
amelyek tartósan élnek együtt fizikai környezetükkel, amelyek kultúránk,
hagyományaink (beleértve most már a modernizmust is) szerves folytatását
és kiteljesítését jelentik.
A vázolt nagyon is súlyos és nagyon is ellentétes követelmények végül is
arra az alapkérdésre vezethetők visza: képesek leszünk-e arra, hogy a szükségből erényt kovácsoljunk? Tulajdonképpen ez minden építészet mindenkori
alapkérdése is. Legfeljebb a szűkösség valódi tartalma változik és változott
társadalmanként, országonként, kultúránként. Nos, a mi tájainkon a bőség
nemigen volt jellemző az elmúlt századokban. Építészetünk azonban képes
volt arra, hogy ma is becsült (és a gazdagabbak által is elismert) értékekkel
járuljon hozzá anyagi és szellemi kultúránkhoz. Egyedei ugyan sohasem fordították meg az egyetemes építészet történetének kerekét, de együttesen mindig egyidejűleg fejezték ki európaiságunkat és másságunkat.
Mindezt végiggondolva eléggé nyilvánvaló, hogy építészetünk legnagyobb
dilemmája ma valójában nem esztétikai, hanem etikai természetű. Az alapikérdés : szolgáljon-e az építész, vagy legyen a vele szemben támasztott mindenkori fizetőképes kereslet kritikátlan kiszolgálója?
Erre a kérdésre természetesen csak akkor lehet becsülettel válaszolni, ha
tisztáztuk, hogy a társadalom akarata hogyan és mi módon fogalmazódik meg,
miként és ki közvetíti ezt az építész számára. Ki és mennyiben felelős azért,
hogy a fordítás pontos legyen, és ki ellenőrzi a tolmácsokat? S nem utolsósorban, hogy elvárhat-e a társadalom kimagasló teljesítményeket egyedülállóan
alacsony megbecsülés ellenében?

Tiszatáj-galéria

Finta József
Fiatal korában grafikusnak készült, végül építész lett: szállodatervező,
akadémikus, az építészet szigorúan racionális világának képviselője. Talán
ezért sem szükséges, hogy grafikus névrokonától betűjelzéssel különböztessük
meg, hiszen Finta grafikáiban is építész marad. A tér és szerkezet, tagoltság és
részlet ragadja meg képzeletét, a tömegszerűség inspirálja a természetes környezetben is. Pontosan rajzol, mint az építészek, s úgy is lát: elemző, a felépítettséget-struktúrát kereső látásmód jellemzi minden vonását.
Azokat a tiszta, ősi formákat keresi a természetben és környezetben, amelyektől építészetünkben ma már annyira eltávolodtunk. Erdélyből származik,
kolozsvári születésű, s ma is Erdély rajongója, több mint négy évtized távollét
után. Erdély tájainak, házainak-templomainak, kopjafáinak világa úgy hat rá,
mint a távoli gyermekkor — egy másik élet — varázsa. Kós Károly tisztelője,
s a szellemi örökséget a Kós Károly Kör szervezésével is magáénak vallja. Talán a grafika szeretete is Kóstol kapott örökség: a századfordulótól elválasztó
nyolc évtized azonban már roppant történelmi távolság e furcsa században.
Finta építészete minden ízében technikai és mai; de hiszen Kós is a maga idején korszerű szellemi légkörben, szerkezeti-technikai környezetben alkotott —
Erdély mellett az angol iparművészeti mozgalomra, angolokra, Európára figyelt.
Finta vallja és érzi, hogy Erdély jellegzetes történeti formái, cintermes
templomai, csűrjei, kopjafái ma nem lehetnek építészeti előképek; de értékek,
amelyek hatása alól nem lehet, nem szabad magunkat függetleníteni. Talán
nem zárulnak olyan szigorral önmagukba a formák Finta rajzain, mint Kosnál,
Kós azonban író és könyvszerkesztő — a szó fizikai értelmében —, tipográfus
és klisémetsző is volt: tökéletességét e téren éppúgy nem lehet elérni, mint
formavilágát újra építeni, művekben ismételve felidézni.
Ha szükségszerűen kell letérnünk a Kós Károly által még jól járható útról, mégis, mit jelenthet az építész számára ez a hasonulni vágyás? Csupán
valamiféle nosztalgia? Esetleg kikapcsolódás csupán a grafika ma az építészettől oly távol eső világa az építész számára? Vagy megújulási forrás talán,
amely ősi és új tanulságokkal egyaránt szolgál?
Valószínűleg mindez jelen van Finta grafikai érdeklődésében, szemléletében. Hat az a tanulság is, amely a grafikai forma tisztaságát követeli meg az
építészettől is. Nem véletlen, hogy hosszú időszak után az építészek újra vonzódnak a rajzi — grafikai igényű — önkifejezéshez. Űjra „divatba jöttek" az
európai galériákban az építészek rajzai, s az is nyilvánvaló, hogy a grafikai
kép megteremtésével az építész is teljesebbé teszi műve átgondolását. Finta
vázlatai mai munkáiról, megépített vagy elképzelt házairól képletszerűek: varázslatosan gyors kézmozgással létrehozott épületképletek, amelyekből azonban
az is érzékelhetővé válik, mi az, amit saját művében lényegesnek, meghatározónak, a mű belső összefüggéseiben lényegesnek tart.
Az Interkontinentál vázlata a Duna-partról, a Vigadó megragadó egyediségéről, az illeszkedés nehézségeiről s mégis érzékelhető létrejöttéről beszél.
A legújabb mű, a Nemzetközi Kereskedelmi Központ finom textúrát és mar80

káns tömegformákat sejtető grafikája a Madách téri házak, vagy a Népköztársaság úti eklektikus palotahomlokzatok cizellált falainak kontextusát idézi. A születőben levő építészeti gondolat éppúgy érdekes, mint egy régi kopjafa rajzán az anyag, a formák és jelek küzdelme az elmúlással.
A grafika a pillanat eszköze; az építészet létrejöttében, fennállásában és
elmúlásában maga az idő valami, ami maradandó, akár értékes, akár kevésbé
az. A grafika kép, amelyet az alkotó a vonalak szépségéből teremt; az építészet is az, de mennyivel összetettebb törvények alakítják. Mégis mindkettőben saját törvények élnek; alkotásbeli, szellemi értéke több, magasabb lehet
egy kis vázlatrajznak is, mint egy bármily nagy építménynek; csak a saját
műfaj művelése, törvényeinek megszólaltatása, egy belső világ összefüggésrendszerének értelmes kinyilvánítása számít ebben is — abban is. Mégis megnyeri szívünket, ha két ennyire különböző műfajban felsejlik valami közös;
az ars una itt csak csírákban rejlő, ott bimbózó, mégis meg-megcsillanó egysége. Egy sajátos személyiség, amely ebben vagy másban, hol itt, hol ott bontakozik ki karakteresebben, amely azonban végül is önmaga belső egysége; hiszen nem grafikus és nem építész külön-külön, hanem egy sajátos vizuális világ mérnöke, aki valamilyen formában majd megszerkeszti magából a múlt
és jelen szálaiból szőtt harmóniát.
VÁMOSSY FERENC

81

NAGY IMRE

Színek és árnyak
CSONGRÁD MEGYE KÉPZŐMŰVÉSZETI EGYENLEGE 1987-BEN
Nem könnyű egy megye éves képzőművészeti mérlegét megvonni, hiszen
az értékelés-minősítés kategóriái minden esetben prekoncipiáltak, és a viszonyítás elemei teljes egészében az értékelő beállítódásától, felkészültségétől
avagy tájékozatlanságától függenek. Mindezen nehézségek csak fokozódnak, a
megítélés objektívnek ható kategóriái mind szubjektívebbek vagy bizonytalanabbak lesznek, amint ezeket a képzőművészeti eseményeket vagy jelenségeket egy szélesebb, az országos tendenciákat is mértékül avagy viszonyításul
hívó kontextusban szemléljük. Ennek előrebocsátására azért van szükség,
mert egyéves kiállítási mérlegnek, amely célul tűzi ki az országos trendekhez
való hozzáméretést, óhatatlanul szembe kell néznie bizonyos — a „fővárosi"
fogalmával szemben, ellentételezésként jelentkező „vidékiség" hozadékával. Ez
a „vidékiség" vagy „vidéki lét" nem feltétlenül jelent provincializmust, bár esetünkben, sajnos, nem mentes bizonyos lépéshátránytól sem. Már-már közhelyszerűen közismert országunk „vízfejűsége" és ezt tükrözi a képzőművészeti
élet fővárosközpontúsága is. Ilyen körülmények között mindig veszélyes —
egy mégoly hangsúlyos képzőművészeti élettel rendelkező tájegységnek is,
mint a Tiszatáj — az országos tendenciákhoz mérnie magát. Hiszen abban a
pillanatban, amint számon kérjük a szűkebb pátria művészein avagy képzőművészeti eseményein, hogy tevékenységük avagy jellegük szinkronban van-e
a kortárs képzőművészeti törekvésekkel, óhatatlanul kényszerű mellékvágányra siklik gondolatmenetünk. Hiszen a ma művészete, a happening, a performance vagy az abszolút mai videó-művészet meg sem érintette az itt alkotó
képzőművészeket, az „újfestői" irányzatok erőteljes színhasználata, vagy vad
ecsetkezelése pedig alig-alig fedezhető fel a képeken. Az avantgárd művészet
expanzív jellege, az élet és művészet határainak szétrombolása, pontosabban
e két léttevékenység határainak összemosása nem karakterisztikuma a megyében élő képzőművészek alkotói tevékenységének. Nem követhető nyomon
munkásságukban a kortárs művészeti törekvésekben egyébként erőteljesen jelentkező vonulat, amelyet a „műtárgy funkcióváltásaként" tudunk leírni. Az
országos képzőművészeti tendenciák akkor villannak bele a megye kiállítási
képébe, amikor „külsős" művészek munkái is bekerülnek nagyobb tárlatokra.
Ilyen megmérettetési fórum a megyében élő művészeknek a Táblakép-festészeti Biennálé Szegeden vagy az Öszi Tárlat Hódmezővásárhelyen. Más, bár a
kevésbé direkt összevetési lehetőséget kínálnak azok az alkalmak, amikor a
megye városaiban egyéni vagy csoportos kiállítást rendeznek nem a megyében élő művészeknek.
Félreértés ne essék, nem áll szándékomban mesterséges „megyei-országos"
ellentétet kreálni. Pusztán azon kísérlet hiábavalóságát próbálom megvilágítani,
amely az itt élő képző- és iparművészek munkásságát akarná a megyei kiállítási gyakorlat és az országos tendenciák tükrében elemezni vagy értékelni.
Állításom legpregnánsabb bizonyítéka a Szeged képzőművészete 1960—1985
című kiállítás. Amíg a helyi sajtóban kibontakozó elméleti vita arról folyt,
82

helyes-e a kiállítás koncepciója, vagy hogy létezik-e „szegedi műhely", ha nem,
miért nem, addig az országos sajtóban megjelent kritikák a „Zeitgeist", a korszellem kisugárzása iránti érzékenységet és a gondolatisággal átszőtt valóságlátást kérték számon az itt alkotó művészek munkáin — joggal! Az emlegetett tárlat minden ellentmondásossága ellenére rendkívül fontos esemény volt
a szegedi képzőművészet értékelése és a szegedi képzőművészek önértékelése
szempontjából. Kényszerű felismerés döbbent rá mindannyiunkat fokozatosan
arra, hogy mily fontos és meghatározó jelentősége van a hagyománynak, a
szellemi örökségnek — annak a művészeti tradíciónak, amellyel gazdálkodni,
nem pedig kufárkodni kell. És idekívánkozik egy megjegyzés: nem mindegy —
a képzőművészetben végképp nem —, hogy milyen hagyományból merít az
ember. Minél mélyebbre nyúl, annál súlyosabb és felelősségteljesebb terhet
emelhet saját vállára. Amennyiben egyéni választása folytán az egyedi alkotásban formát nyer az általános, testet ölt az egyetemes, olyan rendkívüli
helyzet kivételezettjének tekintheti magát, amelyet csak kevesek mondhatnak
el magukról a huszadik század művészetének történetében.
E kis gondolati kitérő után — és a tulajdonképpeni értékelés előtt —
még egy fontos kitétel: minden mű önmagával mérhető, összevetésre vagy
összehasonlításra pedig kizárólag előképei, mintaképei vagy művészi produktumban megtestesülő „utóképei" alkalmasak.
Az év első hónapjának legjelentősebb — bár az előző évről áthúzódó
— kiállítási eseménye a már többé-kevésbé kiértékelt Szeged képzőművészete
1960—1985 tárlat volt a Horváth Mihály utcai Képtárban. A kortárs alkotók
művei közül mindenképpen ki kell emelni Pataki Ferenc tollrajzait, amelyek
a formai jegyek, illetve tartalmi vonatkozások okán akár a hollandiai Spiritual in Art című nagy, koncepciózus kiállításra is bekerülhettek volna. Fritz
Mihály Madárcseresznye című faszobra pedig a reneszánsz szemlélet friss, eleven és minden manierizmustól mentes levegőjét árasztotta.
Hódmezővásárhelyen, a Tornyai János Múzeumban ugyanakkor Fodor József gyűjteményes tárlata adott lehetőséget a vásárhelyi műhely, a vásárhelyi
hagyományok jelenbeni felmérésére. Fodor erős expresszivitás iránti hajlama
már a legkorábbi munkáin megmutatkozott, legfrissebb alkotásai pedig a tárgyiatlan expresszió határmezsgyéjét súrolták. Márciusban a Tornyai János
Múzeumban jelentkezett Krajcsovics Éva festőművésznő egyéni kiállítással.
A néhány évvel korábban Tornyai-plakettel díjazott alkotó most az utóbbi
évek terméséből válogatott. Pasztózusan érzékeny, majdhogynem törékeny finomsággal megfestett ajtók, ablakok adták továbbra is a képeinek kerettémáját.
Szegeden a Bartók Béla Művelődési Központ B Galériájában ez időben
Jakab Bori és Segesdi Bori keramikusművésznők közös kiállítása volt megtekinthető. A funkciót és dekorációt szerves egységben, minden hivalkodás
nélkül egyesítő-egységesítő kerámiák sora árulkodott az igazi tehetségről.
Szentesen a Művelődési Központ kisgalériájában a vásárhelyi szobrászházaspár, Lantos Györgyi és Máté István jelentkezett legújabb munkáival.
Alkotásaikra — és különösen krétarajzaikra — a jó értelemben vett „manierizmus" lehetne jellemző kifejezés. Az a tökéletes technikai és szakmai tudás
érződött mind a kisplasztikákból, mind a szobrokból, amellyel már átléphetnének az imaginárius invenció mezőire, ám visszatartja őket ettől művészi
beállítódásuk, ha úgy tetszik, neveltetésük.
Március-április fordulóján a Bartók Művelődési Központ B Galériájában
83

egy jugoszláviai festő, Hajdú Flórián állította ki munkáit. A helyi sajtó egyhangú elismeréssel fogadta jelentkezését — dicsérték merészségét. Be kell azonban
vallani, az újfestőiség jegyében fogant aktképei erősen manirosak, a harsány színek, élénk gesztusok vagy elúsztatott formák ellenére is messze elmaradtak a hazai heftige malerei-s alkotók színvonalától. Csongrádon a Művelődési Központban a Fiatal Iparművészek Stúdiójának szilikátszakos, majd
textiles és ötvös tagjai állították ki munkáikat, lehetőséget teremtve a város
lakóinak az experimentális dizájnnal való megismerkedésre.
Áprilisban jelentős kiállítás nyílt a Horváth Mihály utcai Képtárban,
Szegeden. Szabados Árpád, a városból elszármazott grafikusművész, a Képzőművészeti Főiskola tanára mutatta be legújabb alkotásait. A zömmel pauszpapírra készült rajzok gazdag tárházat jelenthettek volna bármely freudista
pszichoanalitikus számára. A falfirkáktól ihletett — és technikájuk miatt közel sem az öröklétnek szánt — művei az országos tendenciák egyik fő képviselőjévé minősítik az alkotót. A B Galériában ezzel szinte egyidőben Borza
Teréz iparművésznő kiállítását láthattuk. Leheletfinom, fehér porcelán kompozíciói példás installációval, konzekvensen végigvitt rendezői elv szerint
sorjáztak a kicsiny kamarateremben — tanúbizonyságot téve a kísérleti műfajok létjogosultságáról, valamint Borza Teréz rendkívül érzékenységéről és tehetségéről. Itt kell megemlíteni egy képcsarnoki kiállítást: a Faj ka János iparművész tűzzománcaiból rendezett bemutatót. A tűzzománc öröklétnek szánt
anyagában láttunk viszon esetlegesen „népművészieskedő" zsánertémákat,
idétlen címekkel körülírt, a népművészet képalkotó rendszerének megnemértéséről árulkodó, pillanatnyiságot sugalló kompozíciókat. Joggal idézhető itt
Platón kifakadása: „ . . . a helytelen kifejezés nemcsak önmagában hibás, hanem rossz hatással van a lelkekre is." Bárcsak ne lenne oly gyakorta igaza!
Június első hetének vasárnapján nyílt Vecsési Sándor festőművész gyűjteményes tárlata a Tornyai János Múzeumban. Az Ernst múzeumbeli kiállítást követően itt valamivel kisebb anyaggal jelentkezett, de képeinek sugárzó
humánuma, a személyes létélmények szűrőjén át is általános emberi helyzeteket megidéző alkotásai érzékletes képet nyújtottak a vásárhelyi műhelyhez oly sok szálon kötődő festőművészről.
Csongrádon, a Művelődési Központban e hónapban Bukta Imre, Elekes Károly és Szabó Szilárd közös kiállítása volt látható.
Júliusban megnyílt Szegeden a III. Táblakép-festészeti Biennálé, kettős
helyszínen: a Horváth Mihály utcai Képtárban és az Ifjúsági Házban — 130
alkotó több mint 150 művével. Egyértelműen az újfestői irányzatok előretörését lehetett érzékelni az anyag láttán, és az embernek ezt a benyomását még
az a rendezői megoldás sem tudta feledtetni, hogy a több festménnyel szereplő alkotók egyes művei nem egymás mellett, hanem a kiállító helyek között megosztva voltak láthatóak, avagy emlékezetből felidézhetőek.
Augusztusban Szegeden, a Juhász Gyula Művelődési Központban állított
ki öt alkotó — Dér István, Lóránt János, Nóvák András, Pál Mihály és Zombori László. Kollektív kiállításuk oka a közel azonos életkor mellett az egykori közös, 1956-os pályakezdés a Juhász Gyula Tanárképző Főiskola rajztanszékén. Mára különböző művészi felfogás, eltérő vérmérséklet és specifikus életélmény teszi szerteágazóvá egykori közös ösvényük újabb csapásait.
Szeptemberben a hódmezővásárhelyi múzeumban Hézső Ferenc rendezte
meg gyűjteményes tárlatát — a műcsarnoki bemutatkozást követően. Számtalan formai és stiláris kísérlet után, a vásárhelyi festészet képi hagyomá84

nyáinak rokonkvisztá jávai próbálja Hézső Ferenc mégtalálni a szintézist a
szülőváros képzőművészeti tradíciója és a saját vizuális kísérleteiből leszűrt
tapasztalatai között. Ugyanebben az intézményben, ugyanekkor Földi Péter
Somoskőújfaluban élő festőművészünk is bemutatkozott. Földi ma az a művész, aki mer mélyre nyúlni a képzőművészet és népművészet kincsesbarlangjába, és hajlandó embertpróbáló erővel egy-két évig is dolgozni egy-egy
festményén, hogy a MŰ megszülethessen. Szegeden ebben az időszakban a
November 7. Művelődési Házban szervezett Organikus építészet kiállítás kavarta fel panelházakhoz dresszúrázott érzékszerveinket és gondolatainkat.
Október első hetének vasárnapján nyílt meg a 34. őszi Tárlat Hódmezővásárhelyen. A tény, hogy a Tornyai-plakett nyertese Kéri László festőművész
lett, a fiatalabb vásárhelyi művésznemzedék előretörését jelezte. Ugyanakkor
le kell szögezni, hogy a Tárlat összképe, a korábbi évek anyagához képest
gyengébb volt, mint ezt remélni lehetett.
Hódmezővásárhelyen a Medgyessy-teremben nyílt meg októberben Návai Sándor szobrászművész első önálló tárlata. ígéretes munkák jelezték a
fiatal szobrászművész szárnybontogatását.
Előbb Makón a múzeumban, majd Szegeden a Paletta Galériában mutattak be válogatást a Makói Grafikai Művésztelep 1987-es terméséből. A kortárs grafikai törekvésekkel szinkronban készült alkotások a rövid élettartamú divatos művészeti irányzatokhoz nyúltak vissza, talán egyedül Uneh
Enkh nyomata vállalt mélyebb gyökerű — bár nem grafikai természetű —
hagyományokat.
Novemberben a szegedi Képcsarnok bemutatótermében láthattuk Várkonyi János békéscsabai festőművész kiállítását. A veretes témákat felsorakoztató, képzeletbeli, olykor idillikus képek olyan festésmóddal készültek, ahol
az alkotó rajzi hiányosságait könnyedén elfedhette egy-egy komorabb tónus,
vagy pittoresque álmotívum. A kísérleti és hagyományos zománctechnikák
összebékítésére mutatott példát Strohner József kiállítása az Ipari Szövetkezetek Klubjában Szegeden. A tradicionális jelrendszerek újraértelmezése
korunk felpörgetett világában mindig érdekes asszociációkat kelthet, Strohner
invenciózus kísérletei pedig jelentős szellemi tartalékkal rendelkező alkotót
sejtetnek.
Decemberben Szegeden a városban élő művészek közül rendeztek kiállítást Dér Istvánnak a Horváth Mihály utcai Képtárban, Kováts Margitnak a
B Galériában, Gerle Margit keramikusművésznőnek pedig a Képcsarnok bemutatótermében. Dér István festőművész gyűjteményes tárlata az 1960-as
években készült síkkonstruktivista képektől az utóbbi évek monokrón színvilágú műveiig terjedt. Kováts Margit festőművésznő kiállítása az Európaiiskolás szürrealizmus, a biorealizmus jegyében született műveket sorakoztatta fel, Gerle Margit kerámiái pedig a kísérleti dizájn izgalmas megnyilvánulásait mutatták a funkcionalizmus ellenében.
Jelen értékelés minősíthető pusztán hangos meditációnak is. A művészi
intuíció és annak anyagiasult-tárgyiasult formái úgyis csak olyan törvényszerűségeknek megfelelően alakulhatnak, melyek az alkotó eredeti szándékával, ha úgy tetszik, „Kunstwollen"-jével megyeznek. A kritikus túlzott szigorára pedig Hegel egyik gondolatával lehetne reagálni, mely szerint: „ . . . a
műalkotás nem a műértők és a tudósok kedvéért létezik, hanem a közönség
élvezetére és javára; a kritikusoknak nem kellene annyira finnyáskodniuk,
hiszen ők is a közönséghez tartoznak..."
85

BALOGH ISTVÁN

Közép-európai kettős spirál
Vonatunk már jó néhány órája elindult Berlinből — a város keleti részéből — s a kezdetben élénk beszélgetést mind hosszabb szünetek szakították
meg, amikor kollégám és útitársam Frank Rupprecht (egyébként a filozófia
professzora Berlinben) fejével a vasúttól kissé távolabb magasodó szelíd hegyoldalak felé biccentve kijelentette, hogy most már rövidesen Weimarba érkezünk. Hiába néztem azonban a jelölt irányba, városnak semmi nyomát
nem láttam, de még másféle emberi település jeleit se, csupán a ligetes lankás hegyvonulatot. Meg a távolban, amikor Frank már mutatóujjával bökdösött egy pontra, némi szemerőltetés árán valamiféle különös torony bizonytalan könvonalait lehetett sejteni, mindenesetre valami ember alkotta építmény csúcsos kiemelkedését véltem felfedezni. Az már Buchenwald, a volt
koncentrációs tábor emlékműve, Weimar innen már vonaton mindössze néhány perc — mondta Frank.
A döbbenetet, amely akkor elfogott, azóta is magamban hordom. Nem,
nem a szörnyűségek döbbenetét — végül is Buchenwaldot nem néztem meg
azóta sem —, hanem az egyetlen mozdulat és mondat pillanatába sűrített ellentmondásét: Buchenwald, mint tájékozódási pont Weimarhoz. Az emberi
kultúra és humánum abszolút ellenpontjának szimbóluma és valósága egyetlen gesztussal összekötve Goethe, Schiller és Liszt Ferenc városával. Az európai és az egyetemes emberi kultúra folyamatába bekapcsolódó mikrokozmosz egyfelől, másfelől pedig mindannak tagadása és pusztulása, amit ez a
kultúra valaha is értékként létrehozott — mindez egyetlen mondatban kimondva, egyetlen gesztusban összekötve. Ebben az összekapcsolásban persze
nem az az igazság relativizálódott, hogy eszmekör és kulturális tradíció értelmében Weimarhoz nem Buchenwaldból vezet az út, s hogy ugyanez áll fordítva is: Weimarból nem juthatunk Buchenwaldba az emberi szellem vándorútjain, még akkor sem, ha a nácik között akadt, aki összeegyeztethetőnek
vélte a koncentrációs tábor fennállásával Goethe emlékének ápolását. Ha van
valami, amit az eszmetörténet, a kultúra értéktana bizonyossággal kimondhat, az éppen ennek az összeegyeztetési kísérletnek a cinizmusa és aljassága.
És mégis: ama döbbenet újra és újra, egyre gyakrabban felidéződik bennem. Mert az újjáépített, aprólékos műgonddal és a nagy elődök iránti nemes alázattal eredeti szépségében restaurált Weimar történelmi atmoszférája,
Goethe kertjének, könyvtárának, Liszt és Schiller dolgozószobájának, otthonának áhítatot parancsoló és felemelő gondolatokat, érzéseket inspiráló hangulata a humánum, a kultúra értékeire és szépségére, a jónak a rossz feletti
diadalára emlékeztet ugyan, de azért Buchenwald közelsége felidézi a humanizmus, a kultúra, a létrehozott értékek törékenységét és veszélyeztetettségét is. Ennek a törékenységnek sajátos közép-európai, jelesül éppen németországi okait és társadalmi összefüggéseit lenyűgözően gazdag, átfogó elem86

zésben mutatja be Norbert Elias: A civilizáció folyamata című könyvében.
Elias úgy látja, hogy Közép-Európában a kultúra és a tudomány kiemelkedő, egyetemes értéket jelentő teljesítményei egy meglehetősen vékony és a
társadalomban sajátságosan köztes helyet elfoglaló értelmiségi csoport teljesítményei. És nem csupán a humanizmus és a kultúra törékenységéről van.
szó. Túl Elias csodálatos könyvén, Weimar és Buchenwald egymásmellettisége arra is figyelmeztet, hogy az értékek rombolásának, a humanizmus megtagadásának szintén társadalmi összefüggések teremtik meg az alapját, egyének és csoportosulások rövidebb időszakra vagy stratégiaként, kiválasztott
egyes értékekre nézve vagy minden emberi értéket megcélozva vallják maguknak a tagadás, a pusztítás szándékát és az antihumanizmust. Ha tehát
indokoltan feltételezzük, hogy a társadalmakban — éppúgy, mint az egyénekben — egyszerre és egyidejűleg van jelen és munkál az alkotás szándéka
és vágya, valamint a rombolás és a pusztítás vad indulata, akkor a középeurópai tradícióra nézve azt a sajátosságot sejthetjük, hogy itt e két pólus
nem csupán ingatag egyensúlyban van egymással immár történelmileg hoszszú időszakon át, hanem ellentéteik különösen élesek, ezért határozottabban,
gyakorta elemi erővel jutnak felszínre mint másutt. így azután a jobbító, alkotó, az értékmegőrző és gyarapító szándéknak Közép-Európában — és annak keleti felében — nem is annyira a közömbösség, a tunyaság és a tehetetlenség az igazi akadálya és ellenpontja, hanem a latens vagy alkalmanként egészen nyílt formában megnyilvánuló agresszív tagadás, valamint az
ehhez közvetlenül kapcsolódó dühödt és öncélú rombolás.
Nehéz persze megítélni, hogy az erőszak legújabb hullámára és nemzetközi terjedésére hogyan reagálnak vagy hogyan fognak reagálni más országokban és más kulturális tradíciók birtokában. A valamelyest is éber szemlélőt azonban sok figyelmeztető jel inti arra, hogy nálunk — a hetvenes és
a nyolcvanas évek Magyarországán — a társadalmi lélek mélyrétegeiben súlyos és aggasztó állapotok alakultak ki és még súlyosabb, aggasztóbb tendenciák vannak erősödőben. Miközben például a kétszer kettő bizonyosságával tudjuk, hogy jelenlegi gazdasági válságunkból csak az innováció széles
körű kibontakoztatása révén, csakis új anyagi és szellemi értékek kiküzdésével-kibontakoztatásával juthatunk túl, azon közben tudományos felméréseken alapuló tanulmányok tucatjaiból és mindennapi tapasztalatainkból egyaránt meggyőződhetünk arról, hogy az újító, a vállalkozó, a megszokott, átlagostól eltérő — egyébként elszomorítóan kisszámú — állampolgáraink nem
csupán a meg nem értés, a közömbösség mindenütt máshol is felépülő kemény falába ütköznek. A mi újító, alkotó szellemű honfitársainknak emellett még valami elemi erejű dühödt gáncsoskodással is meg kell küzdeniük,
irigység, rosszindulat és féltékenység, nem pedig egészséges versengés kíséri
őket a munkahelyeken, a bürokratikus apparátusokban, és az esetleges siker
anyagi, erkölcsi javai iránt áhítozó — de az alkotás gyötrelmeiben osztozni
nem óhajtó — közvéleményben.
Ha körülnéz az ember a világ nyugati felén, a bombamerényleteket, a
politikai és egyéb gylikosságokat, az erőszak és az agresszivitás mind durvább megnyilvánulásait látva hazai viszonyainkat illetően — úgy tetszik —
némiképpen megnyugodhat. Ezek valóban csaknem ismeretlen vagy csak elvétve felbukkanó események nálunk. De ha az elkövető számára semmi haszonnal nem járó, teljeséggel öncélú rombolásnak és károkozásnak az egész
civilizált világban szinte példátlan méreteire gondolunk Magyarországon —
87

a buszok, vonatok, villamosok üléshuzatainak felszabdalásától, az utcai világítás tönkretételén, a sokszor életmentő nyilvános telefonok kagylóinak leszaggatásán át, mondjuk a nemrég megnyílt, egész Európában páratlan óbudai
föld alatti múzeum tablóüvegeinek rendszeres bezúzásáig —, a közúti szobrok
megrongálásáig — akkor bizony a látszat igencsak csalókának bizonyul: az
értékpusztító és romboló ösztön fékevesztett tombolásának iszonyú méretei
és felhalmozódása tárulnak elénk. Kérjük csak meg azokat, akik a parkok
füvesítésének és megóvásának azt a mindenütt máshol bevált racionális módját javasolják, hogy ott létesítsenek gyalogutakat, ahol és amikor a gyalogosok kitapostak valamiféle ösvényt, nos, látogassák csak meg e javaslattevők
bármely lakótelepen a már eszerint kialakított és betonlapokkal lefedett gyalogutak mentén, az azokkal pontosan párhuzamosan kitaposott gyepet: a
csakazértis és öncélú értékpusztítás eme mintapéldáit. Igaz, mindez nem
közvetlenül az emberek életét fenyegeti, még sem kevésbé veszélyes. Mert
folyamatos, mindenütt jelenlevő és tömeges.
Más, nem kevésbé illusztratív példa a hazánkba gépkocsival látogató
külföldiek állandó panasza. Eszerint a volán mögött ülő honfitársainkat nem
csak és elsősorban nem is az különbözteti meg más országok pilótáitól, hogy
meglehetősen elavult és rossz állapotban levő kocsikban ülnek, hanem mindenekelőtt az, hogy rossz az idegállapotuk, kirívóan, sőt ön- és közveszélyesen
agresszív stílusban vezetnek, mintha Magyarországon valamennyi lelkileg sérült és beteg ember jogosítványt kapott volna. Ezért van az, hogy Európa
nagyvárosaiban Rómától Londonig ugyan sokféle okból nehéz gépkocsival
közlekedni az idegennek, de a defenzív autós hazánkfiának még mindig könynyebb, mint éppen a magyar közutakon, ahol a vélt vagy valóságos sérelmek
elvakult és minden egyébre tekintet nélküli megtorlása, a közlekedési szabályok rendszeres és legkirívóbban durva megsértése lépten-nyomon tapasztalható és átélhető. Aki belegondol, nehezen tud megszabadulni attól a sejtésétől, hogy van valamilyen mély összefüggés a közlekedésben tapasztalható ön- és
közveszélyes agresszivitás, valamint az önpusztításnak olyan hagyományosan
magyar formái között, mint az öngyilkosság és az alkoholizmus.
Sokan vélik úgy — s minden bizonnyal van is igazság érvelésükben —,
hogy mindez a kultúráltsággal közvetlenül összefüggő jelenségcsoport. Ha az
újra növekvő analfabétizmust, a kultúrára fordított időt, közművelődési intézményeink állapotát és lehetőségeit vesszük tekintetbe, a jövő perspektívája
bizony ez esetben is több Ipiint aggasztó.
Mégis úgy látszik ennél többről van szó. Mert lépjünk túl a hétköznapoknak imént említett jelenségein, a kiművelt emberfők világába. Nem kellene-e
már egyszer végre alaposabban elgondolkoznunk azon, hogy vajon a jövő
milyen alternatíváját vetíti elénk a szellemi életünket újból és újból keresztülmetsző, a párbeszédet és a vitákat éppen hogy nem az értékek tisztázása
és teremtése irányába terelő megosztottság? Vajon az értékek kölcsönös relativizálása irányába torzító, a kommunikációs hálót szétszaggató polarizáció,
ami például az időről időre felújuló népies-urbánus ellentéteket és indulatokat jellemzi, nem a kulturális értékteremtés létfeltételeinek a rombolását jelenti? Korántsem véletlen ezért, hogy éppen a közép-európai hagyományokkal az utóbbi időszak fejlődése eredményeként véglegesen szakítani tudó
Szövetségi Köztársaságban fedezi fel Jürgen Habermas a megértés fontosságát és egy kommunikációs racionalizmus lehetőségét, valamint szükségességét.
Mint Habermas a kommunikációs cselekvéselméletében kifejti, a vitának, á
88

diszkussziónak csupán a megértésre való törekvés mellett lehet konstruktív
társadalmi értelme és funkciója. Ezzel szemben a mi szellemi életünkben
zajló vitákat gyakorta éppen a megértés szándékának hiánya és az értékteremtés keretéül szolgáló kommunikációs háló szétszaggatása jellemzi. Ezért
rombolás ez is; értékrelativizálás, értékelvitatás és az értékteremtés feltételeinek rombolása. Az agresszivitás, az öncélú pusztítás forrásait tehát nem,
vagy nem csak a kulturálatlanságban tudjuk fellelni.
Ügy látszik, mintha a hagyományos közép-európai társadalomszerkezet
valamiféle kettős kódként, egyfajta társadalmi DNS kettős spiráljaként működne: az alkotó, az értékteremtő szociális „program" mellett szüntelenül jelen van és időről időre felerősödik a másik, az értékrombolás és a pusztítás
szociális-genetikai programja. Mindenesetre jó lenne pontosabban ismerni hogyan is alakult ki ez a társadalmi kettős spirál, milyen okok játszanak közre
az egyik vagy a másik program működésében, mert mintha hazánkban ez
idő szerint egy olyan ingatag helyzet jött volna létre, amelyben bármelyik
program beindulhat, viszonylag egyensúlyuk felbillenőben van. A jelenlegi
helyzet megértése végett szükséges lenne annak behatóbb vizsgálata és tisztázása, hogy a közvetlen gazdasági és politikai folyamatok és döntések szféráján túl (azokhoz persze szükségképpen kapcsolódva) milyen szerepet játszott e társadalmi kettős spirál a társadalmi reformfolyamat történetében,
pulzálásában, így például az innovációs folyamatök blokkolásában, a dinamizmus lefékezésében, az olyannyira nélkülözhetetlen alkotókedv és lendület
megtörésében — vagyis annak a társadalomlélektani atmoszférának a fennmaradásában és erősödésében, amely a konzervatív és reformellenes gyakorlati fordulatokhoz is alapul szolgálhatott. És ami az érem másik oldala: elemezni kellene, hogy a praktikus döntések következetlenségei, a reformfolyamatot gátló egyoldalúságai milyen mértékben és hogyan erősítették, erősítik
fel az értékrombolás és a pusztítás mechanizmusait. Az elégségesnél sokszorosan több tapasztalatunk gyűlt ugyanis össze annak megállapításához, hogy
a közép-európai ketttős spirál egyik sajátossága abban van, hogy a társadalmi megújulás az értékgyarapítás, a feszültségek alkotó erőkké változtatását célzó társadalmi programok elakadása, következetlenségei vagy kudarca
szükségképpen és rövid idő alatt beindítja az értéktagadás, a rombolás, az
agresszív indulatok elszabadulásának „programjait". Ezért azután társadalmunk jelenlegi átmeneti állapotában nem egyszerűen csupán aggodalomra
okot adó, figyelmet és különleges nevelési, szociális, családtámogató programokat igénylő jelenségeknek kell tartanunk az öncélú kártevés, a lépten nyomon megnyilvánuló agresszivitás egyre gyakoribb megnyilvánulásait, nem
csupán a vitapartnerek jószándékára hivatkozást kívánó anomáliaként a
társadalom különböző csoportosulásai közötti kommunikációs háló tudatos
szétszaggatását, hanem a jövőnkre nehezedő súlyos társadalmi fenyegetés jeleit kell látnunk bennük. És ha ma az a tét, hogy a jelenlegi válsághelyzetből a társadalom gazdasági, politikai és ezzel együtt szellemi-pszichikai szféráit egyaránt átfogó reformfolyamat révén az értékteremtő, alkotó és az újító
erők lendületbe hozása révén találjuk meg a kiutat, akkor még nagyobbnak
mutatkozik a reformot előkészítő és megvalósító intézmények, személyek és
vezetők felelőssége — mindannyiunk — felelőssége.
Nem altathatja el közülünk senki e felelősségtudatát azzal, hogy a mai
Magyarország helyzete gyökeresen eltér a korábbiaktól, hogy Buchenwald
nem csupán térben és időben van tőlünk messze, vagy hogy saját korábbi tör89

ténelmi katasztrófáink józan belátásra és magatartásra intenek mindenkit e
tájon. A rombolás, a pusztító agresszivitás éppolyan változatos ú j módszerek
és formák létrehozására képes, mint az alkotó tevékenység. Ez is megszívlelendő tanulság.
Ezért hát az öncélú rombolás és agresszivitás növekedésének számos jele
láttán ne legyünk nyugodtak és megnyugtathatok. Legyünk tisztában azzal,
hogy reformvitáink és reformküzdelmeink, megtorpanásaink és a folyamatok
visszarendeződése mélyén a közép-európai társadalomszerkezet kettős spirálja
működik, mely nem csupán a gazdasági válság mozgatórugóinak felismerését és a válságkezelést teszi sokszorosan bonyolulttá, de egy társadalomlélektani válság kialakulásának is hátteréül szolgál. S ez utóbbi válságból az alkotó energiák éppúgy felszabadulhatnak, mint az agresszivitás és a pusztítás,
az önpusztítás indulatai. Ezért ne legyünk nyugodtak, de bízzunk benne,
hogy ma még rajtunk áll: javunkra válnak vagy pusztító erőkként jutnak
felszínre a szunnyadó energiák.

90

Pákolitz István: Tűzbenéző
Még az ötvenes évek második felében lehetett: a véletlen úgy hozta, hogy
egy kis sárgafedelű, tenyérnyinél alig valamivel nagyobb verseskötet került a
kezembe. Címe is összhangban volt a könyvfedél őszi hangulatokat, újborok
ízét, dunántúli tájak őszi színeit sugalló küllemével: a Szüret, mint később
megtudtam, Pákolitz István első önálló verseskötete volt. Meglepetéssel vegyes
örömmel lapozgattam a könyvecskét, benne környezetemre, legsajátosabb világomra ismerhettem. Ilyen telt, feszes strófákra emlékszem ma is belőle:
Fuvarozó szél hajkurássza
az omló hígarany verőfényt
a reggeli ködöt,
nyeli a hűs homok;
a tőkék kibuggyanó tőgyén
küllőre tapad foszló tánca;
friss-habos must csorog;
rekedt szekér döcög,
(Szüret)

A nagy mesterségbeli tudással megírt versek egy sajátos, szuverén költői
világot rajzoltak ki előttem. Kiforrott, letisztult hangú líra volt már a kezdetén Pákolitzé. Ezután sorra megszereztem megjelenésük sorrendjében a rokonnak érzett költő többi verseskönyvét is: a Fény és árnyék-ot, az Esti dal-1, a
Messzenéző-1, az Ami lehet-et, a Zöldarany-t, a Koronák-at és válogatott verseinek gyűjteményét, a Jel-1, hogy csak a régebbieket említsem.
1962-ben Pécsre kerülvén azután megismerhettem személyesen is az olvasott versek szerzőjét, amikor első verseimet vittem a Jelenkor szerkesztőségébe. Pákolitz István annakidején a Jelenkor szerkesztője volt, főként a verseket gondozta. Szeretettel foglalkozott a fiatal szerzőkkel, szigorú, ugyanakkor
emberséges szerkesztő volt. Remek érzékkel választotta ki a közlésre szánt írásokat, tudott örülni egy-egy sikerült versnek, a gyengébbeket vagy egészen
rosszakat pedig szelíden, de határozottan, véleményét sosem titkolva adta viszsza. Hogy a Jelenkort azóta a legkarakteresebb, legkorszerűbb vidéki irodalmi
folyóiratok közt tarthatjuk számon, az Tüskés Tibor, Szederkényi Ervin, Csorba Győző mellett nagyrészt az ő érdeme is.
Pákolitz István új kötete, a Tűzbenéző, az 1981-ben megjelent Kikerics
óta írt verseinek fűzérét nyújtja. Változott-e azóta lényegében a költő hangja? Lényegében azt mondhatjuk: nem, költészetének tematikája alig módosult,
talán inkább formai eszköztára gazdagodott, úgy mondhatnánk, hogy látványos megújulás helyett alig észrevehető változatokat, fokozatokat, módosulásokat mutat fel ez a líra. Űj kötetében is, mint az eddigiekben — ahogy azt
korábban Tüskés Tibor megállapította a költő egyik fő karaktervonásaként —
jellemzője az állandóság, „a kezdetekhez való hűség", az ifjúság eszményeihez
való ragaszkodás. E kötet verseiben is a valóság keltette benyomások visszaadására törekszik, közvetlen élményszerűségre. Továbbra is vállalja a hagyományos jelzőt, ami a rím, a kötött forma, az érthetőség vállalását jelenti egyben, bár a prózavers különböző változatai sem idegenek tőle. Nagy stiláris
biztonsággal szerkeszt, a „lényegét formáló fegyelem" híve. A különböző divatok nem befolyásolták különösebben líráját, noha világirodalmi tájékozott91

sága széleskörű s szemmel tartja az újabb törekvéseket. Annyit mindenesetre
észlelhetünk, hogy a „költőietlen" elemeket is hallatlan magátólértetődőséggel
építi verseibe s fanyar, ironikus hangszerelése bizonyos típusú verseiben viszszautal némely koráramlatokra, de úgy tetszik, mindez inkább a költő alkati
jellemzőiből fakad. A költő továbbra is az élményszerűség és a gondolati tartalom szintézisére törekszik, méltón lírája eddigi legpregnánsabb darabjaihoz.
Űj könyve első ciklusában, a Fészeksor-ban a költő gyermekkori emlékeket idéz fel, a paksi kőműves, majd harangozó fiának jellegzetes, máig nyomot hagyó élményei bomlanak ki előttünk életképszerűen: látjuk a leverésre
szánt fecskefészkek miatt „vilgnagy bőgésbe" kezdett kisfiút, aki a mama
helyett felvállalja a takarítás gondját, „hogy jövő tavaszra szerteszét csivogják (a surranó villásfarkú füsti-népek:) reményt dajkál újra a megmaradt fészek" (Fészeksor), majd harangkötélen himbálódzó gyerektársai közt látjuk,
amint „vad föjhők elejbe" harangoznak. (Harangkötélen). Megeleveníti gyermekkora sajátos figuráit, a „félvak Orgonanyomó Fráncit", amint „taposta a
fapedál-fújtatót", míg „párát lehelő ajkunkról mennybeszállt / Jézuska-váró
adventi dallamunk: / Harmatozzatok égi magasok". (Roráté) Látjuk Sztrelenka
Janó bácsit, aki „Nagybiccsétől a tolnai dombokig (utcahosszat kántálta) / derék
mestersége mottóját: / volomi esinyájja drottóznyi. (Múlt idő) A német nyelvű
házilecke villanyt felkapcsoló gyermeket ábrázoló illusztrációjával a petróleumlámpás szegénységet ellentételezi a költő a papa szavával: „spórúni kő
srófújjad éggy kiesikét lejjebb." (Lámpa) Az iménti idézetekből is kitetszik talán Pákolitz olykor kesernyés, de mindig finom, eredeti humora, együttérző
szimpátiája, ahogy a figurákat, jelenségeket szemrevételezi.
Az öregedés gondjai, önvizsgálatra, számvetésre késztető élményei, a múló
idővel való viaskodás kap hangot a könyv Botozgató című ciklusában. A cikluscímadó versben pl. ekképp vetíti egymásra gyerekkor, ifjúság és öregkor
időrétegeit: „mert a hajdanvolt jámbor / ipse; akár a kámfor- / morog az agg
magába / hogy ingyér se találja / elszámlál vagy hatszázig / míg hazatotyorászik / alig búvik az ágyba / máris horkol javába / álmában egy pötty kölök
/ hódunyhában hömbölög".
A költői érzékenység a környező világ neszeiből szűri ki magának az idegeket elzsongító muzsikát, melyben elvegyül a gyerekkori öregharang föltámadás-körmeneti dallama a kamaszos várakozás kalandokra hívó kürt jelével,
a hadifogolynémaságban lamentáló tücsöknépség zsongító litániájávai, az üdülővároskán átvágtató vízesés orgonazúgás-morajával. (Muzsika) A szorongásos
éjszakákat bizakodó hangulatú hajnalok váltják, amikor „már mosolyra is futja: / takarodót fúj / átkozott éjszakád lidércraja." (Álmatlanul) Hangot kap a
versekben a házastársak egymást-vigyázó féltése, amint „Kölcsönösen számontartják / a köhintések árnyalatait, / a nyugtalanító forgolódásokat, / az álmatlan sóhaj-rebbenéseket" (Gyanakodva).
Egész életével, sorsával vet számot a költő a Völgymenet vallomásos, emlékező strófáiban:
Hol van már a handabandás
Ifjú-gőgös Kihaénnem
Karnyújtásnyi távolságra
Hittem híres öröklétem

Kis Hübeleszentbalázsból
Lettem naiv Bolondistók
Esztendeim faggatóznak
Sáfár számolj el hogy is volt

A könyv Keseredés című, következő ciklusa epigrammatikus tömörségű
miniatűrökkel indul. (Anzix) Egészében idézem a költő dialektikus látásmódjára, a jelenségeket ironikusan szemrevételező életszemléletére a Dilemma című kis remeket:

Gazdája agyusztálja, ahol éri,
de szobormozdulatlan áll az öszvér.
Eldöntendő, hogy végül is mit példáz:
bölcs türelmet vagy buta makacsságot.

Bibliai jelenetek következnek ezután, árnyalatokra-érzékeny beleélőkészséggel, érzékletesen idézve meg szereplőiket: Dávid királyt és Betszabét (Betszabé), a Holoferneszt elveszejtő szépséges Juditot (Judit). Utóbbi a történet
kapcsán tett szentenciózus megállapítással zárul: „az is győzhet, aki esélytelen.", a témát általánosítva korunk emberi viszonylataira is. Lapszél című költeménye a kitelepítések időszakának kálváriáit rögzíti tanulságul az utódoknak. A magát német anyanyelvű magyarnak valló ifjabb Schönecker Jakab és
famíliája sorsa példázatszerű: előbb szájtépő volksbundista szomszédaival gyűlt
meg a baja, majd negyvenötben — teljesen érthetetlenül — „fölkerült a kitelepítendők listájára / Ponciustól Pilátusig szaladgált / míg nagynehezen itthon
maradhatott".
Korunk emberének fenyegetettsége a költőt sem hagyja érzéketlenül. A
feketerigó és a hoppon maradt vérszomjas macska esete kapcsán figyelmeztet:
„Holnap / másként is történhet. / Félelmetesen nyugtalanít / a véget nem érő
fenyegetettség." (Fenyegetettség) Ironikus önarcképet rajzol magáról a költő
Shakespeare Zuboly mesterének alteregójaként. (Keseredés) A kötet címadó
verse, a Tűzbenéző — egyetlen hatalmas asszociációfolyamként
az egész
emberi történelmet idézi meg az emberiségre jót, rosszat egyaránt bőségesen
hozó elemi erő megjelenítésével. A költemény reménykedő végakkordja: „Hogy
mégse zúdul ránk a tűzpokol."
A kertészkedő, gyümölcsfáival bíbelődő költőt állítja elénk a Cseresnyevirág című ciklus. Akár ha az öreg Arany őszikéit olvasnánk. Mióta kertészkedő emberré vált, fokozottabban „reszket az érlelő aranynapsütésért / jobban
félti a féltenivaló gyönyörűséges virágpompát: / el ne vetéljenek / az ígéretet
hordozó meggyfamenyecskék!" (Jobban) A tizenegy évi veszteglés után nekiveselkedő almafa láttán a költő reménykedve veti papírra:
Megnőtt szívemben a bizodalom
almafámról nem kell lemondanom
Túljutottunk a dolog nehezén
a többi: gondosság és jóremény
(Túljutottunk)

Hangot ad az unokavárás készülődésének, örömének. (Várakozás) Oj élményekkel telíti líráját a cseperedő kisded, aki „Repeső-beszédes pillongásával / idejekorán keresgél / valami biztos fogódzót / bizonytalanságokkal beárnyékolt / rettegésteli világunkban."
A könyv utolsó, Csillagvédjegy című ciklusa irodalmi, zenei életünk nagyjait idézi meg, emléket állít a magyar kultúra kiemelkedő munkásainak. Finoman mértéktartó archaizálással írja meg Balassi megíratlan versét a Valedicit
című költeményben. Ízelítőül íme, egy szép, tömör strófája:
Strigonium alatt
Lelöm halálomat.
Sebeimbül vér csorog.
Erőm elhágy lassan
S a messzi magasban
Holló-csapat kavarog,
Vér-mocskomban forgó
Láb nélküli torzó,
Nyomorúltan pusztulok.

Balassi után József Attila, Bartók, Kodály, Illyés, Simon István emlékének hódol egy-egy szép, érzelem- és gondolatgazdag költeménnyel, melyek az
őket létrehívó alkalom esetlegességén túl Pákolitz eszmei kötődéseit, emberiköltői rokonszenveit teszik szemléletesen kézzelfoghatóvá. Pergő leoninusaival,
ősi hangsúlyos rigmusaival bravúrosan sikerült a Weöres-emlékkönyvbe
alcímű Bukolika, Pákolitz mély derűjének, humorának, játékos kedvének talán
legkifejezőbb, legfrappánsabb megnyilvánulása:
Nem haloványul a monda: a makk-ropogászati konda
Klasszikusan röfögött Csönge viránya fölött.
Gyürkőzék is a pásztor, a szöcske kamasz-jokulátor,
Glancolván az eszét, kotla picinke mesét.
Turcsi pofával a vártán álla a mangalic-ártány,
Majd fölsírt em(e)se: ringat-e vajh e mese?

A költemény második részében a nevezetes első Weöres-kötet kinyomtatásának körülményeit vonja be a legendák aurájával:
Kiskondásnak nagy a gondja:
Hol van olyan frankó nyomda
Mely a könyvét azonnyomba
Egy disznóért ki s kinyomja

Megehedd: nem bolondgomba
Akadt nyomda nyomta nyomba
Megvan a könyv meg a sonka
Ereklyeként őrzött csontja

A könyv olvasója azzal a reménnyel teszi le végül a Tűzbenézö-t, hogy
a már eddig is jelentős életművet magáénak tudó költőnk máig friss, eleven
hangja továbbra sem apad el, s rövidesen új meglepetéseket tartogat költészete híveinek.
KERÉK IMRE

94

Fönn a Jeruzsálemhegyen
SARUSI MIHÁLY REGÉNYE
Mondják, kivált abból formálódik jeles regényíró, aki „jól és közelről
ismeri az életet. Aki változatos körülmények között szerzett bőséges tapasztalatot" (Pomogáts Béla). Sarusira oly jellemző mindez! Fodrász szülővárosában, Békéscsabán, aztán Debrecenben főiskolát végez könyvtár—népművelés
szakon. Később hajós, akár Mark Twain, igaz, ő a Dunán, utóbb újságíró
Csabán, Veszprémben és Székesfehérvárott. Ez időszak termése a Fönn a Jeruzsálemhegyen fanyar élményvilága, vibráló hitele, nyelvi megformálása.
Lukács György a művészetek funkcióját egyebek közt ekként jellemezte:
a művészet, és így az irodalom is, az élet kritikája. Feladata ezért: jelezni
az eszmék és a mindenkori társadalmi praxis közti szakadásokat. Megismerő,
felismerő, tapasztalatörökítő missziójának lényegi és kikerülhetetlen gesztusa
a kritikai „áthajlás", hanyagolhatatlan kötelezettsége a múlt mellett a jelen
„bevallása" — s nem a feloldozás, nem a bűnbocsánat alig takargatott óhajával, de a jobbítás, a távlatnyitás tisztes szándékával.
Ez a szívós meggyőződés hajtja Sarusit is. Érzékeny műszerként rezonál
lappangó vagy nyíltan mutatkozó fogyatékosságainkra, a csökkent érték- s a
túlburjánzó érdekstruktúránkra, az érzelmi-értelmi-fizikai kiüresedésre, szétmorzsolódásra. Megannyi tényezőre, melyek mindennapjainkat meghatározzák
vagy befolyásolják, s amelyek könyve megírása, 1981 óta egyre aggasztóbban, egyre lármásabban élnek, csonkolván hitet, lelkesedést, rándulásnyivá
sorvasztva igyekvést, kényszerré gyötörve szabad elhatározást, erénnyé babonázva magáncsődöt, hetyke önigazolást.
Kényelmetlen regény a Sarusi Mihályé. A szerző dacos-eltökélten tilalmakat, tabukat dönget, pontos sebészmozdulattal társadalmi tályogokat tár fel.
„Állampolgári fejünk" fölött zajló aktusokra mutat, „állampolgári szemünk"
elől rejtőzködve zakatoló mechanizmusokra, misztériumokra. Olyan állapotok
rajzolatát adja, melyben szétszálazhatatlan csomózódnak össze szolgalelkűség
és poroszos hatalomgyakorlás, korrupció, képmutatás, pöffeszkedő uralomra
vágyás és az urambátyámkodás áttekinthetetlen mikroszövevénye.
A „hogyan kell élni" ősi kérdésére keresi a választ Sarusi regénye. Alapgondolata tehát, vagyis annak vizsgálata: szükségszerű-e a hatalomhoz való
odatartozással egyszersmind hitvány emberré is lennünk, megpironkodtató,
fontos élményt ígér, szétindázó töprengésre, tűnődésre késztet. S válasza több
mint arcpirító — kínos. Egy törekvő és tehetséges munkáskáder pályájának
merész íve bontakozik ki a karcsú kötet lapjain — és fullasztó ellenpontként teljes tompulása, önfeladása, morális iszaposodása, csúfos és gyors távolodása mindattól, ami megtartó érték. A Fönn a Jeruzsálemhegyen válasza,
hogy képtelenek vagyunk óvni tisztaságunkat, erőtlenek kialakítani autonómiánkat, készületlenek emberséges etika szerint élni. A legjobbakat akaró
emberben is, amint ütközik a vaskos valósággal, hajótörést szenved a tisztaság, az érvényesség vágya, s fuldokolva bár, de végül elfogadja önléépítéssel
terhes fakó, liliputi sorsát.
Azt gondolom, ez a Fönn a Jeruzsálemhegyen fanyar tanulsága. A „hogyan kell" helyett a „hogyan lehet", „hogyan tudunk élni" megmutatása.
A történet középponti hőse. Tányérnyaló, a cselekmény indulásakor Jeru95

zsálemhegy falucska kisfröccsszagú éttermének, a Kétcsöcsűnek pincértanulója. Tehetséges, ezért háttere és környezete ellenére hamarosan érettségi bizonyítványt szerez, szakirányú főiskolát, később jogot végez — mindezt napi
talpalása mellett. S a hatvanas-hetvenes esztendőkben, a fellendülés délibábos időszakán egyre magasabbra, egyre ritkább levegőjű pozíciókba visz útja.
Üzletvezetőként átépíti, felfuttatja Jeruzsálem fülledt vendéglőjét, aztán szállodát kap. Mikor ott is helytáll, kinevezik Essegh megye vendéglátásának
vezérigazgatójává. S „Tányérnyaló, aki inasként éhenkórászsága miatt kapta
e gúnynevet, a történet végén nagy hatalmú, sikeres, ám mégis meghasonlott emberré válik" — amint a kötet fülszövege írja. Sarusi kíméletlen
őszinteséggel rajzolja: minél merészebben ível a férfi karrierje, annál dermesztőbbé fokozódhatik csak vereségtudata. Látnia kell érvényesülése szolgálatában zsoldosává (s áldozatává is!) züllött a dzsentri lelkületű helyi befolyásosoknak.
Csakhogy kérhetünk-e számon gerincességet ott, ahol az ember akaratlanul is umbuldák és parazita érdekösszefonódások terpeszkedő hálójába botlik? Ahol bőséges a korrupció áruválasztéka? Ahol sanda tekintélyelv bénít
érzelmeket, véleményeket, képmutatás fertőzi az emberi viszonylatokat? Szeretnénk hinni: ennek ellenére nem kizárólagos életút a Tányérnyalóé, hanem
az „azonosnak lenni önmagunkkal" hiánya, az önfeladás példázatos sorsa.
Mert mint Epiktétosz mondta: az élethelyzeteim adottak
ebben determinált
vagyok. Ámde rajtam áll, hogy miként viselkedem, döntök ezekben az élethelyzetekben — s itt a szabadságom. Érvényes létünk tehát nem járandóságunk, csupán illó lehetőség, melynek karon ragadása választásunk, határhelyzetekben sem riadó cselekvésünk eredménye lehet.
Tányérnyaló vétke az, hogy rosszul választ. Látja: Essegh közegében sovány szempont az ő szakértelme, hiszen Kakácsi, a „harmadülnök" tökéletességig csiszolt parancsuralommal tartja markában a megye dolgait. Jobbágyi
hűséget és alázatot követel meg beosztottjaitól, s kinevezés, jutalmazás, védelem és pozíció csupán ennek függvényében lehet. Célszerűnek tetszik tehát bekapcsolódni e viszontszolgálatok kényes egyensúlyú mechanizmusába.
S a Fönn a Jeruzsálemhegyen hőse megadja magát, hitvány eszközévé, önző
prostituáltjává züllik vezérkarnak, hatalomnak. Győztes kíván lenni, de mert
odahagyja erkölcsi tartását — százszor is buknia kell. Az újrakezdés immár
lehetetlen, sivár helyzetéből nem vezet más ösvény, csak a kallódás, a kilátástalanság, összemosódás a körötte kavargó hanyatló lelkekkel, drága szeszek s filléres szerelmek lucskos bódulata — s nagynéha a borzongás, a ködös kifosztottságtudat, csömör. A menekülés ösztönének ernyedt moccanása,
tétova vágy a visszatérés után. De a gondolat, akár az oldószer a festékből,
hamar elpárolog, s marad a merev, halott anyag, hiszen kiszakadnunk, mondják csupán onnan lehet, ahol hitványabbak, tisztátalanabbak nálunk. Tányérnyaló világából nincsen visszatérés. Sodródhatik pusztán, morzsolhatja meddő, méltatlanná törpült életét. További útja már a meghasonlottaké.
Érteni vélem Sarusi Mihály szándékát, a Fönn a Jeruzsálemhegyen problematikája mégis, bármily érvényesnek tetsző, csupán elemeiben fogadható el
fenntartások nélkül. Pedig Sarusi az első oldalaktól megbabonáz bennünket
az élet alapos és széles láthatárú ismeretével, szilárd biztonsággal mozog valóságszeleteiben. Alakjai plasztikusan domborodnak elénk, hihetően, jól karakterizáltak, bár teljesebben metszett figurája csupán kettő akad: Tányérnyaló
és barátja, Csődör. A többiek, minden dimenzionáltság mellett, kissé halvá96

nyabbra, néha mesterkéltre sikeredtek. Hunyori például, a dühítőén naiv,
becsületes gyermekgyógyász húg vagy Kata, a százszor megcsalt, százszor
megalázott, lázadni és tiltakozni csaknem képtelen feleség, és Büszke Oláj,
Tányérnyaló hajlíthatatlan apja. A főszereplő jellemének ellenpólusai ők, kár,
hogy megformlásukra Sarusi nem szánt elegendő gondot. Annál több haszontalan, opportunista, leépült sors kavarog a műben már a kezdetektől fogva.
A pimasz és züllött újságíró, Bokrász, az „ajándékkal rabszolgát teremtesz,
ahogyan ostorral kutyát nevelsz" elvét valló diktátor, Kakácsi, a gusztustalan és primitív Tojta, az alázatos és törtető Izompacsirta — megannyi nyers,
híg velejű lélek, csaknem áttekinthetetlenül dús galériája a megbicsaklott létnek. S olyannyira nyomasztó és bőséges a tabló — jószerivel nem is nagyon
hisszük. Hiszen alig villan őszinte mozdulat, nincsen perspektíva, nincsen
méltó lehetőség az élet élésére. Törvényszerűségként állítódik elénk Essegh s
Jeruzsálem világa a regényben — pedig nem az, csak az ilyen-olyan körülmények kitermelte egyszeri, véletlen produktum, amit nem a való világ termett, de a didaxisba, tanmesébe sikló alkotói szándék. Kizárólagosként állítódik elénk Tányérnyaló sorsa — noha nem az, csupán illusztratív megvalósulása egy mindent félresöprő szerzői akaratnak. Felszívódnak ezért fontos
dimenziók, itt-ott elfullad a műből kihallatszó üzenet, s az olvasó így némi
idegenkedéssel teszi lé a könyvet: nem igaz, hogy egyedüli lehetőségünk az
erkölcsi nihilizmus, szükségszerűségünk boldogtalanság és káosz, agresszivitás. Nem kincsátri optimizmus talán: kell legyen más lehetőség, kell legyen
egyéb megoldás . . .
Poétikai szempontból Sarusi azt folytatja, ahhoz ragaszkodik — helyesen! —, amit tud, amit immár mesterfokon művel, ami kiküzdött sajátja, alkata, vállalkozása. A Fönn a Jeruzsálemhegyen nyelvi eszköztárát gazdagság
és tömör, csaknem tapintható stílus jellemzi, s a sokszor lírába oldódó hangulati telítettség. Gyakorta megcsillan a Boris Vian sziporkázó szócsavarásait
idéző irónia, frappáns nyelvi humor egy-egy fordulatban. Szóhasználata miliőt, couleur locale-t teremt, telitalálatai tehetségről árulkodnak. Az elbeszélői
nézőpont merész váltogatása képes mindvégig intellektuális izgalomban tartani az olvasót. Sarusi nem ritkán egyazon mondatban ötvözi az auktoriális, a
perszonális és az énformájú narrációt, s ez a megoldás kiválóan alkalmas az
eltérő nézetek, vélemények, világképek összeszikráztatására, másrészt megkapóan intonálja a mindennapi beszéd életszerűségét, szabálytalan csapongását
is. „A könyv belső szerkezete, lélegzete ( . . . ) hol egyetértő, hol feleselő párbeszéd, amely a klasszikus görög tragédia kórusainak és antikórusainak a
dramaturgiája szerint beszéli el és kommentálja" a történteket — jegyezte
meg Sarusi egy más művéről szólva Domokos Mátyás. Magam, némi megszorításokkal, helytállónak hiszem szerzőnk jelen munkájára is.
A Fönn a Jeruzsálemhegyen kétségkívül fontos alkotása Sarusi Mihálynak, s mégis: számtalan erénye mellett több és érvényesebb is lehetett volna.
Mi hiányzik vajon? Dürrenmatt szerint az író azért ragad tollat, hogy valami
harcot, ütközetet megvívjon magában. Ez a tusa hiányzik a műből, s hiányáért csupán részben kárpótolnak sűrű telitalálatai, életes, árnyalatos részletmegoldásai. A felhalmozott valóságanyag még sok mindent ígér! Bízzunk:
Sarusinak nem ez a regény lesz erről az utolsó s z a v a . . . (Szépirodalmi)
JOBBÁGY TIHAMÉR
97

Filozófia „itt és most"
• BALOGH ISTVÁN: ÁRUTERMELÉS, SZOCIALIZMUS, TÖRTÉNETISÉG
Van-e fontosabb, izgalmasabb kérdése a mának, mint reformfolyamatunk
megújítása? Örömmel konstatálhatjuk: reformirodalmunk újabb jelentős kötettel gyarapodott. Csaknem évtizedes kutatómunka kiérlelt gyümölcse ez a
mostani tanulmánykötet. Mint a könyv címéből is kitűnik, Balogh István ezúttal a szocializmusbeli árutermelés filozófiai és fejlődéstörténeti analízisére
tesz kísérletet. A mű olvasása számos kérdés végiggondolására nyújt lehetőséget, amely e témakörrel kapcsolatban több — talán már lezártnak tűnő — következtetés újbóli megvitatására késztetheti társadalomtudományi gondolkodásunkat.
Mindmáig nem rendelkezünk a szocializmus olyan elméleti leírásával,
melyben az áruviszonyok kibontakoztatását célzó gyakorlati lépések az elméletben mintegy progresszív, előrehaladó folyamat összetartozó és szükségszerű
lépései szerepelnének — állapítja meg Balogh István tanulmánykötetének előszavában. Nem a merészség, még csak nem is az eredetiség hiányzik, hanem
elsősorban és főként az az elméleti igény, hogy mérlegre tegyük: a javasolt
gazdasági, gazdaságpolitikai, intézményi változtatások milyen összefüggésben
állnak majd szocialista társadalmunk egészével, s milyen irányban változtatják meg társadalmunk alapviszonyait, jellegét — folytatja gondolatmenetét a
kötet zárótanulmányában (Árutermelés, szocialista tulajdonviszonyok
és a reformok).
Lukács György A társadalmi lét ontológiájáról című művében elsőként
tett kísérletet a szocializmus konkrét viszonyainak és perspektíváinak filozófiai elemzésére, a mű alapvető ellentmondása viszont éppen a szocializmus és
a kommunizmus közötti közvetlen átmenet tételezése. Lukács mély meggyőződése ugyanis, hogy immár lehetséges a kommunizmus alapviszonyainak filozófiai szintű megragadása — emeli ki a szerző. Lényegesnek tartja annak
érzékeltetését is, hogy amikor Lukács a szabadság és szükségszerűség birodalmáról szóló marxi szövegre mint kiindulópontra támaszkodva végigvezeti a
teleológiai tételezés és a kauzális összefüggés viszonyának elmélettörténeti ábrázolását, elméleti és módszertani következetlenségek sorozatát kénytelen vállalni. A marxi elmélet rekonstrukciójának történeti feltételezettsége abban ragadható meg, hogy a kifejlett árutermelés társadalmának megszüntetését tételező marxi programnak a kapitalizmus világtörténeti meghaladásának univerzális elméleteként való újrafogalmazása az árutermelés relatív fejlettségének különös feltételei között jöhetett létre. Balogh Istvánnál a szocializmus az
egyetemes árutermelés egyik megvalósulási formája, a kommunizmus viszont
magának az egyetemes árutermelésnek a meghaladása. Ügy ítéli meg: a szocializmus és kommunizmus az áruviszony tekintetében nem egylényegű — mind
időben, mind pedig a termelési viszonyok tekintetében jóval nagyobb a különbség a szocializmus és a kommunizmus között az elméletileg előre számítottnál.
A kötetben szereplő, különböző időben és témában írott tanulmányokat a
szocialista árutermelésre vonatkozó felfogás kapcsolja össze. Az egyik legérdekesebb kérdés — melyet több tanulmányban és több dimenzióból is megvizsgál a szerző — az, hogy a marxista elmélet szocializmusra vonatkozó fel98

fogásának mennyi a gyakorlati igazsága. A problémakör történeti vizsgálata
során abból indul ki, hogy nem elegendő az árutermelés tényét megállapítani
a szocialista társadalomban, meg kell vizsgálni annak lehetséges következményeit a marxi társadalom- és történetelmélet egészére nézve. A társadalmi formák elméletében Marx kizárta a szocializmusnak az általános árutermelés
egyik formájaként történő elemzését, a szocializmus történelmi kialakulása
azonban magával hozza az általános árutermelés és a tőkés árutermelés megkülönböztetésének szükségességét, Marx általi azonosításának módosítását. Az
élmélet a szocialista árutermelés tagadásától fokozatosan közelít a szocializmus
azon alapvető viszonyainak megragadásáig, amelyek az árutermelés fennmaradását elkerülhetetlenné teszik, illetve a szocializmust mint az árutermelés
egy különös formáját határozzák meg; ez annál is föntosabb, mivel a reformokat, az áru- és pénzviszonyok hatókörének bővítését nem az elméleti
előrelátás alapján, hanem a gyakorlati kényszer hatására valósítják meg. Különösen szükségesnek mutatkozik annak tudomásulvétele, hogy a politika
vezetőszerepére vonatkozó marxi prognózisnak semmi köze nincs a Középés Kelet-Európában az állam és a társadalom között kialakuló tradicionális
viszonyhoz, a társadalomnak az állam alá rendeléséhez. A politikai és gazdasági ellentmondások eltérő fejlődéséről megfogalmazott marxi gondolatokat
végül is Lenin bontja ki. Míg Marx A gothai program kritikájában a közösségi
viszonyok problémáját általános elméleti, történelemfilozófiai oldalról értelmezi, addig Leninnél ugyanez csaknem kizárólagosan konkrét politikai-gyakorlati problémaként jelenik meg.
Lenin 1921 végén és 1922-ben írt fejtegetéseiben implicit módon már benne
van annak a lehetőségnek a számbavétele, hogy az árutermelés nem csupán
az átmeneti korszaknak a sajátossága, hanem a szocializmust is jellemzi —
veti fel Balogh István. Lenin számára nem a szocializmus és a kommunizmus jelentette az aktuális elméleti problémát, hanem az átmenet időszaka —
a vegyes gazdaság legfejlettebb, legszervezettebb, a szocializmusra való áttérést közvetlenül szolgáló formája, az államkapitalizmus. Koncepciójában a
politikai forradalom időbeli határai kitágultak, és így az átmenetiség időtartama — mivel átfogja a kapitalizmus alacsonyabb fejlettségi szakaszán álló
országok problémáját is — megnövekedett. A proletárdiktatúra mint politikai
forma és az árutermelés összekapcsolása révén a szocializmusig tartó időszak
úgy jelenik meg felfogásában, mint az árutermelés sajátos történelmi formájának kibontakoztatása és működése. Leninnél az árutermelés meghaladását lehetővé tevő kulturális és gazdasági fejlettség a szocializmus alapfeltételeként fogalmazódik meg. Számára a szocializmus mint fejlett — a tőkés gazdasági-kulturális szintnél fejlettebb — társadalom jelenik meg, s csupán ebben
az összefüggésben használja a fejlett, vagyis a szocialista társadalom kifejezést.
A szocialista árutermelés alapvető és meghatározó ténye, hogy a termelés
közvetlen feltételei — a munkaerő és a termelési eszközök — egymástól elválasztottan jelennek meg, s ezért ezek egyesítését meghatározott módon kell
biztosítani. A szocializmus eddigi fejlődésének legváratlanabb, leginkább zavarba ejtő, elméletileg a legkevésbé előréjelzett ténye az árutermelés hatókörének bővülése, új történelmi típusának kialakulása. Sokszorta bonyolultabb
feladatot kell vállalnia a szocializmusnak annál, amit az elmélet előre sejtett.
Mint Balogh István írja: egyidejűleg kell kibontakoztatnia az egyetemes árutermelést olyan országokban, ahol a tőkés árutermelés éppen hogy kibontako99

zott, és ugyanakkor biztosítania kell az árutermelés meghaladásának gazdasági-társadalmi előfeltételeit is. Kelet-, Közép-Európa kiterjedtebb áruviszonyai, árukapcsolatai nem az elmaradott fejlődés maradványai, hanem ellenkezőleg, a magasabb szintű gazdasági fejlődés lehetőségei — állapítja meg
Filozófia „itt és most" című tanulmányában. A térség megújuló, krízisekbe
torkolló elentmondásai is az árutermelés alapján álló szocialista társadalom
és egy ennek ellentmondó ideológiai tradíció, s e tradícióra épülő társadalmi
gyakorlat konfliktusából származnak.
A társadalomtudományok és a politika kapcsolatának, „összhangjának"
a szocialista társadalomban az az alapja, hogy mindkettő ugyanabból az értékrendből — a marxizmus—leninizmusból és a szocializmusból — indul ki, de
mint Berend T. Iván megjegyzi, a nagyon fontos gazdaságpolitikai és mechanizmuskutatások mellett szegényesek az elméleti jellegű vizsgálatokra fordított
erők. Az átfogó reformkoncepciók semmiképpen sem maradhatnak meg a szakközgazdaságtan keretei között — teszi hozzá Balogh István. Az érdemi tudományos vita kevés nálunk, jelentőségük mégsem csekély, mert míg a gazdaságpolitikai gyakorlat lemondott az átfogóbb, radikális reformról, a közgazdaságtudományon belül a politikai gazdaságtan szembehelyezkedett ezzel a folyamattal, s az átfogó reform ideológiai előkészítésének feladatát vállalta magára.
Az alternatívák, illetve azok konkrét előfeltételeinek felkutatása újra meg
újra létrehozza saját elméleti és ideológiai előfeltevéseink felülbírálatának a
lehetőségét is. Ám a reformfolyamat elmélyítésére törekvő társadalomtudományi kutatások gyökeres ellentételezést jelentő kiindulópontjai (Tőkei, Kornai,
Bauer stb.) sajnálatos módon nem segítik elő azon különös létformák kategóriáinak kidolgozását, amelyeket mint az általánossal viszonyban állókat — filozófiai koncepció alapjául tehetnénk meg. A szerző megfogalmazásával: a
szocialista gazdaságról szóló elmélet fokozatosan rákényszerült arra, hogy elismerje és elemezze a szocialista árutermelés, a szocializmus áru- és pénzviszonyait, de a reformhullámok során eddig tisztázatlan maradt, hogy mi is a viszony a reformelképzelések, általában a reformfolyamat és a szocializmus
mint termelési mód között. Balogh István gondolatsorai ezt a tényt érzékletesebbé teszik, a felvetett kérdések átgondolására, újbóli megvitatására ösztönöznek. A kötetben szereplő tanulmányok jó részét az az igény szülte, hogy
a szocializmust ne csupán két nagy társadalmi forma — a kapitalizmus és a
kommunizmus — felől, hanem egymást feltételező, egymásra támaszkodó gazdasági és társadalmi viszonyok együtteseként, történelmi rendszerként működő
sajátos,, különös formaként jellemezzük és vizsgáljuk.
Balogh István legújabb munkája kétségkívül jelentős állomás a magyar
társadalomtudományi gondolkodásban. A csaknem ötszáz oldalas tanulmánykötetet végigolvasva megállapíthatjuk: ez a könyv azon munkák sorába tartozik, amelyek érdemben hozzájárulnak mai valóságunk elméleti földolgozásához. A kötet rendkívül gondolatgazdag (éppilyen gazdag az a szakirodalom
is, melyet az elemzéshez segítségül hív), s még sok olyan kérdést érint, amelyről itt utalásszerűén sem ejthetünk szót.
Az MSZMP KB Társadalomtudományi Intézetében immár évek óta folyó
kutatásokhoz szorosan kapcsolódó filozófiai összegzést bízvást tekinthetjük a
reform — régóta hiányzó — filozófiájának. S ami a legfontosabb, e könyv is
igazolja, hogy a filozófiai gondolkodás eredményeit csak történetiségük ismeretében értékelhetjük igazán, s hogy csak a korábbi művek új módon történő
megvilágítása nyújt lehetőséget a további lépések megtételére. (Magvető)
DÁNYI LÁSZLÓ

Darwinisták üzenete
LADÁNYINÉ BOLDOG ERZSÉBET: A MAGYAR FILOZÖFIA
ÉS DARWINIZMUS XIX. SZÁZADI TÖRTÉNETÉBŐL
Hátha minden e világon,
Földi életem, halálom,
Csak mese, csalódás, álom? ...
Vajda János

Ladányiné könyve sajnálatos sorsú: első, de egyben posztumusz. Már
ezért is nehéz írni róla, hisz a megkövetelt objektivitás könnyen csorbát szenved ezen a tényen, s ehhez még az is adódik, hogy a recenzes személyes tanúja
volt a többéves munkának, a hatalmas anyaggyűjtésnek, ami a könyv születését megelőzte, s még résztvevője is lehetett egyik-másik fejezet vitájának.
Ennek az önpusztító munkának a nagyságát jellemzi, hogy a mintegy 180
oldalas könyvhöz csaknem 250 művet fölsorakoztató irodalomjegyzék járul, s
több, mint 600 lábjegyzet. A hivatkozott művek között szép számmal akadnak
ritkaságok, régiségek, s olyanok is, melyekért Erdélybe kellett utaznia a szerzőnek. Ezek a tények egyben jelzik a könyv sajátos értékeit és helyét a szakirodalomban: szigorú adatszerűség és hatalmas tényanyag; azonban amikor
maga a szerző szólal meg, a hangja kissé bizonytalanná válik, kitekintő megállapításai nem mindig következnek egyértelműen az általa fölsorakoztatott
tényekből. (A zárófejezetben például tényként kezeli természettudományos
felzárkózásunkat.) Mindamellett aligha sejthette, hogy a darwinizmus magyarországi történetét taglaló munka megjelenése két fontos szempontból is aktuálissá válik napjainkban.
Az egyik szempont a kelet-európai szocialista országok ún. „félperifériás" helyzetének konzerválódása és új keletű romlása, illetőleg ennek a folyamatnak a kapcsán a legkülönbözőbb társadalmi jelenségek története iránt
megerősödő érdeklődés élénkülése és analógiák keresése a történelemben a mai
kiúthoz: a múlt században, s főleg a 67 utáni időszakban Magyarország sok
ellentmondáson keresztül ugyan, de megindult a polgári fejlődésben, s jó néhány mutató tekintetében közel került a világszínvonalhoz, a „centrum" országaihoz. Ennek a bonyolultan kialakuló helyzetnek a komplex elemzése adhat netán analógiákat mai problémáink föltárásához, megértéséhez és talán
megoldásához is. így feltétlenül időszerű a darwinizmusnak mint legkorszerűbb
tudományos rendszernek a múlt századi magyarországi elterjedését vizsgálni.
A másik szempont a nemzeti-nemzetiségi kérdések ki tudja hányadszori
újjáéledése (vagy újjáélesztése): ezeknek a kérdéseknek a gyökerei igen mélyek, s talán a darwinizmus térhódításának (nehézsúlyú) melléktermékeként
jelentkező szociál- és nacionáldarwinizmus az egyik mélyre futó gyökerére
utal, s bizonyos vonatkozásban a tudományos fejlődés negatívumait is mutatja: így azt igazolja, hogy az új kutatási eredményeket elméletileg és ideológialag is el kell sajátítanunk ahhoz, hogy a társadalom szerves fejlődését
szolgálhassák.
Ellentmondásnak tűnik az tehát, hogy a filozófia és a darwinizmus történetével foglalkozó mű két említett aspektusa révén válik időszerűvé, de ez
csak látszatellentmondás. Elég utalni Greguss Ágostra, aki a fajok fejlődésének elméleti következtetéseit könnyed eleganciával alkalmazza a hazai tár101

v

sadalmi és nemzetiségi viszonyokra a múlt század hatvanas éveiben. Ladányiné könyvében talán épp az az alig több, mint egyoldalas alfejezet az egész
mű szervező-rendező elvének megfogalmazása, melyben Greguss 1867-es beszédét eleveníti föl, s mely a Magyar Orvosok és Természetvizsgálók gyűlésén
hangzott el. Ez a beszéd sajátos egyvelege volt a nacionáldarwinizmusnak, a
hegeli filozófia morzsáinak, a Bach-korszak alatt fölhalmozódott sérelmekből
fakadó érzelmeknek, az Eötvös által meghirdetett nemzeti művelődési programnak, de sürgető utalásai a polgári evulúció szükségességét kívánták előmozdítani, az ipar, a kereskedelem, a földművelés, a tudomány fejlesztésével,
ám ezek a célkitűzések egyben a nemzetiségek alávetésének eszközei is lettek volna (illetőleg lettek is). „Versenyt tételezett a társadalomban, melyben
a gazdasági és szellemi fölényért folyik a harc, a vagyonosabb, műveltebb
»•faj« a természet törvényei szerint is jogosan uralkodik." (147. o.) Nem nehéz
ezeknek a gondolatoknak a nyomán asszociálni olyan sztálinista és neosztálinista elveket, melyek egy új társadalmi forma kiépítésének rendelik alá a
nemzetek és nemzetiségek érdekeit, vagyis megfogalmazható a tétel: a konzervativizmus igen rugalmasan képes viselkedni, felszívja magába a tudomány
és az ideológia hozzá képest akár idegen eredményeit is, azokat sajátos módon értelmezve önnön bizonyítékaként kezeli.
Visszatérve a mű közvetlen témájára elmondható, hogy a címben jelzett
időhatár tulajdonképpen esetleges (1850—1875). Ladányiné — helyesen — nem
marad a jelzett határok között sem időben, sem témában: egyrészt áttekinti
a reformkori örökséget, másrészt előretekint a századfordulóig. Ugyanakkor
kitér az eszmetörténet olyan területekre is, melyek témájának csak hátteréül
szolgálnak. Itt kell megjegyezni, hogy valamilyen hiányérzete támad az olvasónak, nevezetesen abban, amire a mottó is utalni akar: a filozófiai gondolkodás ebben a korszakban irodalmi köntösben is megjelenik (nem is szólva a
röpiratokról és a publicisztikáról). Elég lehet Vörösmarty, Arany, Madách,
Vajda János, illetve Eötvös, Kemény Zsigmond nevét fölsorolni ahhoz, hogy
bizonyítsuk: az ember, a társadalom, a világ átfogó, filozófiai problémái élnek és hatnak, ha nem is filozófiai köntösben. Egy-két erőteljesebb utalás is
kielégítené a teljes képre vágyó olvasót, s a szerzőben volt is ilyen elképzelés
munkája továbbfejlesztésére.
Ami eszmetörténeti hagyományainkat illeti, nagyon jellemző a Hermann
Istvántól idézett vélemény: „bizonyos rokonszenves és bátor nekifutásokon
túlmenően magyar filozófia, magyar bölcselkedés úgyszólván nincs 1848-ig".
(9. o.) Ez nem jelenti azt, hogy semmi nem történt, hisz Ladányiné tömören,
de célratörően mutatja be azt, hogy a főleg német bölcseleti rendszerek megjelentek hazai gondolkodásunkban, s főként Hegel körül alakult ki nemegyszer disputa, sőt vita. (így válik érthetővé igazán Petőfi előremutató történeti gondolkodása „Az ítélet"-ben.) A leírás nyomán kirajzolódik a reformkor eszmei heroizmusa, Európa utolérésének akarása gondolkodásban, filozófiában és természettudományokban. A szabadságharc bukása sem változtatott azon a tényen, hogy a polgári fejlődés szerves voltához eszmei fejlődés
is tartozik: a kapitalizmus térhódítása megkövetelte a tudomány normális,
gyakorlatilag hatékony fejlődését, a dezantropomorfizáló tendencia kibontakozását is beleértve, de ugyanakkor az eredmények világnézeti általánosításának letompítását is. Felemás társadalmi fejlődésünkből következően igen sok
támadás érte a természettudományok kibontakozását. „A darwinizmus azonban a támadásokból győzelmesen került ki. Kétségtelenül meggyökeresedett
102

a tudományos é l e t b e n . . ( 1 8 5 . o.) Ennek a folyamatnak a legizgalmasabb 25
éve a könyv tulajdonképpeni témája.
Három főbb szakaszra osztja a szerző a kort: az első szakasz (1850—60)
a természettudományos szemlélet térhódításának korántsem sima útját mutatja
be. (Egyedül itt jelzi röviden különben a korabeli írók, kritikusok szemléletét.)
Ladányiné abban látja a természettudományok felé fordulás fő okát, hogy a
vereség után létrejövő „józan" szemlélet megköveteli a tapasztalati valóság felé fordulást, az emberi megismerés útjainak erkölcsközpontú megítélését. Erdélyi János, Nendtvich Károly, Dorner József és Eötvös József is egyaránt eszményíti a természettudományok fejlődésén alapuló haladást, mely
elveti az erőszakot.
A természettudományok fejlődése olyan jelenség, mely teret ad a kor
alapvető társadalmi-ideológiai vitáinak, s különösen az arisztokratikus-klerikális és a liberális erők összeütközése, kötélhúzása szembeszökő. Ez a szembenállás nem jelent világnézeti szembenállást is egyben, hisz a liberálisok
nem eleve materialisták. E téren a második szakaszban (1860—67) történt
valamiféle áttörés: a viták a kinyilatkoztatás és a természettudományok, a
hit és a tudás közti ellentétek formáját öltik. Egyre dühödtebbé válik ekkor a
katolikus sajtó, de a természettudományok hazai fejlődése feltartóztathatatlanul kibontakoztatja az evilágiságot. A tudomány társadalmi jelenséggé vált,
így mélyen érvényes rá is Durkheim tétele: a társadalmi jelenségeket az őket
elgondoló tudatos szubjektumoktól elválasztva kell szemügyre vennünk. Ezt az
elvet követi Ladányiné is, amikor a harmadik szakaszt (1867 után) vizsgálva
megállapítja, hogy a „darwini tanok befogadásának tudományos feltételei is
megérettek a hetvenes évekre". (155. o.) Ennek egyik tudománytörténetileg is
fontos ténye, hogy Margó Tivadar 1869-ben, két évvel Darwin: „Az ember
származása és a nemi kiválasztás" című munkájának megjelenése előtt leírja
„egyedül lehetséges következtetésként", hogy „az ember mint legtökélyebb
szerves lény, valamennyi állat között a legfelsőbb fokot foglalja el". (169. o.)
A már sajnálatosan folytatás nélkül maradó könyv rendkívül gazdag tényanyaga egy recenzióban aligha adható vissza, ennek jelentőségét csak hangsúlyozhatjuk. Néhány kisebb nyomdai hiba (pl. a 26. o. vége hiányzik) zavarja
a jó összképet. Szóvá kell tennünk viszont Ladányiné szigorú (bár néha ezért
szárazzá váló) stílusát, lényegre törekvő okfejtéseit, bár alkalmasint ez a tömörség nehezíti az olvasást, összességében viszont ez a Szegeden készült,
könyv a magyar tudománytörténet és társadalomtörténet fontos elemének tekinthető, nemzeti önismeretünk eddig méltatlanul háttérben levő mozzanataira
vet fényt. Plasztikusan mutatja, hogy a korszak nem csupán a kapitalizálódás
és a magyar nemzet kibontakozásának intenzív szakasza, s hogy Arany, Madách, Kemény Zsigmond és Vajda János neve mellett Jedlik Ányos és Eötvös
Lóránd neve is fémjelzi, s még inkább, hogy a természettudományos gondolkodás egyre szervesebben épül be a társadalmi tudatba, a filozófia nyelvén is
megfogalmazódnak a nemzet nagy kérdései. Jó, hogy elkészült ez a mű, de
már másokra vár a folytatás.
RÉVÉSZ MIHÁLY

103

Február 15-én tartottuk lapunk
éves munkájának értékelését, melyen
a szerkesztőség és a szerkesztőbizottság tagjain kívül részt vettek a Művelődési Minisztérium, a megyei tanács és a megyei pártbizottság illetékes vezetői, munkatársai. A problémák és eredmények mellett szóltunk
ez évi terveinkről is. A Tiszatáj, eredeti célkitűzése értelmében, a továbbiakban is elsősorban irodalmi fórumként működik.
*

Lengyel András főszerkesztő-helyettes és Szabó Tibor rovatvezető március l-jétől megvált a szerkesztőségtől, Besenyi Sándor pedig a szerkesztőbizottságtól. Tóth Béla, a szerkesztőbizottság elnöke — egészségi állapotára való tekintettel — kérte tisztsége
alóli fölmentését.
*

Április 12. és 14. között rendezték
meg a JATE Szabaidő Központjában
a POLYPHONgrleX 12 elnevezésű alternatív költészeti fesztivált.

«i

104

Köszöntjük az április 4-e alkalmából kitüntetett megyénkben élő alkotóművészeket. Oberfrank Géza, a Szegedi Nemzeti Színház főzeneigazgatója Kiváló Művész, Szalay Ferenc
festőművész Érdemes Művész kitüntetést, Grezsa Ferenc irodalomtörténész József Attila-díjat kapott.
*
Megjelent a Münsterben a Kortárs
Európai Irodalmi Folyóiratok Magazinja Lothar Jordán szerkesztésében
angol, francia és német nyelven. Az
Alföld, a Jelenkor, a Kortárs és az Űj
írás mellett a Tiszatáj adatai is megtalálhatók a reprezentatív kiadványban.
*

Űj, fontos kiadvánnyal gyarapodott
a békéscsabai Űj Auróra Füzetek sorozata: Schéner Mihály rajzos-verses
Diabolikonjánák. harmadik gyűjteményével, mely „több mint 80 ödrögöt
hoz napvilágra rejtekéből".

Ára: 16,— Ft

