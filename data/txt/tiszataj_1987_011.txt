Főszerkesztő
KAPOSI MÁRTON

Főszerkesztő-helyettes
LENGYEL ANDRÁS

A szerkesztőbizottság elnöke
TÓTH BÉLA
A szerkesztőbizottság tagjai
Berényi Bogáta, Besenyi Sándor, Borvendég Béla, Csatári Dániel,
Kaposi Márton, Szentpéteri. István

A szerkesztőség tagjai
Csatári Dániel, Nikolényi István, Szabó Tibor,
Tóth Béla, Zsoldos Sándor

#

Tartalom
XLI. ÉVFOLYAM, 11. SZÁM
1987. NOVEMBER

VERESS DÁNIEL: A levélíró Zágoni Mikes Kelemen
(1. rész)
KÉPES GÉZA: A legáció (vers)
KOVÁCS ANDRÁS FERENC versei: Amerikai anziksz;
Lélegzési tilalom
VERESS GERZSON versei: intés az orzókhoz; rend;
A láthatatlan versek
TAKÁTS GYULA versei: Becéről Illyés Gyulának Tihanyba; Míg csipog és tátogat

3
17
20
21
24

HAZAI TÜKÖR
Szegedi

műhelyek

DOMONKOS LÁSZLÓ: Régi világok ölelésében. Beszélgetés Maróti Egonnal
25

TANULMÁNY
TANDORI DEZSŐ: „ . . . s tölgyfák zuhannak át a völgyeken ..." Áprily Lajos
34
OLTYÁN BÉLA: Illyés és Déry. Egy alkotóbarátság
„természetrajza"
41
PÉTER LÁSZLÓ: Illyés és Szeged
48

1

MŰVÉSZET
MOLDOVÁN DOMOKOS: Süli András algyői naiv festőről. Beszélgetés Bálint Sándorral
58

KELET-EURÓPAI TÜKÖR
LENGYEL ANDRÁS: Egy „gustiánus" erdélyi szociológus. Vázlat Venczel Józsefről
64

o

KRITIKA
JOBBÁGY TIHAMÉR: Az emlékezés bátorsága. Domahidy András: Vénasszonyok nyara
HIMA GABRIELLA: Beney Zsuzsa: Napló, előtte és
utána
A. SAJTI ENIKŐ: Horthy-Magyarország részvétele Jugoszlávia megtámadásában és megszállásában 1941—
1945
JÓZSA ZOLTÁN: Kórkép az egészségügyről. Losonczi
Ágnes: A kiszolgáltatottság anatómiája az egészségügyben

82
86
89
93

DLUSZTUS IMRE:| Nacsády József (1924—1987) |

95

Híreink

96

ILLUSZTRÁCIÓ
Tipity János rajzai a szegedi vasművesség remekeiről
a 16., 19., 33. lapon és a borító 3. oldalán.

A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 87-3218 — Szegedi Nyomda — Felelős vezető:
Surányi Tibor igazgató.
Szerkesztőség: Szeged, Tanácsköztársaság útja 10. — Táviratcím: Tiszatáj Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető
bármely hírlapkézbesítő postahivatalnál, a posta hírlapüzleteiben és a Hírlapelőfizetési és Lapellátási Irodánál (HELIR), Budapest V., József nádor tér 1. — 1900,
közvetlenül vagy postautalványon, valamint átutalással a HELIR 215-96-162 pénzforgalmi jelzőszámra. Egyes szám ára: 16 Ft. Előfizetési díj negyedévre: 48, fél
évre 96, egy évre 192 forint.
Kéziratot nem őrzünk meg és nem küldünk vissza.
ISSN 0133 1167

VERESS DÁNIEL

A levélíró Zágoni Mikes Kelemen
A Törökországi levelek — a címet Kultsár István, a mű első kiadója adta*
— összesen kétszázhét hosszabb-rövidebb levelet tartalmaz. Keltezésük szerint
.1717 októbere és 1758 decembere közt íródtak, tehát Mikes és a törökországi
kuruc emigráció életének negyvenegy esztendejét fogják át. Mind a magyar
mind az európai episztola-irodalomban egyedülállóvá teszi e művet, hogy címzettjük nemlétező, fiktív személy. írójuknak soha nem jutott eszébe, hogy leveleit bárkinek elküldje, hiszen ama Pérában, Konstantinápoly európaiak lakta
negyedében élő „nő rokon" Mikes képzeletének teremtvénye. Az általunk ismert, bőrbe kötött, 223 számozott oldalas kéziratos levélnyaláb kezdő oldalának homlokán, az első levél fölött, ugyancsak Mikes kézírásával ez olvasható:
Constantinapolyban groff P
E.... irot leveli M . . . .
K....
Az „édes néne" mögött Mikes életének némely kutatói valóságos személyt
sejtettek, a levelek címzettjében hol Pekri Esztert, hol Paksy Erzsébetet, hol
Pesselier Mária Ernesztint vélték felfedezni. E feltételezések, különböző életrajzi tények gondos számbavétele és összevetése után mind megdőltek, illetve
ez ideig nem igazolódtak, tehát a Törökországi levelek címzettjét változatlanul
nemlétezőnek kell tekintenünk.
Azonban mielőtt e különleges írói vállalkozás alkotáslélektani motivációit
vizsgálnánk, tekintsük át röviden a Mikes által választott műforma személyes
előzményeit, levélmodelljének sajátos jegyeit, és jelöljük ki helyét a magyar
szépprózában.
1700 ősze, esetleg az 170l-es év eleje és 1707 májusa közt Mikes a jezsuiták 1579-ben alapított kolozsvári kollégiumának, az Academia Claudiopolitanaenak tanulója volt. A tanítás nyelve Erdélyben a latin. Csak a legalsó osztályban, az „előkészítőben" tanulnak a diákocskák magyarul, hiszen a frissen odakerültek, magyar, székely, román, szász, szlovák, lengyel nemesi családok és
módos városi polgárok fiai rendszerint egyáltalán nem vagy csak igen gyengécskén tudtak latinul.
Az osztályokat a fő tantárgyak — nyelvtan, költészettan, szónoklattan, lo* TÖRÖK ORSZÁGI LEVELEK mellyekben az Ildik Rákótzi Ferentz Fejedelemmel Bujdosó Magyarok Történetei más egyébb emlékezetes dolgokkal együtt barátságosan előadatnak. írta MIKES KELEMEN Az emiétett Fejedelemnek néhai Kamarássa Most pedig Az eredetképpen való Magyar Kézírásokból kiadta KULTSÁR
ISTVÁN Az Ékesszólásnak Tanítója Szombathelyen. Nyomtatta Siess Antal Jósef.
1794. (6 számozatlan — Az olvasóhoz — és 490 számozott oldal.)

3

gika, bölcselet — szerint osztották fel. A tanulók — tárgyunk szempontjából
ezt fontos kiemelnünk — már az első grammatikai osztályban olvasgatták és
fogalmazási mintaként használták M. T. Cicero leveleit, s a római klasszikus
műveinek, valamint a pallérozott levélírás szabályainak megismerése, elsajátítása, a levélfogalmazás gyakorlása a felsőbb osztályok tanrendjében is szerepelt. Mikes tehát a szabatos, világos, gördülékeny fogalmazás latin eszményét és igényét Kolozsvárt szívta magába, a jeles ókori szerzők munkáit olvasgatva. A gyakorlati levélírás mesterségét viszont később, Rákóczi Ferenc udvarában sajátíthatta el, amikor mint fejedelmi apród talán segített is az udvari
kancellárián a sürgős levelek másolásában. A: fejedelem belső környezetében
forgolódónak nyilván arról is tudomása volt, hogy az udvartartáshoz tartozók
közül többen vezetnek leveles-diáriumot (Ráday Pál, Pápai János), mely a
korabeli levelezés általánosan használt adatszolgáltatója vólt. Említetteken kívül 1707 és 1710 közt Beniczky Gáspár is készített hevenyészett feljegyzéseket
Rákóczi napjainak teltéről, Mikes apródtársa, Szathmári Király Ádám pedig
naplójában életmenetük 1711 és 1717 közti időszakának főbb eseményeit, lengyel- és franciaországi időzésüket örökítette meg. E bővíthető névsor elejére,
a mindvégig rengeteg levelet író és tollba mondó, a száműzetésben vallomásait
és emlékiratait fogalmazó Rákóczi nevét kell állítanunk, akiről Mikes többször
is följegyezte, hogy „csak a sok írásban tölti az időt".
Mikes tehát sereg tollforgató ember közt nőtt fel, serdült férfivá, az olvasás iránti holtáig tartó szenvedélyét, a tollforgatás iránti vonzalmát személyes
tapasztalatok, szükségletek, élmények, példák is erősítették, sarkallták. Azonban önkifejezési formakeresését, stílustörekvései irodalmiasulásának kialakulását az erdélyinél korszerűbb, művészibb ideálnak, a „francia iskolá"-nak köszönheti. A franciaországi tartózkodás éveiben ismerkedik meg a gazdag, jelentős hagyománnyal rendelkező francia levélkultúrával. Az olvasmányként kedvelt, informáló és szórakoztató, ugyanakkor a levélírás művészetét is tanító
gyűjtemények, példatárak, a francia művelt társaság állandó olvasmányai és
beszédtárgyai közé tartoztak. A levélírásra oktató könyvekben a példákat kísérő fejtegetések eligazítást nyújtottak a levél felépítése, valamint a stílusnem
kiválasztása kérdésében is. A Törökországi levelek (a továbbiakban: Leveleskönyv) motívumrendszerében leginkább két — utóbb világhírűvé vált — francia levélíró hatása fedezhető fel. Az egyik Roger Rabutin, Comte de Bussy, a
másik Marié de Rabutin-Chantal, Marquise de Sévigné.
Bussy Rabutin unokatestvérével, Madame Sévignével folytatott levélváltásának Mikes franciaországi időzése előtt és alatt megjelent részei, megközelítőleg háromszáz levél, valamint Sévignénének Provence-be férjezett lányához,
.Grignánnéhoz címzett levelei a párizsi és vidéki szalonokban társasági és szellemi ínyencségnek számítottak. Mikesnek is ismernie kellett ezeket az apróbb
és nagyobb eseményeket elmésen elmesélő, a távollevők közt a társalgást pótló
leveleket, miként apróbb átvételek s méginkább kimutatható érzelmi, hangulati
párhuzamok bizonyítják. Például Mikesnek az „édes néné"-vel való évődése,
incselkedése, mórikálása hasonlít Bussy Rabutinnek a „chére cousine"-hez írt
levelek hangjához, enyelgő, udvarló tónusához. Egyébként a cousine-fogalomkör is hasonlatos a Mikes háromszéki világából való „néne" gyermek-, illetve
dajkanyelvi szóalakhoz, mely a pontosabb rokoni fokozat megjelölését — bizonyára szándékosan — homályban hagyja.
A Mikes és Sévignéné közti hatásösszefüggésről Gyergyai Albert ezt írta:
„Lehet — és többé-kevésbé valószínű —, hogy a mi Mikesünk is ismerte le4

veleit, ha csak töredékesen is, esetleg csak valamelyik utánzóját, erre vallanak Mikes leveleinek kezdeti és befejező cikornyái, kedves témái a vallásról,
a lélekről, az olvasmányról, és főképpen az írásnak kedvelése, ami Mikesnél
valóban a társaság híján a márkinénál szenvedélyesebb férfias képzelete és
érzelmessége folytán válik mintegy lelki szükségletté. A márkinét és az íródeákot egyformán vonzóvá teszi igénytelenségük, civilizáltságuk, kedvességük, s
épp ezért fölényük főúri vagy bujdosó környezetükkel szemben; mindegyikük
előkelőbb és kulturáltabb azoknál, akik közt állandóan élnek, s ez, ahelyett,
hogy fennhéjázóvá tenné, ellenkezőleg, arra buzdítja őket, hogy alkalmazkodjanak a nagy többséghez — s teszik ezt jó kedvvel, fölényük tudatában, a békesség és a rend kedvéért. Ez emeli őket „klasszikussá", erkölcsileg és stílusban: az írás, a kifejezés magáért való öröme, a kulturáltság, a mindenáron való
derű életük minden monotóniája és monomániája ellenére — persze mindazzal a különbséggel, ami Párizs és Rodostó, a Carnavalet-ház szalonja és a
bujdosó legénylakása között fennáll. S mégis, annyi különbség ellenére, egész
komoly párhuzam vonható a francia márkiné és az erdélyi száműzött között,
az egyik belső világa mélyebb, a másik kedélye ruganyosabb. Gondoljunk viselkedésükre a gályarabokkal szemben, gondoljunk fejedelemkultuszukra XIV.
Lajossal és Rákóczival szemben, gondoljunk vallásosságukra, amely majdnem
hasonló szellemű könyvekből és szerzőkből táplálkozott. E párhuzam világánál
a márkinénak oly vonását látjuk, amelyet Mikes olvasása nélkül soha fel nem
fedeztünk volna: Sévignéné jókedve nem volt egészen spontán, inkább magatartásához, jó modorához tartozott^ hogy levélben, mint élőszóban mindig derűt
mutasson, mert tudja, hogy a bánatot úgy kerülik, mint a betegséget, a könnyű
tréfa hatékonyabb a legkomolyabb érveknél, s Mikes is ezért mosolyog, ha nem
is oly gyakran s nem oly sikerrel, mint a kedves Sévignéné."
Más szerzőkre — Montesquieutől César de Saussure-ig — vonatkozó adatok, valamint filológiai elemzések már nem bizonyítják a közvetlen átvételt,
sőt még a közvetlen hatást sem, mégha bizonyos motívumok, levéltechnikai
megoldások és stílusfordulatok némely hasonlóságot jeleznek.
A mikesi levélmodell kialakulásához számos és sokféle írás és iromány
szolgáltatott mintát, de a Leveleskönyv-et egyetlen, vagy akár több — cím szerint meghatározható — mű, olvasmány hatásából levezetni nem lehet. Csakis
sokféle és különböző hatásokról, inspirációs forrásokról beszélhetünk, valamint a különböző értékű olvasmányok változó szintű feldolgozásáról és felhasználásáról.
A francia szellemi-irodalmi hatást lebecsülni nem lehet, de túlbecsülni sem
indokolt. Kétségtelen az, hogy Mikes francia olvasmányai, a francia nyelvű
társalgás alapvetően hozzájárultak levélírói magatartásának kialakulásához,
tudatosulásához, művészi eszközeinek kimunkálásához, levélstílusának kiképzéséhez, kifejezésmódjának csiszoltságához. Párizsban, a természetes és hajlékony
társalgási nyelv központjában sajátította el a leveleit jellemző közvetlen, árnyalt,
csevegő hangot, ottani tapasztalatai alapján vonhatta le a tanulságot, hogy levelet úgy ír az ember, ahogy beszél, de szó sincs arról, hogy Mikes csupán
utánozta vagy másolta volna a francia levélmodellt. Nem is tehette, hiszen
szellemi környezetként ég és föld volt a különbség a francia főváros és Rodostó, a korábban jellemformáló Zágon, Zabola, Abafája, Kolozsvár, Munkács,
majd a számkivetettként meglakott Torun, Gdansk, Grosbois életformája, életstílusa, közérzetalakító hatása és a francia udvari nemesség életmódja, életszemlélete és gondolatvilága között. Okkal írta Németh László, hogy „Mikes
5

Kelemen nem a franciáktól tanulta el, ami a legjobb benne". Az élmények,
gondolkodásmód, lelki hajlam, valamint az alkotás összefüggéseire utaló megállapítást igaznak és igazolhatónak érezzük, ha Mikes haláláig frissen megőrzött gyermekkori élményeire, a szülőföld végzet-szigorú hatására, a bujdosás
évtizedei alatt is csorbítatlanul megőrzött anyanyelvi kultúráltságára, és nem a
felnőtt, utólag magára vett — meglehetősen vegyes elemekből összeállt — műveltségére gondolunk. Épp ezért, eddigi vizsgálódásainkat bővítve tágítanunk
kell gondolatmenetünkön is, a Mikest alakító külföldi hatásokhoz kapcsolva a
hazaikat.
•

Mikes Leveleskönyvében, a levélírás módjára, művészetére, tartalmi elemeire, stílusjegyeire vonatkozó számos utalás, sőt tételes kijelentés elárulja
azt, hogy fogalmazójuk tudatosan, néhol éppenséggel rendkívül alaposan, sőt
ravaszul átgondolta a műfaj szabályait, törvényeit, gondosan számbavette az
igényes — tehát irodalmi — levélírás minden követelményét. Műfaji bravúrjának lényege, ahogy szülőföldje nyelvét, mint legfőbb hazai „útravalót", valamint az ugyancsak itthon felszívott másik örökséget, az erdélyi udvari próza stílust, minőségileg újat teremtve, beoltotta a fejlett francia levélirodalommal, miközben kifejezésmódját, írói eszközeit saját legszemélyesebb hajlamai
szerint alakította, saját természetéhez hajlította.
A nyelvvel — ezt már most, előlegezetten megállapíthatjuk — Mikesnek és
rajta keresztül irodalmunknak különös szerencséje volt. Miként Cs. Szabó
László írta „Mikes a Székelyföld nyelvi demokratizmusában nőtt fel; az úri társaság szava ott úgy lejtett, mint a népbeszéd s megfordítva: a nép ékes, mesélő, mondhatnám királyfi nyelvet használt favágás és zabvetés közben is.
Amikor tolla, francia mintára az élőbeszédhez simul, a magyar népnyelv legköltőibb elágazását használja s nem a szalonok nyelvét, amely csupán Franciaországban hangzott erőltetés nélkül. Stílusa éppen ezért rokon Fontenelle és
Montesquieu stílusával, mert lényegi és nem külsőleges az összefüggés? Elkerüli
utánzásukat s ugyanakkor — példájukra — ragaszkodik a természetes beszédhez. Ezt a franciák egy okos hercegnő, grófnő vagy polgárasszony fogadószobájában hallhatták és gyakorolták, Mikes a parasztos udvarház körül."
A Leveleskönyv hazai természetes előzménye — bár Mikes ezeket nem ismerhette — a még eléggé nehézkes, rostos, szétindázó mondatú, latinizmusokkal tűzdelt (Mikes meglepően kevés latin szót használt, mindössze néhány tucat a Leveleskönyvben a számuk), családi levelezés mellett elsősorban a napló,
az önéletírás, az emlékirat. Ezek a műfajváltozatok voltak a felvilágosodás
koráig az uralkodó prózai műfajok Erdélyben. A szóban forgó munkák elsődlegesen nagyértékű történeti kútfők, kordokumentumok (Baranyai Decsi János,
Forgách Ferenc, Mindszenti Gábor, Szamosközy István, Nagy Szabó Ferenc,
Somogyi Ambrus, Szalárdi János stb.), de a legismertebbek, kéziratosan közkézen forgók, irodalmi veretű emberi-lélektani lenyomatok is, amennyiben a
történelmi-közéleti-politikai-hadi eseményekről szóló beszámolókat emberi történések, a magánélet epizódjai fonják át, s kettős értelemben — önábrázolásként és a kortársak bemutatásaként — erkölcsi tanulságokkal bíró jellemrajzokat is nyújtanak. (Kemény János, Bethlen Miklós, Cserei Mihály, Tótfalusi
Kis Miklós.)
Mikes kortársainak műveiben, a XVIII. század elején és közepén írt önélet6

írásokban és emlékiratokban, Apor Péter, Bethlen Kata, Bod Péter, Halmágyi
István, Hermányi Dienes József, Rettegi György és mások munkáiban már
új elbeszélő formák vajúdnak, szétfeszítvén, illetve szétzilálván a klasszikusnak nevezhető történeti emlékirat kereteit, lehetőségeikkel az elbeszélés, a novella, némiképpen a regény fele mutatva.
Ebben az átalakulási folyamatban, irodalomtörténeti visszapillantásban kiemelt, megkülönböztetett hely illeti meg a Leveleskönyvet. Ez a fiktív levelekből összeálló levélegyüttes valójában határműfaj: az anekdotafüzér, a krónika, a novella, az életkép, az önéletírás, az emlékirat érintkezési vagy metszéspontján helyezkedik el, hiszen nem kevesebb mint negyven-ötven, részben
személyes élményből származó, részben olvasmányokból kölcsönzött anekdotát
találunk benne; ezek mellett szabályos elbeszélést, életképet, fabulát, novellisztikus jellegű históriát, útleírást, legendát, moralizáló és művelődéstörténetinéprajzi vonatkozású kisesszét, karcolatot sőt riportot is, sereg példázatot s
mintegy százötven közmondást, illetve szólásmondást.
Á magánlevél Mikes tollán enciklopédikus műfajjá vált. Amint Gyenis
Vilmos megállapította „Mikes eredeti prózájának lényege tehát abban foglalható össze, hogy a szerző kitűnő szintézisbe tudta olvasztani és magasrendű
kisepikára váltani egyfelől a hazai emlékírás szubjektív alapmotívumait, másfelől a túlsúlyba kerülő objektívebb, anekdotikus meseelemeket, s mindezt
a fiktív levélformában újra teremtette. A nagy koncepciójú, hajdani emlékírás
és a modern levélforma sikeres összegezését egy közbülső, átmeneti kisepikai
forma tette lehetővé számára: az alakulóban lévő hazai anekdotikus gyakorlat
Rodostóban is élő hagyománya. Hogy nincs ellentétben a fiktív levélforma az
emlékirati-anekdotai tartalommal, mutatja, hogy a francia vizsgálatok is joggal összefüggésbe hozzák e kettőt... a levélformát sokszor csak az emlékirat
álcázásának tekintik, nem egy esetben pedig... anekdoták gyűjtőhelyének."
A műfaj váltás társadalmi determináltsága Erdélyben kézenfekvő. Az önálló fejedelemség megszűnte után, a kuruc szabadságharcot követő Habsburgmegszállás által teremtett helyzetben, a közéletből sokan vonultak vissza kényszerű módon, vagy húzódtak amolyan belső száműzetésbe, tiltakozásként az
átmenetinek érzett helyzetben. A háromszéki, altorjai Apor Péterből 1736-ban
még a kor legkitűnőbb emlékiratát préseli ki az adott helyzettel szembesített
múltra emlékezés, ám ahogy telnek az évek, sőt évtizedek, a beszűkült, elprivatizálódott, nagy eseményektől mentes életben már csak a mindennapok
szürkébb vagy színesebb apróságainak feldolgozására teremtődik — jobb és
más híján — lehetőség. Vargyasi Dániel István, Inczédi Pál, Czegei Vass
György, Szakáll Ferenc vagy Wesselényi István, ha nem is emlékezhetnek
nagyívű pályafutásra, még a valóságos, személyesen megélt történelemről írhatták feljegyzéseiket, utódaik már csak az idő múlásával, a megváltozhatatlannak tűnő jelennel vívják harcukat, a sorjázó, jobbadán a magánélet szférájában zajló mindennapokkal. Mikes Kelemen esetében, a külső emigráció
körülményei közt is hasonlóról van szó, ezért tudjuk — a zágoni nemesi kúria
nélkül is — oly jól elképzelni itthoni tollforgató nemesúr társai közt.
A Leveleskönyv nyersanyagát, feltételezéseink szerint, időszaki feljegyzések, amolyan „emlékeztetők" szolgáltatták. A Mikes kézírásában fennmaradt
példány úgynevezett „szerzői másolat", s lehetséges, hogy még nem is végső
tisztázat. Az ősfogalmazvány, tehát az, amiről Mikes ezt a másolatot készítette,
sajnos nem ismeretes. Ezért nem sikerült mindmáig megállapítani, hogy Mikes
a leveleket valóban a keltezés időpontjában írta-e vagy utóbb. Mindenesetre
7

van olyan levele, mely a keltezésénél később bekövetkezett eseményre utal.
Másutt meg láthatóan a levelek keltezését javította át, de homály födi, hogy
mikor, hol, hogyan dolgozta ki, másolta át pillanatrögzítő feljegyzéseit. A kézirat azt mutatja, hogy a másolati példányon többször is alapos, gondos szöveggyomlálást, stílusja vitást végzett.
Ha Mikesnek, kezdetben a megtervezés nem is lehetett szándékában, a
levelek összességükben, náplószerű kidolgozottságukban levélformába öntött
önéletírás benyomását keltik, sereg megkülönböztető, egyénítő jeggyel és sajátossággal. Gondolatmenetünk vonatkozásában figyelmet érdemel Szerb Antal
megállapítása: „Az erdélyi önéletrajzírók alkotják a természetes előjátékot
Mikes Kelemen Törökországi leveleihez... ők mintegy faji előzményei a mikesi műnek, korábbi hajtások abból a talajból, ahonnan Mikes kisarjadt. Mert
Mikes összetett lényében és sokféle hányatott életében az alapvető, a legfontosabb mégis az erdélyi származás. Mikes volt a legerdélyibb erdélyi, talán éppen ázert, mert hazája földjét egy hosszú életen át nem láthatta viszont, csak
messziről, hegyek ormáról, a „köpönyegét". Mindig székelynek mondta magát
és nem magyarnak, fordításait székely nyelvre fordította; ha az erkölcsi posztulátumot érezte önmagában, akkor mindig a „nemes erdélyi vér" szólalt meg
benne s mindhalálig az erdélyi asszonyokat vallotta legszebbeknek. Benne teljesedik ki az erdélyi szellem önmaga felé forduló, magát tanulmányozó iránya,
az individualista Erdély legfőbb irodalmi mondanivalója, és mély vallásosságának meg széles humánumának az a szintézise, ami szintén erdélyi hagyomány volt Dávid Ferenc óta."
Szerb Antal az objektív hatások jelzésével a személyiségtipológia és az
alkotáslélektan fele mélyíti az elemzést. Okkal, hiszen mi a Leveleskönyv ma
is élő, ma is eleven hatásának titka? Titka — ha egyáltalán ilyesféléről beszélhetünk — a szövegen keresztül kitárulkozó jellem és lélek, a mondatokból, a sorokból kiágaskodó — rendkívül rokonszenves — személyes én. összességében az a jellegzetesítő, összetéveszthetetlen erkölcsiség és gondolkodásmód, az a különös szépségű, megható érzékenységű és bájú, minden hajszálgyökerével a szülőföldbe tapadó, kapaszkodó érzésvilág, melyet Mikes megható egyszerűséggel, természetességgel és bölcs humorral ki tudott fejezni, és
egyértelműen magas irodalommá tudott fejleszteni. Remekműve az egyéniség,
az élet és az alkotás példátlan szervesülése, összekristályosodása.
Mikes Kelemen a magyar olvasók tudatában nem pusztán egy író, hanem egy teljesebb erkölcsi való is, „Zágon" és „Rodostó" összekapcsoltságában szimbólummá nemesedett morális példakép. Nem véletlen, hogy másfél
évszázadon át, legnagyobb költőinken kezdve, mint Vörösmarty, Petőfi, Arany,
Madách, Ady a mai kortárs legfiatalabbakig — ismereteim szerint — több
mint fél száz verset írtak Mikesről vagy Mikes ürügyén. És több mint puszta
érdekesség, hogy egy múlt századbeli közepes tehetségű költő, Lévay József
öt zömök kötetet megtöltő versterméséből egyetlen vers maradt fenn a köztudatban, antológiadarabbá válva, a Mikesről szóló, melynek sorai, strófái szállóigeként élnek tovább.
A Leveleskönyv hatását össztettségében vizsgálva, a nyomaték egyszerre
esik a műalkotás immanens esztétikumára és a műben kifejeződő magatartásra, á maradandó jelentést hordozó példaképre. Ne hallgassuk el, hogy Mikes, az
olvasók világképében, gyakran romantikus mítosz is, de feltétlenül konstruktív abban az értelemben, hogy pozitív felelet a honvesztettségre. Mert ő, miközben tényként fogadta el a kényszerűséget, bölcs és derűs fölénnyel vívta
8

meg harcát az általa megváltoztathatatlannak nem csak elviselve azt, hanem
gyakran fölébe emelkedve erkölcsileg és lelkileg. Ezzel vált a Hűség, az Áldozatkészség, az önfeláldozás, az Eszményhez való Következetesség, a Szülőföldhöz, az Anyanyelvhez ragaszkodás azóta felül nem múlt megtestesítőjévé, jelképévé. Gondolkodására, érzelemvilágára jellemző, hogy világba hullottságát,
bujdosását 1707-től, Erdély elhagyásának időpontjától számította. Számára az
Otthon, a Haza, a Kárpátok karéján belül fekvő föld volt. Ezen kívül minden földrajzi táj, ahol hányattatásaiban megfordult, számára csak „külföld",
ő pedig nem több mint „idegenben bujdosó".
A Mikesben munkáló érzés, amit nevezhetünk lokálpatriotizmusnak, hívhatunk regionalizmusnak, egyszóval a szűkebb szülőföldhöz való kötődése mélyebb, gazdagabb és változatosabb annál, mintsem hinnénk. A fejedelem kíséretében bebarangolta földrészünket. Élt akkori világvárosokban, királyi udvarokban, főúri kastélyokban, paticcsal tapasztott nyomorult házikókban.
Ácsorgott Gdansk, Hull, Marseille és Konstatinápoly mólóin. Rodosóti kopott
szállásának ablaka alatt a Márvány-tenger vize hullámzott. Szemtől szemben
láthatta a kor hatalmasságait, a francia királyt és családtagjait, az orosz cárt
és kíséretét, a török császárt és egymást követő nagyvezéreit, találkozott tatár
kánokkal, örmény fejedelmekkel, lengyel nagyhetmanokkal, Moldva és Havasalföld fanarióta uralkodóival, ismerte a kor számos jeles és jelentős erdélyi és
magyarországi főurát. Hajózott, majdnem hajótörést szenvedve az Északi- és
a Földközirtengeren, csónakázott a Visztulán, a Szajnán, a Dunán, és mégis,
mégis vénember koráig az Oltót, a Szamost, a fürge Bodza patakát emlegette.
Átkelt a Balkán-hegységen, de emlékezete az erdélyi „nagy hegyeket" dédelgette. Fülében itthoni malmok, fenyőrönköt hasító fűrészek kelepeltek-sivítottak. Sétált Versailles-ban, Passyban, Chailottban, andalgott csodálatos —
és természetellenes — geometriai alakzatokba nyírt bokrú kertekben, pompás
csónakázható csatornák partján, gazdag gyümölcsösökben, szőlőkben és gyapotmezőkön, de orrában a zord háromszéki fenyvesek gyantás illatát, havasi kaszálók kesernyés-savanyú szagát érezte holtáig. ínye a háromszéki ásványvizek
pezsgését, a mézespogácsa édességét, a mézsör ízét kívánta. Visszaemlékezett
a Kolozsvárt sütött kenyér illatára, képzeletében a csurgatott tésztaleves páráját szippantotta, leveleiben a kolduslábnak nevezett csörögét emlegette. És
leggyakrabban a káposztát, melyről több mint tíz levélben esik szó változó —
néha meghökkentő — összefüggésben, nem egyszer költői hevületű mondatokat
csiholva ki az ábrándozva visszaemlékezőből.
A hontalan bujdosó — a jelenséget jól ismerik a lélekbúvárok — nemcsak felidéző képzeletével, hanem szemével, fülével és nyelvével is „emlékezett" szülőföldjére. Ez jelentette számára az örökre elhagyott, mégis legkedvesebb tájat, a zaklatottan is szép gyerekkort, a korán megszakadt serdülőkort.
Egyszóval azt a hamvas ifjúságot, melyet egyetlen oltalomnak, egyetlen szépségnek érzett hazaszálló képzelete.
Szülőfalujának lakóit, Erdélyben szétszórtan élő népes rokonságát fiktív
leveleiben soha nem emlegette. Tragikusan elpusztult apjáról egyetlen mondata sincs, tanítóiról, nevelőiről egyetlen sort sem írt le. Ez azonban ne tévesszen meg, mert amikor immár hetvenesztendősen alkalma nyílt valóságos
levelet küldeni haza, csak úgy buzognak belőle a személyekhez kötött, fél évszázaddal korábbi emlékek s lepik el rajoslag a hazasóhajtó levélíró beszámolóit.
9

Hogy mennyire tudat- és szívmélyig ható volt Mikes Kelemen szülőföldhöz
való kötődése, azt leginkább az „édes néne" alakjának megteremtése bizonyítja.
A nőrokon kitalálása és életre delej ezése csak másodsorban volt írói megfontolás eredménye. A levélíró elsősorban egy érzés szorongató parancsának engedelmeskedett, tollát a hazavágyódás mély nosztalgiája, a szülőfölddel való
kapcsolatteremtés vágya mozgatta. A bűbájos hölgyet a honszeretet teremtette,
bűvöltette életre, sajátos halhatatlanságra.
Említettük, hogy a néne írói fikció. Mikes a kedves rokonasszony arcmását több, általa ismert, kedvelt nőszemélyéből állította össze. Lányok, asszonyok, rokonok vagy pusztán közeli ismerősök vonásaiból, akikkel a levélbeli
érintkezés az otthoniasság, a családiasság hangulatát tudta belopni a rideg
agglegényi szállásra. Az eljárás, lélektanilag, kényszerű pótcselekvés volt. Maga
Mikes utalt arra több ízben is, huncutkodó mosollyal, hogy „még több vagyon
az atyafiságnál közöttünk". Mindez az ildomos széptevéshez tartozott. A gáláns
udvarló, aki önjellemzése szerint mellesleg zömök, hízásra hajlamos, mackómozgású ember lehetett, lábujjhegyen körültipegte a rokonasszonyt, beborította
ragaszkodásával, korholásaival, vonzódásával, rokoni és azon túlmenő szeretetével, káposztaszaggal és pipafüsttel. Pletykaízű históriákkal, szerelmi történetkékkel szórakoztatta, bokros kérdésekben adott néki komoly hangon tanácsot, eligazítást, néha korholta, néha ijedt hangon megkövette, gyakran neheztelt hosszas hallgatásáért, máskor lelkendezett nagyszerű leveleit olvasva
s egekig dicsérte a néne levélíró művészetét.
A leveleket fogalmazó és a levelek címzettje közötti kapcsolat, mint lélektani alapállás vonzó és nagyon emberi; mint ötlet roppant szellemes; mint
írói fogás kitűnő. A valóvá írt, körüludvarolt, körülhízelgett, zsörtölődve megpirongatott, panaszt, okoskodást, intelmet, tanácsokat, enyhe kétértelműségeket, moralizáló gondolatokat, szikkadt ténybeszámolókat egyforma türelemmel
„elviselő" rokon hölgy azért kellett Mikesnek, hogy mindég legyen kezeügyében egy igazi erdélyi nemesasszony, akivel magától értetődő természetességgel,
közvetlenséggel tud „beszélgetni" élete folyásáról, mindennapi gondjairól, az
eseményekről (vagy éppenséggel az egyre krónikusabbá vált eseménytelenségről és unalomról), vágyairól, aggodalmairól, hazasóvárgásáról. Az „édes néne",
akinek Mikes volt — óh, áldott önző kisajátítás! — a „legkedvesebb és drágább
atyjafia", nagyon hálás beszélgetőtárs volt, s Mikesnek nemcsak a családot,
hanem a társaságot, a társasági életet is pótolta, amennyire pótolhatta. És
Mikes hallatlanul leleményesen kihasználta a fikciót: buzgón igyekezett szórakoztatni nénjét — bár nem mindig sikerrel —, és még egy vékony szálú cselekményt is belesodort a levelek szövetébe találkozásaikról, a néne látogatásairól, elválásaikról, vonzalmuk hullámzásáról.
Nemes, ártatlan, szívet facsaró volt ez az élete fenntartó, legalábbis aládúcoló mórikálás, mely kezdetben lelkileg felszabadította a levélírót, keretet
teremtve legszemélyesebb mondanivalói számára. Aztán, idő múltával a kapcsolat halkul majd elszürkül, elmeszesedik, érzelmileg kiszikkad: nincs már
kedve Mikesnek az önámító játékhoz. És az egész illúzióteremtés abban a pillanatban meg is szűnik, amikor a bujdosó az isztambuli császári követtől hivatalos engedélyt kap arra, hogy erdélyi rokonainak — nyilvánvalóan ellenőrzött — levelet írjon. Azonban — és ez nagyon fontos — Mikes mostohaöccséhez írt misszilis leveleinek hangja azonos a képzelt rokonnak címzett levelek hangjával. A fiktív levelekben Mikes nyilvánvalóan szerepet játszott, de
személyiségének teljes érvényesítésével, tökéletes önazonosuló átéléssel. Lírája
10

a nénének írt levelekben aktuális líra, ugyanakkor az író személyiségjegye is,
érzelmi tartalékai azonban nem változnak. A misszilisekben érzelmeivel valóságos személyek fele fordul, de mind a fiktív, mind a misszilis levelekben teljesen azonos volt és maradt — önmagával.
*

Mikes szülőföldhöz való kötődését az anyanyelvhez való viszonyán érzékeltethetjük a legpontosabban.
A magyarul olvasók számára a levelek közvetlen varázsa a nyelv. A magyar irodalomban, egészen a huszadik századig, a nép nyelvét csak három-négy
költőlángelme, Csokonai Vitéz Mihály, Fazekas Mihály, Petőfi Sándor, Arany
János tudta — irodalmivá téve — egyetemes kultúrnyelwé emelni. Azonban a
nyelv szellemét, erős és tiszta szívhangjait, már a XVII—XVIII. századi erdélyi emlékírók erőteljesen éreztették prózájukban. írásaikban gyakran felragyog az, amit Mikes mondataiban is a nyelv lelkének érzünk.
A nyelvi kifejezés szépségeinek felcsillogtatásában a rodostói levélírónak
nem volt könnyű dolga, de nem hisszük, hogy számára a fogalmazás különös
gondot, netán kínlódást jelentett volna. Megküzdött a kifejezésért, le kellett
gyűrnie a szövegképzésnek ellenálló tárgyat, de mint sűrű, saját kezűleg végzett javításai bizonyítják, elsősorban az árnyalatokat javító-finomító stiláris
problémái voltak. Arra törekedett, hogy minél természetesebben, életízűbben,
elevenebben, képileg — tehát érzékien — fejezze ki magát. Az állapotot, a hangulatot, a közérzetet legpontosabban visszaadó szavak, szinonimák közt váltogatott, kigyomlálta szövegéből a tölteléknek tűnő kifejezéseket, lenyesegette
a gyors fogalmazás közben elkerülhetetlen sallangokat, amelyek megterhelték
vagy indokolatlanul szétnyújtották mondatait, felcserélte az igekötők, a kötőszavak helyét, szövegrészeket csoportosított át, egyszóval változatos szóhasználatra törekedve rostált, válogatott. Szókincse nem rendhagyóan gazdag, de
igaznak kell tartanunk Szily Kálmán megállapítását, hogy „mégis érdekes és
tanulságos, nemcsak nyelvjárási sajátosságai, hanem sokféle régiességei miatt
is. Mikes levelei őriztek meg számunkra nem egy különös értelemárnyalatot
s nem egy feltűnő szóvonzatot, mely eddigelő csakis itt mutatható ki".
Mikes úgy írt, ahogy beszélt; úgy beszélt, ahogy gondolkodott, a lélegzetvétel természetességével. Határozottan az az érzésünk, hogy hányatott, sokszor
igen sanyarú élete kárpótlásaként megadatott néki az elbeszélés könnyűsége,
az írásba feledkezés boldog öröme.
A formálódó magyar irodalmi nyelv, nem egyetlen nyelvjárásból alakult
ki. Ebben a nyelvben a nyelvi változatok viszonylagos kiegyenlítődésének és
nyelvi normává sűrűsödésének folyamata során több nyelvjárás ötvöződött.
A nyelvi integrálódás lassú, hosszan tartó folyamat volt. Mikes életében, a
XVIII. század hetedik évtizedéig, még rengeteg a nyelvi bizonytalanság, kialakulatlanság. Azonban a korabeli nyelvfejlődés fő tartalma az addigi tájnyelvek,
illetve tájnyelvi normák fokozatos egymáshoz közeledése. Végsősoron két nyelvi
norma bizonyult életképesnek: a nyugati és az északkeleti-keleti. A keletin
belül jelentkezett a külön erdélyi- magyar nyelvváltozat.
Erdélyben, nyomaiban már a XVI. század végétől kezdődően, a fejedelmi
udvarban élt egy nyelvjárások feletti beszélt és írásban is használt köznyelv.
„Társadalmi élet — írja — Pais Dezső —, amely különböző nyelvjárású embereket nagyobb számban és sűrűbb gyakorisággal összehozott, Erdélyben volt.
11

Ennek a társadalmi életnek alapja politikai: az erdélyi fejedelemség. Az erdélyi fejedelmi udvar és a vele kapcsolatot tartó, jelentős részben eléggé emelkedett műveltségű erdélyi úri rend körében egy társalgási nyelvtípus alakult
ki. Az erdélyi történet- és emlékírók, így Szalárdi János, Kemény János,
Bethlen Miklós, Cserei Mihály, Apor Péter kifejezőeszköze volt ez az erdélyi
köznyelv, mégpedig az értelemnek fényes és hajlékony, a fantáziának színes, az
érzelemnek finom rezgésű eszköze. Ezekkel a jelenségekkel emelkedik különösen magasra Mikes Kelemennél. Irodalmunk és irodalmi nyelvünk fejlődésének igen nagy, mondhatjuk: tempóvesztesége, hogy Mikes munkái általában
nem jutottak idejében nyilvánosságra, illetőleg amikor 1794-ben a Törökországi
levelek közönség elé került, akkor sem egészen az írója adta hiteles formáival
jelentkezett. A nyelvtípus a XVIII. század második és a XIX. század első felében is tovább élt, és irodalmilag is érvényesült. Midőn az erdélyi írók a múlt
század harmincas éveinek a végén nagyobb számmal léptek fel irodalmunkban,
sokban ennek a nyelvtípusnak a sajátosságait mutatják, így Jósika, Kemény."
Következésképpen a XVIII. században van már országosan ható irodalmi
nyelv, viszont még nincs ugyanolyan, egyetemesen elfogadott köznyelv, és a
regionális beütésű, irodalmi szintű nyelvi változatok a tágan vett irodalmi
nyelven belül helyezkednek el. Mikes például a kelet-erdélyi köznyelvnek székely változatát beszélte, illetve használta írásban. Árnyalatiban tehát egy
„provinciális nyelvjárást". Maga is több ízben megjegyezte; hogy „székely nyelven" ír. Fölösleges mondanunk, hogy ilyen nyelv nem volt a múltban, nincs
a jelenben sem. A magyar nyelv egyik nyelvjárásáról van szó, mely megközelítően sem különbözik annyira, mint például a német vagy francia irodalmi
nyelvtől a különböző német és francia nyelvjárási változatok. Aki magyarul
tud, maradéktalanul megérti a székely tájszólást is, némileg sajátos hangsúlyaival, mondatlejtésével, viszonylag túlterhelt magánhangzóival, néhány száz, másutt általában nem használt szavával, ódonabb kifejezésével.
Tény, hogy Mikes soha nem szakadt ki a székelység nyelvi közegéből.
A nyelvi alapréteg, melyet leveleiben és fordításaiban használt, a szavakat kiejtésük szerint írva, egészen székelyföldi, Zágonban, Zabolán, Kovásznán, Fiatfalván, Abafáján székely földmívelők, havasokban pásztorkodók, erdőlők, hamuzsírfőzők, zsindelyt faragók, rönkfuvarozók, vadászok, szitakéreg-készítők,
az udvarházakban szolgáló falusi lányok és legénykék „tanították meg" kora
gyermekségében így beszélni. Tőlük ragadt rá ízzel és színnel szólni, erőltetettség és keresettség nélkül, háromszéki hangejtéssel.
Vetélkedéseinkben legyünk óvatosak. Mikes nyelvének kérdésében a mai
nyelvtudomány távolról sem mondta ki az utolsó szót. Meg kell várnunk
összes fordításai megjelenését, nyelvi anyaguk feldolgozását. Majd csak akkor kaphatunk választ olyan kérdésekre, hogy Mikest íróvá fejlődése során, a
székelyen kívül milyen más tájnyelvi változatok hatása érte, melyik más
nyelvtípust — esetleg típusokat — hasonította részlegesen, milyen irányban és
milyen mértékben befolyásolta nyelvszemléletének tágulása szókészletét, helyesírását, alak-, mondat- és hangtanát. Amíg ez a kiterjedt tudományos számbavétel megtörténik, érvényesnek véljük Kosztolányi Dezső, több szálból sodort
véleményét: „Megindultan melegszünk össze ezzel a nemes, természetes, szeretetreméltó lélekkel. Az arányát bámuljuk benne, a mértékét, amellyel szenvedését közölni tudja. Mesteri a szenvedés e szerénységében. Épp ezért mesteri
a prózája is. A jó próza titka bizonyára nem is egyéb, mint a szerénység, az
igénytelenség, az az alázatosság, amely ügyel az adagolásra és keveset mar12

kol, hogy sokat fogjon. La Bruyère azt állítja, hogy a prózában csak egyféleképpen lehet valamit kifejezni helyesen, a versben azonban már többféleképpen. Annyi bizonyos, hogy a prózának is megvan a maga kemény, változhatatlan törvénye. Mikes ezt nyilván a franciáktól tanulta. Öt évig élt Párizsban. De amíg ott a levélirodalomban Louis Guyez de Balzac és Voiture a szalonok cifra művirágait kötözgették csokorba, ő a háromszéki úritársaságok
élő beszédét örökítette meg, azt a nyelvet, amelyet közel félszázados száműzetésében is csodálatosan és szeplőtelenül megőrzött. Nála minden, kézzelfogható,
valószerű. Soha egy fölösleges jelzőt nem használ. Szinte színek nélkül tud
festeni... az első prózaírónk, aki társalgási nyelvünket szólaltatta meg."
Mikes számára, a hosszas bujdosásában makulátlanul megőrzött nyelv, a
fennmaradás, a túlélés, az önmegtartás eszköze-módja is volt. Személyiségének megfogalmazási lehetősége, védekezés és furfangos rejtőzködés az otthonitól oly idegen világban, az állandó várakozásban, az örökös bizonytalanságban, a nem szűnő fenyegetettségben. Ösztönmélyi ingerek is sarkallták a nyelvi
remeklésben: ez volt a széttéphetetlen szál, mely szülőföldjéhez kapcsolta, ez
volt a nyomorúságban egyetlen vagyona, mely elkobozhatatlanul az övé volt.
A Leveleskönyv, tárgyként, nem a hazai környezetet, tájat, helyzeteket,
embereket, tehát nem a korábbi vagy jelenkori — a kettő közt kevés lényegi
különbség volt — székelyföldi valóságot rögzíti. A levelekben a szülőföld lelki
valóságként, állandó hangulati elemként, reformszándékként, valamint szétszórt
személyes,emlékekben, utalásokban jelentkezik. Választott műfaja, a levél törvényeit szigorúan tiszteletben tartva, Mikes közléseinek tárgya a mindenkori
napi jelen. Viszont annál teljesebben jelen van a szülőföld Mikes nyelvében,
noha a tapasztalatok szerint a hosszas emigrációban épp az anyanyelv satnyul
el, ez iránt válik a legsebesebben közömbössé használója, amíg végül le is mond
róla. Mikes viszont épp az anyanyelvhez való kötődés, az anyanyelvápolás magatartásmodelljének kialakítása révén nézett farkasszemet a száműzetés magányával.
Ki kell térnünk egy távolról sem mellékes — eszmetörténeti összefüggések fele is mutató — kérdésre, Mikes másik nyelvi forrására, a Bibliába.
Hatása rendkívül sokrétű, és nem egyszerűsíthető le arra a következtetésre, hogy a korszellemnek megfelelően egy XVIII. században élő vallásos ember számára lelki-metafizikai-transzcendens táp volt, noha szükségképpen az
is, hiszen Mikes, miként kortársai is, hívő keresztény volt, azonkívül a Biblia
ismerete az elmúlt évszázadokban hozzátartozott az egyén műveltségéhez, a
szellemi élet természetes velejárója volt. Még inkább áll ez Mikesre, a janzenizmustól átjárt hívőre, aki — miként Rákóczi is — egyetemes bibliai műveltséggel rendelkezett. Aztán meg a Biblia jelképrendszere, kivált az ószövetségé, bő lehetőséget nyújtott a levelek fogalmazójának — és erdélyi emlékíró
elődei közül másoknak is — párhuzamok vonására, szorosabb-lazább eszme- és
helyzettársításokra az ottani dolgok, és a maguk állapota, hányódása, kiszolgáltatottsága közt. A levelekben nemegyszer történik utalás a száműzött, vándorlásra kényszerített Izraelre, sokszori megpróbáltatásukra és „helyzetükhöz
való alkalmazkodásukra", mindaz párhuzamba vonva a kuruc mozgalommal és
tragikus utótörténetével.
De van a szóban forgó kérdésnek más vetülete is. A Biblia Mikes számára
példázatok, szentenciák, mondások gazdagon kiaknázott gyűjteménye. Mikes,
alapjában véve szentenciázó természet, szereti a tömör, általában költői képeket és hasonlatokat, székely észjárású abban is, hogy képekben érzékeli és
13

reprodukálja a valóságot, az általánosítható igazságokat. Véleményeit gyakran
egy-egy telitalálat mondásba, szólásba, a néptől vagy a Bibliától vett summázásba, klasszikus latin szerzőktől kölcsönzött aforizmákba, maximákba tömöríti,
mellőzve a bővebb magyarázatot.
E nyelvi hatás pontosabb megértéséhez tudnunk kell, hogy Mikes Kelement református vallásúnak keresztelték. Kilenc-tíz éves lehetett, amikor édesanyja, Árva Torma Éva második házasságát követően, fiával együtt áttért az
új férj, Kövesdi Bóér Ferenc vallására, tehát katolizált. Ez kikerülhetetlen feltétele volt annak is, hogy a gyermek bejusson a jezsuiták kolozsvári kollégiumába, egy rangosnak tartott tanintézetbe.
Mikest gyerekkorában a zágoni és zabolai iskolamesterek, akik rendszerint lelkipásztorok voltak, ismertették meg a Biblia nyelvezetével, hiszen tartalmából akkor még vajmi keveset érthetett. A Károli-Biblia pedig, bár művelődéstörténetileg a fordítás nem volt olyan óriási jelentőségű mint például
Luther Márton német Bibliája, nyelvének ódon zamatával, gyökös megfogalmazásaival, erős képeivel, zord hasonlataival, gyakran cirádás, díszes és mégis
fenséges hangzású nyelvével, szövegének zenei ritmikájú hullámzásával négy
évszázad legelterjedtebb és legnagyobb hatású magyar könyve lett, nem utolsósorban épp nyelvi vonatkozásban.
Miután a kolozsvári schola tanulója lett, a Károli-Bibliát a Káldi Györgyféle bibliafordítás, a katolikus biblia váltotta fel. Ennek nyelvi és stiláris hatása — Mikesre és általában — csekélyebb volt, mint a protestáns bibliáé. Ne
feledjük azt sem, hogy a fejedelemkori Erdélyben a protestantizmus úgyszólván államvallás volt, fejedelmei, a legnevezetesebbek — a Báthoryakon kívül
—, valamint a főúri családok túlnyomó része a XVII. század végéig ugyancsak
kálvinista volt, így az udvar és az úri osztályok — de még a köznép — kifejezéskincsébe, nyelvi készletébe, szólásfordulataiba igen sok szívódott fel Károli nyelvéből, mely ekként közvetve is hatott Mikesre.
Futólag említettük a Károli-fordítás zenei ritmusát. A Bibliában a gondolatok fűzési módja a vers, vagy a versszerű. A mondattagok rövidek, egyszerűek, a fordító a fő- és melléktagok összeillesztésében igyekezett hűen követni
az eredeti héber, illetve görög szöveget. Mikes prózájának is van egy bizonyos, zeneiségre utaló belső ritmusa. Ez bár összekapcsolható, de nem vezethető le közvetlenül a Károli-fordítás hatásából. A kérdés többfele ágazó megközelítést követel. Elsősorban annak hangsúlyozását, hogy Mikes prózanyelvének alaprétege, a székely közbeszéd eredendően és eléggé jellegzetesen éneklő
jellegű. Ám ezen túlmenően a levelek nyelvén, stílusán vers-, dallam- és ritmusemlékek ütnek át. Mikes prózájának zenei dallamosságát leginkább talán a
népi éneklés ritmusa, a népnyelv belső' zeneisége formálta. Szabolcsi Bence
számos példát felsorakoztató dolgozatban bizonyította, hogy mennyire szembetűnő Mikesnél az élőbeszéd, az íráspróza és a vers viszonylagos szoros közelsége, stílusának „énekszerűsége", nyelvének „zenei diszpozíciója". Szövege muzikalitásának haj szálgyökerei a kuruckor gazdag énekköltészetéig, a táborokban, főúri és fejedelmi udvarokban gyakran hallott dalokig is visszavezethetők. Nyomonkövethető a vallásos énekköltészet hatása is. Kisgyerekkorában
még Szenei Molnár Albert zsoltárait fújta, később, Kolozsvárt, Kájoni János
egyházi énekeit. A Cantionale Catholicum-ban található, egyharmadában latin,
kétharmadában magyar nyelvű énekek elkísérték Rodostóba is.
Említett hatások összefüggése a vázoltnál bonyolultabb. A magyar írásbeliség történetében, több évszázadon át nyomon követhető mind a katoliciz14

mus, mind a protestantizmus befolyása, gyakran erős politikai kötésekbe ágyazott kemény küzdelme. De bizonyos vonatkozásban, Erdélyben nem csak ellentétekről, hanem azok kiegyenlítődéséről is szó van. Magyar nyelvű katolikusénekköltészet — miként a kódexirodalomra vonatkozó legújabb kutatások bizonyítják — már a protestantizmus jelentkezése előtt is volt. Azonban, térítés
közben, a protestáns papok ismerték fel az anyanyelvi éneklés fontosságát, tömegösszetartó erejét. A rendelkezésre álló énekes anyag kezdeti szegénységén
azzal segítettek, hogy nem kevés népszerű katolikus éneket is átvettek és felhasználtak. Utóbb, a katolikusok rátalálván a protestáns énekeskönyvekben
kedvelt egyházi énekeikre és himnuszaikra, szívesen használták a protestáns
énekeskönyveket is. Egyes protestáns énekek is átmentek, népszerűvé válván, a
katolikus énekgyakorlatba. Amikor a XVII. század derekán elkészültek az első
katolikus énekeskönyvek, ezekbe a régi énekek egy része protestáns énekeskönyvekből került át. Jellemző, hogy a purifikáló katolikusok épp a legnagyobb gyűjtőt, Kájoni Jánost gyanúsították „eretnekséggel", s műve második,.
1719-es kiadását alaposan „meg is tisztították" a protestáns énekektől.
A következtetés egyértelmű: Mikes és kortársai vallásos-muzikális ismeretei nem egyneműek, hanem egyaránt katolikusok és protestánsok. Említett
énekek együttesen alakították ki, illetve befolyásolták Mikes írásművészetét,
nyelvét, kifejezésmódjában a mondattagok szimmetrikus összecsengését, lüktetését, lebegését. Mikes prózája elég gyakran oldott vers, akár szabadversbe is
tördelhető. Leveleiben szétszórt megjegyzései szerint Mikest érdekelte a folklór,
a hangszeres zene, különféle táncnótákat is említ, s tudjuk, hogy fiatal korában szeretett táncolni.
Leveleinek nyelvét, hangját, stílusát Mikes sokfelől vett anyagból gyúrta,
össze^ keverte ki. Prózájában a személyes és a közvetett élmények gondolkodásmódjával, eszmerendszerével, hitvilágával szervesülten jelentkeznek. A tartalmi és formai elemek hézag- és gyűrődésmentes egységét, alkotás és alkotó
együttlélegzését márcsak azért is hangsúlyoznunk kell, mert korábban példanélküli újszerűsége és eredetisége mellett, ebben és ezáltal válik sajátos írói
alkotássá a Leveleskönyv.
Hogy mit tekintünk irodalomnak, művészet-szociológiai kérdés. Általában
azokat a műveket, melyek esztétikai értékstruktúrávat rendelkeznek és beilleszthetők esetünkben a szépirodalom szinkron-diakron rendszerébe.
Az érdeklődő, a Leveleskönyvet elsősorban mint rendkívül érdekes „helyszíni tudósításokat", mint izgalmas és tanulságos történeti és emberi dokumentumot olvassa, tehát ebben a dekódolásban a mű megismerő, következésképpen művészeten kívüli funkciója kerül előtérbe. Azonban a szépirodalom körén belül elhelyezhető, illetve elhelyezkedő munkáknak van egy döntő többlete a pusztán informatív feladatot betöltő írásokkal szemben, éspedig az, hogy
autonóm műalkotások, tehát a kompozíció, a nyelv, a stílus — összesítő fogalmat használva: a szöveg — szervezi, alakítja, emeli művészetté. A műalkotás
nemcsak tükrözi, de újra is képezi az életet öntörvényű művilágként, így hát
önállósult létet élő szellemi alkotássá válik, sajátos művészi univerzummá, mely
úgy élet, hogy ugyanakkor irodalom is. A vizsgálódásnak ezen a szintjén, már
nem a történelmi és emberi „háttéranyagot", nem Mikes életét, sorsát, jellemét,
cselekedeteit kell vizsgálnunk, hanem a mindezektől függetlenedett szöveg —
mint sajátos jelrendszer — jelentéstartalmát. Nemcsak az elbeszélő magatartásának, világképének, erkölcsének van esztétikumteremtő ereje, hanem válto15

zó szinteken a nyelvi megformálásnak, szerkesztésnek, stílusnak, a szövegalkotás minőségének is.
Az autonóm műalkotás kritériuma a valószerűség, az így létrejövő „saját
világ" elvének érvényesülése a művészi reprodukcióban. A saját, az önálló m ű világ, a részletek és azok kapcsolatai révén, rendszerint sűrítetten s ezért m a gasabb hatásfokon, képes elindítani azokat a gondolatáramlásokat, képes felkelteni azokat az érzelmeket — az egyedi, koherens szövegként élő, jelentkező
közlendők segítségével —, melyeket a való világ, tárgyai, emberei, kölcsönös
viszonyuk ébreszt.
Jelenkorunk egyre inkább tagolódó és szakosodó irodalomtudománya, a
transzformációs generatív poétika elmélete és módszertana alapján feltérképezte a Leveleskönyvet is. Ez a megközelítési mód a mű kompozíciós eljárásaink,
a konkrét jelentésszerkezeteknek, a nyelvi kulcsfogalmaknak, a mondatstilisztika elemeinek számbavételére, viszonylatrendszerének kimutatására és értékelésére törekszik, mind kvantitatív, mind kvalitatív vonatkozásban, a levelekből kiszigetelhető közlésegységtípusok (eseményleíró, kommentáló, anekdotikus, didaktikus, meditativ) alapján. Az aprólékos felmérések — a műegész
igazolása mellett — az alapközlést hordozó szöveg, a mikesi nyelv, stílus h a tározott esztétikumteremtő erejét bizonyították. Tehát a Leveleskönyv, öntörvényű művilágként egyértelműen szépirodalom, mi több — ha egyáltalán lehetséges ilyen, sokak által megismételt minősítés — a tíz „legszebb" m a g y a r
könyv egyike.
(Befejező

(60j

16

rész a következő

számunkban.)

KÉPES GÉZA

A legáció
ősrégi szokás az hogy a
tekintetes
Főiskola
jelesdiák
követeit
— a községek követelik! —
a sátoros ünnepekre
kibocsátja
országszerte:
prédikáljanak ők maguk
szószékről, legyenek tanúk:
születésről,
feltámadásról,
sok-sok megélt minden másról.
Legációk választása
nagy ünnep, akárki lássa:
földszinti
osztályterembe
bevonulnák illő rendbe:
ez itt valóságos börze,
ebből merít a nap bölcse.
Kapitányunk a szénior,
ő tudja jól, belül mi forr,
mindig, mindenütt otthon van:
a
diáktársadálomban
ő a buzdítás, az intés,
ő az, ki mindent elintéz.
A szénior itt a gazda:
mindig Patakot
választja.
Ő prédikál majd Patákon —
az örömre gyúlt hadakon
végigtekint
biztatóan:
diák, mendur együtt. Jól van.
Mellette a hír jelentő,
minden szárnyas hírt jelent ő:
jelenti a legációkat,
s hogy kik kapták őket, a jókat
s rosszabbakat — A jelöltek
izegve-mozogva
Ültek.
Szólt a hírnök, hangja vidám:
„Putnok, Velezd, Hét, Dubicsány!"
Rá üvölt a tömeg: „Szivart!"
Nem okozott nagyobb zavart:
az első diák a konok
közösségnek szivart dobott,
apró, finom szivarokat
egy fonott kosárból, sokat.
De jönnek soványabbak is,
legációk, ványadták is,
erre aztán a jelöltek

kínrímes sorokat lőttek:
„Átány, Heves —
Térdig ér a krumplileves!"
„Szend, Szála, Devecser —
Még az Istennek se kell!"
„Ond, Monok, Golop —
szomjazhatsz, torok!"
„Icske, Csicser, Vaján, Vécs -—
Hol a diák éhen vész!"
„Igricibe, Papiba —
Papucsban jár a liba!"
így folyik kivájt
mederben,
egy, pláne,
hexameterben:
„Büd, Pere, Szent András, AI-,
Felfügőd, Enccsel, — Inánccsal".
Hogyha együtt van több község,
ok, hogy őket összekössék
az, hogy együvé
tartoznak,
ők többen több hasznot hoznák.
Egyik községben prédikál
a legátus, itt meg nem áll:
szekér várja, viszi tovább
másik faluba — még magát
ki se fújta — itt is végez,
de nem jut el a végéhez:
harmadikhoz viszi a szekér,
prédikál, negyedikhez ér,
vár a falu, az ötödik,
prédikál és megpihen itt.
Ünnep másodnapján ami
pénz összegyűl a templomi
perselyben, az a legátus
pénze (száz pengő vagy százhúsz).
Én tizenhat éves voltam,
néztem magamba omoltan,
lestem, a listán hogy tűnnek el
a jó és a rossz ünnepek.
Végül is, nem maradt már más,
semmi más mint Kovácsvágás.
Nem szerepel a térképen,
kétségek közt egyre kérdem:

Hol ez a falu, ki tudja?
Nem visz arra ország útja.
Válaszon valaki töpreng:
„Valahol a hegyek közt fent."
Tépelődtem rajta váltig,
vonaton mentem
Mezőcsátig,
onnét gyalog, felvesz egy szekér,
visz egy darabig, félre tér —
Most mehetek megint gyalog —
Felhő gyűl fölém, kavarog.
Húsz kilométert ver az eső,
makacs, konokul verdeső.
Sárban caplatok bokáig,
ruhám is bőrömig ázik.
Oldalt rétet, fényt látok ott,
bokáig vízben gázolok,
már nem sárban — fellélegzek,
juhok néznek rám s bégetnek.
Bent a házban már mécses ég,
hisz mászik már a szürkeség.
Odabent jó szívvel fogadnak,
meleg báránytejet
adnak.
A batyumban lévő vásznat,
eltépem, jó lesz kapcánák.
Rövid harisnyámat — csupa
sár — begyűröm a batyuba,
összekötve a batyu, hát
indulok az útra tovább.
Végül még
elmagyarázzák,
hol találom meg a házát
a faluban a lelkésznek.
Félek, hogy nagyon elkések
az érkezéssel:
meredek
búcsút veszek s útnak eredek.
Kint még egy vénasszonyt
lelek,
ki egy kecskét legeltetett —
indul hazafelé velem,
mutatja az utat nekem.
Na, megérkezem
végtére,
a pap és a felesége
aggódó gonddal fogadnak,
ruhát és mindent odadnak:
ledobom kapcám, cipőm is
és ruhámat, mely merő víz.
Tiszteletes úr ümöge,
míg felvettem, ő hümmöge:
kicsit bő, de fene eszi,
egy estére csak megteszi."
Dédelgetnek még tovább is:
a lábamnak forró lábvíz,
18

majd ízes, meleg vacsora,
meg a tiszteletes
bora.
Az asszony szőke,
kékszemű,
a pap hájas, víg szellemű.
Egy darabig
iddogálunk
s szép jóéjszakát
kívánunk.
Gyorsan elalszom. Szörnyű
álmom:
a szószéken némán várom,
hogy eszembe jut valami,
egy árva szót nem nyögök ki.
A gyülekezet is várja,
hogy szólaljak meg — hiába!
Semmi nem jut az eszembe,
állok megrendülve,
csendbe.
Aztán tovább már nem várva,
belekezdek a Miatyánkba.
Nem tudom kinyögni ezt sem,
„Miatyánk...
Ámen"
befejeztem.
Verítékben úszva riadok fel,
a szívem vad riadót ver -—
Miután már lecsihadtam,
prédikációmat
halkan
elsuttogom, nem sülök bele,
visszaalszom reggel fele.
Reggel napfény, — hűs szél fuvall,
ismerkedés a faluval.
Vittem a
pátens-íveket:
rajta a „kegyes"
híveket
köszönti a közigazgató —
hát ez igazán
megható!...
Pátens-íveket
széthordoztam,
mert hisz én voltam a posta,
a presbiterek postája —
Meg is becsültek, most már a
főhelyre ültetve,
gazdám
a pincébe siet, aztán
hozza a pókhálós palackot
aszú borral töltve, azt ott
tartogatja
névnapokra,
hát most ilyen alkalom van.
Be beszédes bor van benne!
Mintha színaranyból
lenne.
A pátenslapot kézbe veszi,
pápaszemét orrára teszi,
forgatja, olvassa: „Hát ez
derék dolog, ez a pátens".
Tizenhárom
látogatás,
tokaji bor — hát a hatás
nem marad el. Az egyházfit,
aki közben már elázik,

lefektetik.
Megyek tovább —
más mutatja az utat: hová?
Nem felejtem el soha, nem,
az öregasszonyt,
Istenem,
egy ötpengőst, míg kezet
adott,
a tenyerembe
csúsztatott
Pünköst első nap,
délután,
úrvacsora osztás után
prédikálok első ízben —
Mi lesz ebből,
Uramisten?
A tárgy: özvegyek és árvák,
kik a vigasztalást
várják.
Először a nők
szakaszán
született szipogás,
aztán
előjött, mintegy
intésre
a zsebkendő, a szemre
tévedt:
a féltemplom
sírt,
szipogott,
a féltemplom
rítt,
zokogott.
Megmozdultak
a férfiak:
soraikon
végigriadt
halk krákogás, majd az ököl
szemre tapad, könnyet
töröl.
De meglepetés, igaz, nagy
— joggal mondhatom
igaznak —
a Miatyánk, fejből
mondva.
A lelkésznek legfőbb
gondja
ez: nehogy könyv nélkül
mondja
a legátus a-Miatyánkot
—
Semmi nem segíthet már ott,
hogyha egyszer beüt a zűr:
egész biztosan
belesül.
„Magam láttam a püspököt:
könyv nélkül mondta,
küszködött,
szégyen szemre befejezte
—
könyv nélkül! — ez volt a veszte".

De én bátran
belevágtam,
mert én biztosra
bevágtam:
Név, ország, akarat,
kenyér, bocsánat, kísértés —
A vezérfonal kísért és
így aztán nem sültem
bele,
biztosan végeztem
vele.
Te, te voltál,
Kovácsvágás
elindítója, nem ám más,
útaimnak a világba
— ezeknek végit ki látja? —
Erőimből bőven telik
Északi Jeges
Tengerig,
Góbi sivatagig,
tovább:
megtapasztalni
Perzsiát
s Azerbajdzsánt
— ez sem elég!
megúszni Dél kék
tengerét,
elmenni egész
Londonig,
s tovább, tovább — a poklokig.
Görög földön
barangoltam,
a legdélibb csúcson
voltam,
a tág tengerparton
pedig,
mely magasra
emelkedik
van egy barlang, benn egy üreg:
az le a poklokig
vezet.
Hát én bizony
megpróbáltam,
a barlangba úsztam
bátran,
az üregbe
beszorultam,
kicsi híján majd
megfúltam.
Társam, Mihálisz
kapitány
úszott értem, pár perc után,
a partra vitt, nem várt
veszteg,
hamarosan
felélesztett.
Így hörögve,
fuldokolva
majd elmentem a pokolba.

i
338

KOVÁCS ANDRÁS FERENC

Amerikai anziksz
Ann Raleigh Silver-nek

Ha egyszer minden
hullámhosszon a tenger,.
mint ajkad korallján
hajótöröttek
csókja s egyetlen
vízcsepp
csendje, hol fennakadt a
pillanat — vágyak
vészjele,
sirálysikoly
vitorlázó
szavakban,
mintha szemed zöld
delfináriumában
lebegnék, ha lehetnék
Mr. Árion,
hullámlovas szép szabad
lélegzetedben,
akár
Mr. Senkisem,
ki felfedezte álmod
partjait, szerelmem, A.R.S. —
mi lesz, ha égi
lagúnákban kihagy a
kagylók morzéja, ha már
semmibe némult
rádióadók hangja
leszünk csak — véletlen hír
a f öldről egy más
éjszaka óceánján,
milyen lesz majd jogunk — a
szépség, mondd, milyen
lesz minden
hullámhosszon
a tenger hallgatása?

Lélegzési tilalom
Ann Raleigh Silver
Chinatown's Memory című
versének szabad átköltése

Csak elképzelni
egy légzési rendet. Csak
álldogálni egy
dal légüres terében
légvédelmi
napokon.

Csak énekelni
mocskos üvegfalakon
túl elszigetelt álmok
kopár kirakatában.
Csak ácsorogni
az éden vitrinében,
hol
vattafellegekből
kék
sztaniolzivatar
zirren a Nanking Street
s a Taiwan Avenue
közt, s míg kusza kantoni
lampion
árnyékrajza
vöröslik a játékbolt
maszatolt üvegén, még
újra kitörhet a — csak
énekelni egy
légvédelmi
édenben,
mint holmi felhúzható
dallamra biccengető
gumimandarin, ott a
Nanking Street és a Taiwan
Avenue között egy légós
kirakatban, egy
lélegzet
emlékével
sztaniolzivatarban
ázni, s már-már hinni, hogy
a légszomj édenéből
újra kitörhet a hang ...
Csak állni s énekelni.
Ez a hang lesz a végső.
Csak összerogyni.

VERESS GERZSON

intés az orzókhoz
kovács andrás ferencnek

újabb munkára buzdulón,
megvallani ezt vagyunk bátor,
nyelvpallérként
minket szemelt
ki
kártyavár-restaurátor.
munkánk leend művelni azt,
miről — nem férhet semmi kétség! —
az udvarnál az tartatik:
fölöttébb főbenjáró vétség.

•

21

intett is tőle óvta el
kinek tisztje dörögni: ácsi
— félállami és félmaszek —
soros nyelvfelvigyázó
bácsi:
annyira szilárd itt a csönd,
szöget lehetne bele verni;
minek most
kontár-kotnyeles
önkéntességgel
megkeverni?
hétpecsétes közhír legyen?
pécézze ki magának kájakab utunkszéli rovata
vagy sütő csipkerózsikája
...
szítnánk alájuk paripát
kilovaglón
konjunk-túrára
(az élen persze a lovag,
lóhossznyira
lovaginája)
az elfuserált piramis
— bármiként szorozzák vagy osztják —
épp-épülget,
janicsászár
lettlégyen lett vagy lapp vagy osztják.
pro: a belterjes
hallgatást,
amelyben mindannyiunk
bajnok,
„szó megszakad hang fennakad"
vigyázza egyként élnök s halnok.
sajna, sorsosom, így esett,
hogy összegyűlt a tejhatalmi
bizottmány és döntést hozott:
vállalkozásunk dőre, talmi.
nyelvpallér céhünk jobbjai
— hangzott a verdiktálta döntés —
kiknek tanyájuk
többnyire
tabernákulum-közel,
söntés,
ahelyett, ily idő-fecsér
ténykedésben
jeleskednének,
jogos bírói legyenek
össz-koldulási
engedélynek!
(letűnt időkből süt felénk
tanulsága régmúlt koroknak:
ki rossz helyen
pállérkodik,
lám, könnyen koldusbotra
juthat.)

... mínuszban élsz? mínuszban írsz
e sorsjátékban, mely nincs, bárha ...?
én is! idézem
ön-szavam:
FEL A BÉGETŐ
BARIKÁDRA!

rend

a Fönnlévőnek

tapsrendjelt kap a kisügyes
aki a tapsrendei
betartja
két összecsapódó
tenyér
háromszínű szivárvány rajta
táncrendjelt kap a pörge pár
amely a táncrendet
betartja
két ihaj-csuhajos alak
háromszínű szivárvány rajta
még csókrendjel is osztatik
ki a csókok rendjét betartja
ide puszi oda puszi
háromszínű szivárvány rajta
rendjelesedünk így van rendjén
hitte volna valaha kend
— milyen rendjelre lesz ítélve
akit nem tartott be a rend?

A láthatatlan versek
hány vers lapul a szó- és sorközökben
hány le nem írt és ki nem nyomtatott
látszat-senkiföldjein
a lapoknak
a nincs de van holdudvarként
ragyog
a láthatatlan versek garmadája
mi lesz ha egyszer — rettegj — szólni kél
s nem kell hozzájuk aláírt pecsétes
érvényes láthatási engedély
addig is kedves tanulom a csöndjük
fejteni fenékszem
rejtelmeik
s egy napon tán majd felmondom
fennhangon
a világ összes fehér verseit

TAKÁTS GYULA

Becéről Illyés Gyulának Tihanyba
Szüretre kaptam meg a levelet,
hogy születésnapodra
köszöntselek.
Hegyen vettem a hírt... A tó fölött,
munkában nyakig, ért fürtök között.
Hegyen ... Munkában!. . . Mindkét szó talál
s emel, akár az ozorai vár.
Folytatom hát.. . Kosaram tollra
körözök Tájaid fölött a tájba,

váltva,

mely Egy s mindkettő úgy ragyog, hogy
Minden ősznek ez a titka.
Köszöntlek, ősz!... Hombár, pince,
aligha gazdagabb, mint a tied!

ontja.

szüret

Míg csipog és tátogat
Illyés Gyulának

— Bevesszük-e? ... Legyőzzük biztosan? . ..
De akkor is, élhet-e boldogan,
ha tudja, nincs többé halál,
amíg a nap az égre jár . . .
Legyőzi? .. . Nem? — Nem a halálban,
mindenki önmagában!.. .
S e sok egyed együtt a világ,
amíg a nap az égre jár.
Mindenki önmagába
hordja s rakja, mint madár a fára,
mint fecske meredély falára
a fészket!..
. Mindenki önmagába!
S e fiókás reménység
míg csipog és tátogat,
látom lobogni élet
tápláló anya-madaradat!
24

—

Szegedi műhelyek

Régi világok ölelésében
BESZÉLGETÉS MARÓTI EGONNAL
A József Attila Tudományegyetemen a bölcsészettudományi kar ókortörténeti és régészeti tanszékét vezeti, egyetemi tanát. Dr. Maróti Egon
fő kutatási területe a római köztársaság korának gazdaság- és társadalomtörténete — tágabb értelémben pedig: letűnt világok, az ókorban
élt és alkotott emberiség alkotásainak, tetteinek, különböző viszonylatainak vizsgálata.

— Utánanéztem: 1927. november 17-én született, hónap s nap szerint éppen akkor, mint például Vespasianus
császár...
• Ha már ilyen párhuzamból indulunk ki, jobban szeretném, ha egy nappal előbb születek, 16-án, miként egyik, különösen kedves ókori hősöm, a
tragikus .életű Tiberius, az ókor egyik legnagyobb hadvezére...
— Miért, ennyire korán meghatározó volt a későbbi életpályához az antikvitás?
—: Tudom, hogy rögvest az elején illik elmondani, miként, hogyan, miért
lettem ókorkutató, milyen indítékok tereltek ebbe az irányba t— nos, több
tényező is közrejátszott, s csak azért emelném ki a legkorábbit, mert talán a
legjellemzőbbnek és így a leginkább meghatározónak tartom: kis gimnazista
koromban kezembe került unokabátyám könyvei között egy, a görög szobrászattal foglalkozó kötet, amely a fiatalon elhunyt kőfaragó-szobrász apáról
maradt a családra. Sok egyéb mellett pompás képeket is láttam ebben a görög
atlétaszobrokról... Nekem, mint afféle örökké, izgő-mozgó, akár sportolgatóriak is nevezhető, ideje nagy részét a környékbeli grundokon töltő kamasznak,
erősen megragadták a figyelmemet ezek a képek. Nézegettem őket és egyre
inkább, foglalkoztatni kezdett a kérdés: ugyan milyen lehetett az a világ,
amely ilyen szépnek, ilyen egészségesnek, harmonikusan arányosan ábrázolta,
amely így látta, tehát így is akarta láttatni az embert? Milyen lehet az irodalma, a filozófiája, a társadalma? Idővel aztán feltárult előttem, milyen nagy,
mennyire sokrétű jelentősége volt az ókorban, elsősorban a görögöknél a testedzésnek, a versenysportnak, a különféle verseny játékoknak.
— Később netán a sportolói múlt is felerősítette ezt a szemléletet?
— Tény, hogy fiatal koromban sportoltam, atletizáltam, rövidtávfutó, távolugró voltam, tornásztam is; ám az antik világ sportéletének alaposabb
vizsgálatakor arra is rá kellett jönnöm, hogy legalábbis a hazai kutatás távolról sem kezeli jelentőségének megfelelően ezt a területet. Pedig számos izgalmas kérdés várna szerintem mind a mai napig megoldásra. Hogy mi lehet, az
Tisztelettel köszöntjük a 60 esztendős Maróti Egont! — A szerk.

25
©

oka ennek a fura tartózkodásnak, nem tudom. Arisztokratizmus? Vagy valamilyen ösztönös idegenkedés egy rendkívüli fontosságú, az antikvitás legbelső
lényegéből nagyon sokat megmutatni képes kutatási területtől, amely a gyakorlatban a kutatók többségének alkatától eleve annyira távol áll? Az viszont
biztos, hogy az imigyen előállt helyzet következtében, mint ilyenkor mindig
és mindenütt, ha a tudomány visszavonul egy adott terrénumról, ott azonnal
megjelennek a dilettánsok, akik jó esetben is csak másodkézből, fordításokból,
netán harmadkézből, feldolgozásokból néznek meg egy-egy forrást; márpedig
másod-harmadkézből nemhogy új eredményeket elérni, de különböző aktuális
kérdésekben még csak állást foglalni sem lehet. Szóval, tisztelettel adózva a
kivételeknek, kizárólag antik viszonylatban beszélek az úgynevezett „sporttörténészekről", akik jobbára nem is történészek és főleg nem ókorkutatók. Márpedig, ha például előkerül egy töredékes görög felirat, megfejtése, értelmezése
olyan nyelvi, filológiai, történeti, epigráfiai stb. problémát jelent, amelyhez
egészen alapos tudományos felkészültség szükséges.
— Ügy látom, az igazi, a tiszta tudományosság követélménye
meglehetősen lényegi helyet foglal el eszményei, elvi követélményei között. Netán családi, neveltetési hatás?
— Bizonyára az is. A családi környezetről egyébként csak annyit, hogy
irataim szerint születési helyem Budapest, de én inkább azt szoktam mondani,
hogy Buda. Ott töltöttem a gyermekkoromat, az ősi település egyik legpatinásabb részében, a Vízivárosban. Anyámék heten voltak testvérek, én jobbára
nagyanyám családi házában éltem (ahol a család nagy része), pár utcányival
odébb a mi lakásunktól, mert szüleim napközben nem voltak otthon: apám
egy ecsetgyárban, anyám egy kalapüzemben dolgozott. (Különben a népes családból én voltam az első, aki később egyetemet végzett.) A középiskolát a
közeli, a Vár aljában levő Toldy Ferenc Gimnáziumban végeztem: szigorú,
szelektáló intézmény volt, igazi régi világbeli alma mater. Az előbbi kérdésekre vonatkozóan: jócskán hozhattam onnan egyet-mást... Mint akkoriban
a gimnáziumok általában, nagyon igényes, igen-igen színvonalas, de alapjában
véve liberális szellemű iskolának számított, ahol ugyanakkor keményen érvényesítették az elég magas szintű követelményrendszer minden elemét. Jellemzésül, dokumentálhatóan: az első osztályban ötvenketten, a másodikban már
csak negyvenen voltunk, harmadikra mindössze huszonnyolcan maradtunk...
A tanári kar felkészült, vérbeli pedagógusokból tevődött össze. (Csak férfiakból állt a testület.) Ügy a fele egyetemi magántanár, lektor vagy „legalábbis"
tankönyvíró volt. — Hogy szegedi vonatkozással kezdjem: egy ideig tanított
dr. Láng Sándor, s tőlünk jött el ide az egyetemre oktatónak, s lett utóbb
Szegeden, majd Pesten egyetemi tarár. Nekünk különben akkor nem földrajzot tanított, hanem gyorsírást: abban a később élettől idegennek, gyakorlatiatlannak minősített humán gimnáziumban erre is jutott két félév, heti
2-2 órával. A latint nyolc esztendőn át, heti négy-öt órában tanultuk dr. Tóth
Pál Lászlótól: kitűnő grammatikus volt, akinek több tanulmánya jelent meg
— magyar nyelvészetből. Az első osztályban — osztályfőnöki órán — „kísérleteket" végzett velünk: — ma az ilyet tesztvizsgálatnak neveznénk, ki milyen
gyorsan jegyez meg szavakat, milyen tartósan rögzít a memóriája, hogyan tud
kombinálni, s a többi. írtunk pedig akkor 1938/39-et... Németre az a (latin—görög—német szakos) dr. Scheitz Emil fanított, akiről a korabeli Budapest egész
pedagógustársadalma tudta, hogy 16 nyelven ír, olvas és beszél, éveken át
az ELTE bölcsészkarán a norvég (!) nyelv lektoraként is dolgozott. A harma26

dik nyelvet, az olaszt az akkor még pályakezdő Móricz György tanította, ma
már egy sor nyelv- és tankönyv szerzője...
— Volt ennyi kiváló mester között valaki, aki — hadd legyek stílusos
kissé — primus inter pares-nék mondható?
— A legnagyobb hatással szellemi fejlődésemre egy, az említettekhez képest kevésbé tudós tanár volt: a történelem—földrajz szakos Intze István, a
Székelyföld szülötte. Emlékezetes tételének számított, hogy ő úgy kéri számon
a történelmet, ahogyan maga „eltanította" — a tankönyv nem számít. Ez ma,
enyhén szólva, szokatlanul hangzik, bár az igazi poén — ha szabad így mondani — az volt, hogy a történelem tankönyv egyik szerzője — az igazgatónk
v o l t . . . Merné ma ezt egy köztanerő megtenni?!... Különben a direktor tudott
Intze tanár úr eme fennen hangoztatott tételéről, s az volt a véleménye, hogy
tanítsa úgy a történelmet, ahogyan jónak látja... Ez mostanság már egyenesen a mesék birodalmába tartozik, pedig tanúsítom, igaz v o l t . . . Mi, kamaszok természetesen jókat derültünk akkoriban ezen a dolgon, viszont ez a
történet, ma már jól tudom, lassacskán segítette megérlelni azt a meggyőződésemet, hogy nem kell hasraesni a nyomtatott, igék fölött — igyekezzünk
csak a saját fejünk szerint, kellő kritikával olvasni mindig...
— Az életpályája 1945 után, gondolom, elég nagyot
kanyarodhatott...
— 1946-ban érettségiztem, majd beiratkoztam az akkor még az alapító
Pázmány Péter nevét viselő budapesti egyetem bölcsészettudományi karára;
46 és 50 között végeztem: akkor lett átmenetileg ötévesről négyévnyi időtartamú az oktatás. Az utolsó évben derült ki mindez, volt nem kis fejetlenség . . . Egyébként is azok az esztendők az egyetemi oktatás viharos éveinek
mondhatók: például az első szigorlatot, vagyis az alapvizsgát latinból annál a
Huszti József professzornál tettem le, akinek idén ünnepeljük századik születésnapját. Csakhogy őt nemsokára nyugdíjazták, a latin filológiai tanszék
vezetői státusát meg egy darabig nem töltötték be. A negyedév végi szigorlatot, tehát a szakvizsgát már a Husztihoz hasonlóan ugyancsak Szegedről érkezett Marót Károlynál, az Ókortörténeti Tanszék professzoránál tettük l e . . .
Negyedévesként latinból „Kiváló tanulásért" c. érdemérmet kaptam, amit akkor
éltanulói kitüntetésnek neveztek; két féléven át évfolyamtársaimnak vezethettem az auctor-feldolgozási szemináriumokat — ilyen előzményeknek köszönhettem, hogy a kar vezetősége úgy döntött: benn tartanak a tanszéken... Első
főnököm a Szegedről éppen 1950-ben Pestre visszakerült Trencsényi-Waldapfel
Imre professzor lett, aki az idő tájt az egyetem rektora is volt. Először, az igazat megvallva, némi fenntartásokkal fogadott, de aztán jól alakult kapcsolatunk.
— Fiatal egyetemi oktatóként az antik világ mély területére
igyekezett
specializálódni ?
— Gyakornoki időm után, 1952—54 között aspiráns voltam, s három év
alatt, számtalan tanfolyam és vizsga közepette, elkészítettem a kandidátusi
értekezésemet, ami akkoriban nem volt tipikus. Témája: a kalózkodás szerepe
a római polgárháborúk korában.
— Kitűnően hangzó téma: nem is akármennyire kalandosnak
tűnik...
— Az is. A lényege persze a politikai és gazdasági összefüggések tisztázása: a kalózok a kor hírhedt emberrablói lévén, az olcsó munkaerő-szállítók
funkcióját töltötték be, hiszen a rabszolgapiacok közvetítésével egyenesen az
itáliai, szicíliai földbirtokokra juttatták el az „árut". Róma leggazdagabb föld27

birtokosai pedig egyúttal a szenátus tagjai, vagyis az államvezetés intézői is
voltak, akik a maguk haszna érdekében eltűrték a szégyenletes helyzetet.
Az i. e. 2. század vége felé megélénkült a rómaiak tengeri kereskedelme, egyben viszont meg is erősödött az ebben elsőrendűen érdekelt lovagrend. Érthető
módon ekkor indultak az első hadjáratok a tengeri rablók hatalmának letörésére, gazdálkodásuk felszámolására... No de nem részletezem tovább, írtam
a témáról eleget. A témaválasztás különben szerencsésnek bizonyult, hiszen
mintegy „leágazást" biztosított az iménti módon — s más forrásokból, elsősorban háború révén — szerzett rabszolgák helyzetének, sorsának tanulmányozásához; így került sor azután például a rabszolgafelkelések különböző
kérdéseinek vizsgálatára, a rabszolga-munkaerőre alapozott római mezőgazdaság
történetének kutatására... Ez utóbbi tárgykörben írtam később akadémiai
doktori értekezésemet — ezt már kevésbé siettem el: előbb 1955-ben a kandidátusim megvédése után adjunktus, 59-ben docens lettem.
— Egy izmosodni kezdő kutatót milyen meglepetések érhették az ötvenes
évek Magyarországán?
— Maradjunk a pozitívaknál. Az 1959-es év életem egyik legmozgalmasabb esztendeje lett. Áprilisban életemben először utazhattam az ókor földjére, Itáliába: alkalmam volt részt venni a római Cicero-kongresszuson. (Mellékesen: az azóta eltelt évtizedek alatt mindössze még egyetlenegyszer juthattam el Olaszországba. Talán, mint mondani szokták, talán majd jövőre...)
Júniusban tanulmányúton voltam az NDK-ban (Berlin, Leipzig), majd októberben Altenburgban tartottam előadást egy ókortörténész konferencián. Csakhogy közben más is történt: augusztus első felében levélben értesítettek, hogy
áthelyeznek a debreceni Kossuth Lajos Tudományegyetemre, s egyben megbíznak ott az ókortörténeti tanszék vezetésével, „népgazdasági érdekből". Szó
szerint így írták . . . Én ugyan kissé meghökkentőnek találtam az ilyetén közvetlen, frissiben felfedezett összefüggést ókortudomány és népgazdaság között,
no de az én véleményem nem sokat nyomott a latban.. . Ami viszont az érdekeket illeti: további három éven át eredeti munkahelyemen is elláttam (lényegében) korábbi teendőimet, heti hat-nyolc órában, félállásban. Azután Debrecen, ókortörténeti tanszék: ismeretlen környezet, nem is egyértelműen jóindulatú fogadtatás, feladatom eltér az addig megszokottaktól, tapasztalatlanság,
bizonytalanság.'Ma sem tudok mást mondani, mint, hogy kissé korán ért ez a
megtiszteltetés. Ma már egyet-mást másként csinálnék. Gondolom, nemcsak é n . . .
— A hetvenes évtized hajnala már Szegeden találja. Hogyan és miért került a város universitására?
— Hat éven át ingáztam Budapest és Debrecen között, majd öt évig,
65-től kutatói munkakört töltöttem be az Akadémia ókortudományi tanszéki
kutatócsoportjában. Máig az az időszak életem legtermékenyebb korszaka:
46 publikáció, három önálló kötet, négy másikban társszerzőség. E munkák
közül A régi Róma aranykora című áll legközelebb a szívemhez, mert azt még
tragikusan elhunyt, drága barátommal, a felejthetetlen Horváth István Károlylyal, a legszebb reményekre jogosító fiatal klasszika-filológussal közösen írhattam meg. Vele, akivel éveken át közös volt minden gondunk és örömünk . . . Azután 1970-ben én is Szegedre kerültem. Két évig ide is ingáztam,
majd leköltöztünk. Azóta az elsőéves történészhallgatóknak tanítom az ókor
történetét, s van némi lehetőségem részt venni a latin szakosok képzésében is. ..
28

— Apropó, latin szak: noha ön hivatalból ókortörténész, miként vélekedik
a klasszika-filológia, a latin és a görög nyelv 1945 óta oly tendenciózus, egészen a legutóbbi évekig tartó visszaszorításáról a magyar oktatásügyben? Hiszen ön még más iskolába járt, ráadásul, gondolom, az antikvitás jelentőségéről is megvan a
véleménye...
— Sokan, sokféleképpen megróttak már: miért szívügyem a latinoktatás,
a latin szak, a klasszika-filológia ügye? Ókortörténészként a kettő közötti kapcsolat szorossága számomra egészen nyilvánváló és egymástól egyáltalán nem
függetleníthetők: így álltam annak idején történeti témákhoz filológiai tanszéken, s bárki bárhogy ítéli meg, tény, hogy eddigi publikációim testvériesen
megosztoznak a történelem és a filológia, mellesleg az antikvitás továbbélésének témakörei között. Ókortörténeti főbb kutátási témaköreimet már említettem, persze foglalkoztam egyebekkel is, így politikatörténeti és epigráfiai kérdésekkel stb. De írtam egy sor dolgozatot Horatiusról, elkészítettem a latin
szakos képzés célját szolgáló Auctores Latini-sorozatban Vergilius Georgicá-jának magyarázatos kiadását, fiatalabb éveimben lefordítottam Terentius egyik
vígjátékát, s bármilyen meglepő, ez volt Terentius első, nyomtatásban megjelent formahű magyar fordítása; egy császárkori (az i. sz. 3. sz. elejéről származó)
pamphyliai feliraton felfedeztem egy Theognis-idézetet: ebből a kései korból
ez az egyetlen máig ismert kőbe vésett bizonyossága az i. e. 6. században élt
megarai költő ismeretének. Az antikvitás továbbélésével foglalkozó írásaim
között vannak, amelyek tárgyát a hümanizmus irodalmának területéről merítettem, vannak, - amelyek az antik gazdaság ill. technika középkori hatását
taglalják.
— Mit mulasztott az a jó néhány generáció, amely mostanáig gyakorlatilag az ókori világok érdemleges ismerete nélkül, mintegy „latin-megvontan"
nőtt fel?
— Rengeteget. Hiszen az európai „irodalmi műveltség" nagymértékben az
antikvitás irodalmain alapszik: aki nem jut el eddig, a gyökerekig, az összeolvashat egy könyvtárnyit, olvasott lesz, de művelt nem. Ami a történelmet
illeti: hosszú évszázadokon át, nemcsak az ókorban, hanem a középkorban, s
azon túl is a szépirodalom, a tudomány mellett a hivatalos írásbeliség nyelve
is elsősorban a latin volt: tehát történeti forrásainké. A latin nyelv elvetésével gyakorlatilag vagy másfél évezred megismerésének a kulcsát dobjuk el.
A magyar irodalom, a magyar történelem és kultúrtörténet első hat-hét évszázada sem képzelhető el nélküle: gondoljunk akár csak Rákóczi híres első
kiáltványára, amely egyébként életem első publikációjának tárgya v o l t . . .
Általában: véleményem szerint a latin nyelv olyan nagy formátumú alapbázis, amely nélkül nemcsak a tudomány és a közvetlen művészetek együttese,
de az elemi szinten művelt közvélemény sem függetlenítheti magát. Hadd hivatkozzam egyetlen, elgondolkodtató példára. A szomszédos Ausztriában kétféle típusú gimnáziumot alakítottak ki. A közös, hiogy mindkettőben 3-3 nyelvet tanulnak. A humán gimnáziumban az első nyelv a latin, nyolc éven át
tanulják; a másik típusban a latin a második nyelv, hat éven át kötelező;
a harmadik nyelvet 4-4 évig mindkettőben (mint régebben nálunk). S vegyük
hozzá negyedikként az eleve adott német anyanyelvet: ez egyben jelzi fiataljaink esélyegyenlőségének illuzórikus voltát a nemzetközi versenyben! Természetesen ilyen mértékű latinoktatás nálunk ma már aránytalan lenne, s nem is
férne az adott keretekbe; de valamelyes variációs lehetőség elképzelhető lenne.
29

— Pedagógusi munkáját mindazonáltal alapvetően behatárolhatta az iskolai latinoktatás elsorvasztása, az egyetemi klasszika-filológia képzés háttérbe
szorítása, az a tény, hogy az antik források ismeretének hiányában rendkívüli
nehézségeket okozhat az ókori történelem kutatása, alkotó jellegű
tanulmányozása. Ilyen helyzetben dolgozó pedagógusként mit tart a legfontosabbnak?
— Azt, hogy mindig ilyen helyzetben különösen szeretni kell a szakmánkat, szeretni kell a gyerekeket. Igaz, a gyakorlatban az iskolákban ez egyáltalán nem olyan egyszerű. Már csak azért sem, mert a pedagógus hovatovább
olyan kiszolgáltatott, megalázó helyzetbe kerül, mint — mutatis mutandis
— névadóink, akik az ókorban gazdáik csemetéit kísérgették az iskolába és
onnan hazafelé.
— Mégis, milyen tudományos hitvallást fogalmazott meg a maga számára
és mit tart pályafutása során szerzett legfőbb tapasztalatának, amit tanítványainak is tanácsolhat?
— Ma már jszinte mindenkinek van ars poeticája, még olyanoknak is.
akiknek igazából fogalmuk sincs, tulajdonképpen mit jelent ez a kifejezés, s
olyan területeken is használják, amivel kapcsolatosan e megjelölés teljesen
értelmetlen... A válaszom az lehet, hogy próbáljunk meg őszinték lenni önmagunkhoz, legyen bátorságunk szembenézni azzal, ha valamit nem értünk;
hiszen ennek oka kezdetben nyilván tudatlanságunk; aztán viszont, ha idővel
elő-előfordul, hogy a kétely nem is alaptalan, hisz a kérdés már másoknak is
okozott fejtörést, lesz új, ezúttal már tisztább, elmélyültebb magyarázatunk.
A legnagyobb sikerélmény e téren az, ha ezek után ott is felfedezünk problémát, összefüggést, ahol addig senkinek sem tűnt fel ilyesmi. Hát még, ha
— persze nem is végleges — megoldást is találni t u d u n k . . .
— Ügy tudom, akadémiai doktori értekezését is megvédte már, anyaga
önálló kötetben is megjelent, sőt azt is elárulta, hogy eddigi
publikációinak
száma jelenleg kereken kettőszáz. Hogyan pillant a jövő irányába, régi világok
ölelésében?
— A kör bezárul. Az antik sportélet emlékei keltették fel érdeklődésemet
az ókor iránt. Innen indultam, ide akarok visszatérni a további években. Ami
egyáltalán nem azt jelenti, hogy teljesen hátat szándékoznék fordítani korábbi
kutatási témáimnak. Azonban, ahogyan eddig érzésem szerint inkább „ismeretterjesztő jelleggel" foglalkoztam ilyen kérdésekkel, most alaposabban nekilátok
mindennek, illetve így folytatom pro virili parte, azaz tehetségem szerint.
— Például?
— Például összeállítottam már egy bibliográfiát az antik sport- és versenyjátékok tárgykörében, aminek talán nem is volt olyan rossz nemzetközi
szakmai visszhangja, s ennek anyaga időközben kétszeresére gyarapodott; ezt
egyszer tán majd egy bővített második kiadásban értékesíteni is tudom — de
ez még nem az igazi... Olyasmiket szeretnék, mint a Periodonikés címmel
nemrégiben megjelent tanulmányom az ókori pánhellén versenyjátékok győzteseiről.
— Milyen körülmények biztosítják egy mai ókortörténész számára a munka lehetőségét?
— Több jövőbéli munkám megvalósulásának feltétele például, hogy be
tudjak szerezni kellő számú könyvet, kiadványt, amelyek az adott tárgykör
kutatásához nélkülözhetetlenek.. . Merthogy tanszéki „ellátmányunk" már
vagy tizenöt éve stagnál... Hát, ennyit a körülményekről. Ebben az évben
csak öt-hat nyugati könyvet mertünk rendelni. Én már csak-csak eldolgozgatok
30

hátralevő éveimben, de hogy mihez kezdenek majd az utódaim (már persze,
ha lesznek egyáltalán) nem tudom.
— Ennyire pesszimista a jövő ókorkutatását illetően?
— Nem vagyok pesszimista, de tényleg nem tudom, futja-e még majd a
jövőben tudományunk művelésére, nem kerül-e majd az egész „a lélek balga
fényűzésének" kategóriájába... Viszont én, úgy gondolom, inkább vidám,
amolyan csakazértis alaptermészetű vagyok, csak esetleg olykor egy kissé
keserű, vagy ha úgy tetszik, néha dühös.
•
— Mennyiben nevezhető tudományos műhelynek a bölcsészkar ön által
vezetett részlege?
— Igen, „a műhely". Erről eddig valóban kevés szó esett. Hát itt amolyan
kisműhely van, illetve tulajdonképpen két ikerműhely, hiszen a cég neve ókortörténeti és régészeti tanszék, s a kettő mégiscsak más. Mindenesetre a mi
tanszékünk a szegedi bölcsészkaron a legkisebb létszámú a tanárképzésben
részt vevők között; mindenkit beleszámítva és kissé felfelé kerekítve, vagyunk
hatan. Ami ahhoz képest, hogy hallgatóink száma jóval száz fölötti, nem éppen s o k . . . Az ókortörténettel kezdem: van rajtam kívül egy tudományos
főmunkatársunk, aki akkor volt „gólya", amikor én idekerültem. 75-ben végzett, 81-re kandidátus lett: folytatódnak a hagyományok! A teljesítmény értékét növeli, hogy a tanszékre kerülése előtt két évig egyetemi könyvtárunkban dolgozott, utóbb éveken át hosszabb-rövidebb idejű szerződéses alkalmazottunk volt, már tudományos fokozatának megszerzése után is. Ezzel persze
kevesebb okunk van dicsekedni. Van egy idősebb adjunktus kollégánk, aki
már jóval énelőttem itt dolgozott. S ide számítottam demonstrátorunkat, aki
még IV. éves történelem—latin—görög szakos hallgató, de második éve tanít
is, a napokban jelent meg első dolgozata nyomtatásban: szóval kicsi a műhely,
de a márka színvonalára ügyelünk! A régészek még e hátrányos helyzetű családnak is mostohagyermekei: ketten jelentik a teljes oktatói garnitúrát — egyikük csak félállásban: a régészszakképzés ilyen létszám mellett érthetően
amúgy közadakozásból folyik. Mégpedig szép eredményekkel, amiben, igaz,
oroszlánrésze van a Móra Ferenc Múzeum segítségének: nélkülük egyszerűen
nem állna módunkban ásatásokon részt venni — mivel ilyesmire nem kapunk
pénzt. Így viszont hallgatóink is ott lehetnek a Dél-Alföld legjelentősebb feltárásain . . . Velük kapcsolatban indokolt lenne, ha a szakképzésből a bölcsészkaron legalább úgynevezett B-szak lehetne; régi kérésünk ez, teljesítésére
ugyanilyen régi az ígéret is. Bár minek tovább panaszkodni: még 1970-ben,
legelső hivatalos tanszékvezetői felterjesztésemben szerepelt három kívánság,
mint a mesében, de hát lehet, éppen ez a hármas szám volt a baj? Merthogy
az sem teljesült belőle, hogy a régészetet válasszák le tőlünk, legyen önálló
tanszék; meg az sem, hogy legyen egy orientalista munkatársunk, hiszen az
ókori világhoz tartozik Egyiptom és Mezopotámia is, több más keleti területtel együtt, amit igen jó lenne megismertetni a leendő történelemtanárokkal,
de h á t . . .
— Emlegettük már az antikvitás hiányos tanításának lehetséges következményeit. Csupán csak érdeklődő laikusként, de még én is emlékszem arra,
milyen hirtelen, milyen robbanásszerűen kezdték sorra-rendre kiadni a hetvenes évek első felétől kezdve a latin auctorokat, mind több és több irodalmi,
történettudományi, régészeti, művelődés- és művészettörténeti jellegű munka
jelent meg, új és még újabb klasszika-filológiai, ókortudományi könyvek lát31

tak napvilágot. A tudós hogyan helyezi el magában a megélt közelmúlt ilyesjéle, ugyancsak a „bőrére is menő" kacskaringóit?
— Szilárd meggyőződésem, hogy vannak ezen a földön elpusztíthatatlan
értékek, amelyeknek hiánya előbb-utóbb kényszerítő erővel jelentkezik. Időközben azonban — ostobaságból, felelőtlenségből — rengeteg jóvátehetetlen
hiba, mulasztás, bűn történik. (És nagyon sovány vigasz, hogy nemcsak ezen
az egyetlen területen...) Egy nyelv elveszett. Ezt be kell vallani, és ez iszonyatosan nagy baj. A múlt ismerete nélkül, jól tudjuk, lehetetlen a jelen megértése, s az is köztudott, hogy ugyan a történelemben soha semmi sem ismétlődik meg pontosan úgy, ahogyan már megtörtérit, de az ókori világ ismeretéből ma is számos értékes tanulság meríthető.
— Tudom, hogy ez a kérdés is nagyon pesszimisztikusnak, de legalábbis
jócskán szkeptikusnak hathat: köztünk szólva, mit ér ma a tudós, aki e tájon
ókortudománnyal foglalkozik?
— Az ókorkutató azzal a megnyugtató érzéssel végezheti munkáját, hogy
az európai civilizáció és kultúra szempontjából alapvetően fontos korszak történetével foglalkozik: általános történeti szempontból nézve, ebben az időszakban jöttek létre az első osztálytársadalmak, ekkor alakultak ki a különböző államformák és politikai rendszerek; a gazdaság magas fejlettséget ért
el, hasonlóan az egészségügyi létesítmények (fürdők, csatornázás) stb. Kulturális vonatkozásban: az ókor a legfontosabb alaptudományok, filozófiai irányzatok megszületésének a kora, halhatatlan alkotások jöttek létre az irodalom
(epika, dráma, szónoklat, történetírás) és a képzőművészetek, építészet, szobrászat területén. Mindez öntudatot és tartást kell, hogy adjon a kutatónak az
oktatás és a tudomány számára bármely hátrányos helyzetben, annál is inkább, mert szemmel látható az antik emlékek iránti széles körű társadalmi
érdeklődés. Nem mindenre áll, de ezzel kapcsolatban bízvást elmondhatni:
aminek múltja van, annak jövője is van. — Régebben elhangzott a vád, hogy
a klasszika-filológia azoknak a dolgoknak a tudománya, amiket nem érdemes
tudni. És akkor ebben volt is valami, annyi volt a steril, periférikus téma.
Én magam arra törekedtem, hogy alapvető gazdaság- és társadalomtörténeti
kérdésekkel foglalkozzam elsősorban, és ebbe az irányba igyekeztem terelni
tanítványaimat is, akik között ma már szép számmal vannak, akik tudományos fokozatot szereztek, egyetemi oktatók, tanszékvezetők. Említett disszertációimon, s a velük kapcsolatos részletkérdések kutatása mellett számos tanulmányt szenteltem például az ókori rabszolgafelkelések vizsgálatának; összeállítottam egy antológiát Rabszolgák az ókori Rómában címen, ami ebben a
témakörben az első volt a szakmánkban. S meggyőződésem, hogy az antik
sport és versenyjátékok területén is lesz még érdemleges mondanivalóm. Különben eddig is igyekeztem választott témaköreimben lépést tartani a nemzetközi tudományossággal, az adott mostoha hazai könyvtári viszonyok mellett
is. Igaz, ebben segítséget jelent, hogy az idők folyamán tíz különböző országban jártam tanulmányúton, nemzetközi konferenciákon (egy kivételével mindegyikben jelentek meg írásaim folyóiratokban, konferenciák gyűjteményes köteteiben, emlékkönyvekben), ily módon kiterjedt szakmai kapcsolatokra tettem szert s cserekapcsolataim révén -— Angliától Japánig, Svédországtól Görögországig — sok hasznos, különben beszerezhetetlen, kiadványhoz jutok.
Persze ezeknek a kapcsolatoknak a fenntartásához szükséges lenne, hogy idegennyelvű folyóirataink rendszeresen, folyamatosan jelenjenek meg, ne többéves késéssel. De erről most nem beszélek.
32

— Melyik az a legfontosabb, átélhető, hasznosítható tanulság,
magatartásforma, etikai eszmény együttes, ami áltál a már bizony nem is ars poetica, de
afféle „ars classica-philológica"-ként
ma Magyarországon
megfogalmazható?
— Tény, hogy rettentően deformálódtak mostanra az értékviszonyok. De
h á t az a helyzet nemcsak az ókorkutatót sújtja, hanem az egész értelmiséget,
s n e m utolsósorban a pedagógusokat, a „nemzet napszámosait": meggyőződésem, hogy mai — s félek, leendő — nehézségeinknek éppen ez az egyik fő
forrása. Az antikvitás egészéből, ezekből a régi korokból természetesen azt a
tanulságot vonja le minden kor, amelyiket éppen a saját valósága — esetleg
hiányként! — meghatároz. Mondjuk mostanában a kötelességteljesítés, a helytállás, az önmagunkkal szembeni igényesség eszményét. Azután: a világ örökkön kétkedő, mindenkoron mélységesen kritikus szemléletét. De ez kötelező
a múlttal, az antikvitással szemben is, különben óhatatlanul egyoldalú idealizálásba esünk. Egyébként pedig, t u d j a mit: én nem aggódom. Vannak nagy
fordulók a történelemben, jöhetnek hosszabb-rövidebb, mélypontnak tűnő időszakok, de hosszú távon a históriában soha nincsenek véletlenek. Akár úgy is
v e h e t j ü k : erre is az ókor, a „régi világok" t a n í t a n a k . . . Csak az él és hat
mindig igazán, ami az emberiséget előreviszi, így segítve fenntartani. Ebben a
régi világok emberei derekasan megtették a magukét. Hogy mi hogyan, menynyire? Teljesítményünk megítélése, minősítése tudvalévően nem a mi feladatunk. Csak annyit mondhatunk: „feci, quod potui". Megtettem, ami tőlem
tellett. Legalábbis igyekeztem. S azért még egy darabig szeretném folytatni!
DOMONKOS LÁSZLÓ

33

TANDORI DEZSŐ

„...s tölgyfák zuhannak át a völgyeken..."
ÁPRILY LAJOS
1

A költészet, ha valóságosan, mindenkor az „addig s o h a . . é l m é n y é v e l
ajándékoz meg. Nincs gesztusa; önmagához képest már minden: túlság lenne.
Valami véletlen, ürügy vagy alkalom, elhozza a találkozást. Ékképp van az
most „számomra", hogy száz éve született Áprily Lajos.
2
Emlék-emberlényalakja volt, számos, nekem. Fiától, Jékely Zoltántól a
vers, az Apátlan éjszakák. Apámtól, megvan ma is a rám maradt polcok egyikén, első, nem oly korai kötete, a Falusi elégia. Magam-gyűjtötte, viszonylag
szerény könyvsorok egyik „tudott helyén" az összefogott kötet, 1972-ből, a
Megnőtt a csend. Külön „jeles tárgy" ebben is, most nézem csak, Győri János
előszava. S a borítón, mennyire ráismerni a vonalvezetésre, Kondor Béla munkája. A pasztellba-oldott küzdés véges-végtelene.
3
Még mindig az emlék-alak: e kötet, az Összegyűjtött Versek lapozásából.
1966-ig, 1967-ig futok előre. Húsz éve halott. De az igazi évelés: az itt valami
más. Nézem oly jellegzetes négysorosait, az egyik említett évből. Hallgatom a
kihallható hangot: mint a régi, ugyanolyan; mint a „korai". Vele valami
— változatlan tudott maradni; miközben oly nyilvánvalóan megtörtént vele
is a Kor.
4
1966-os Ludak című dupla-négysorosa csupán egy példa a sok közül a
hang-azonosságra; és a szerkesztőkészség, a visszacsatlakoztatási virtuózság
nagy egyszerű-mivoltára; íme: „Felkelnek hűhós, zagyva gágogással, / azt hinnéd: messze készülő hadak. / De nemsokára lankadt szárnyalással / a víztükörre visszahullanak". Ez: szép, nagyon is szép. Nem hitt, váratlan hatások
sorakoznak sallangtalanul, kikezdhetetlen: Nem is gondolnánk, hogy tükörfolytatás, ami jön; hogy a másik nézőpont ennyire kommentár nélkül következik: „De láttál-e szigorú, hosszú ékben / a cél felé nyilalló vadlibát? / Láttad, ékük hűlő kékségű égen / a végtelent hogyan hasítja át?" És vége a versnek, alatta csak a dátum. A második négy sor megint oly számos megejtő
szépséggel érkezik; de már. a Kimondhatatlannak hasonlata, így tűnik egyrejelenvalóan és nemlétezőt-sohatöbbét egymásbaképezve/ A színek is ennek eszközei. Meg hát, s ez az ilyén Áprily-versék — ismételjük — „kimondhatatlan34

csodája", az egész vers, verspár is azért van, azért is van, hogy ezt a színt érzékeltesse, az égét, mit annyiszor láttunk, s amit igazából nem látunk mégsem
a vadlibák nélkül stb.
Aztán a következő négysoros a látás-nemlátás időmúlás-állapotáról szól,
a fizikai öregségről. Szervesen következtek költeményei, a halála előtti évben,
hetvenkilencedik évében is.
5

. Ugyancsak 1966-os, ott a dátumrészlet még, hogy június 26-án keletkezett,
a Ha megkérdeznéd...
kezdet-című vers. Négy sor. S a nehéz szavak görgetéséből töredék. Lássuk: „Ha megkérdeznéd tőlem, jó hívem, / hogy mit adott e
vigasságtalan l é t . . . " Tehát vigasságtalan, ez az összefoglalása. Meg is hőkölünk egy pillanatra. Milyen fegyelem rejlett ebben a „csendes"-nek, „termószethitű"-nek is nevezett lírában! S mit adott ez az, úgy látszik, így jellemezhető lét? „Mindössze ezt felelném röviden: / ismerem Krisztust s ismerem
Anankét". A Falusi elégia gyerekkorom óta rejtelem-emlékmű Kolozsvári éjjel
című versének végződését -7- e nem „korai" műét; hiszen Áprily viszonylag
későn jelentette meg első versgyűjteményét —, a „Holdas tetők, virághavas
tér, / dalok, tüzek, csodák: / nem az enyém többé! — Ahasvér, / gyerünk
tovább"-ját hallom ki a kései versvégből. Rejtelmes szerveződés a Vers, ha fél
élet-évszázadot ível s szivárogtat át; egyik „igazisága" épp az ilyen visszafelelés, megfelelés, változni-nem-tudás. Olvasom a becses, igaz mód tisztelgő
Győri-előszóban: Áprily miként csavargott Párizsban, oly eléggé fiatalon, szegényen, lét-alapélmény-támasztón, s akkor hirtelen otthagyottai jutottak az
eszébe, s ez az érzet elhatalmasodni kezdett rajta, és — merőben más helyzet,
mint az Elégia-kötet verséé — csak azt érezte: haza, haza, ezzel is hadd éltesse
őket, szeretteit, kik tán meg is halnak, ha ő sokáig „időz el". Versen kívüli
ténymatéria? A költészet rejtelmes ívelése és szivárgása, hogy — nem az,
mégsem marad merőben az. Vers-jellemző is lesz.
6
. , Költő és költészete kölcsönösen jellemezte egymást Áprily Lajos életmunkásságában. Majdnem a megnyugvásosság oly gyakran áhított, gyógy
derűjét adja életmű és élet olvasata. Rajzot mutat, rajzolatot, együtt a kettő.
Oly formákat is választ költőnk, amilyeneket Szép Ernőtől József Attilán át
Pilinszky Jánosig megannyi helyen lelünk; s ami afféle kötelező gyakorlat is,
legeredendőbb szóláslehetőség csakígy, mondhatni: a keret nem terheli, nem
nyomja, nem húzza, nem torzíthatja semerről magát a körülvett tárgyat, a
megvalósulást. A Séta egy holt városban, a Falusi elégia egyik verse, jól példázza ezt. „Ma rom-gyermekvilágomat, / e holt várost megint kiásom", írja,
és „elimbolygok bizalmasan / apró emlék-sikátorokban". Az Öszi monológ a
lenaui világot idézi fel: „Hallod? — megint az ősi jaj: / a páncélfényű őszi
varjak: / a nyár tüzéből pernye-raj, / amit az őszi szél kavargat". A szeretett
Ady héja-harcainak emléke is; épp egy ilyen halott-emléke-vers közelében.
A Hóban e korai korszak egyik legszebb verse; a madárvilág és favilág képeinek szerencsés sorjáztatása, önmagukban is telt, sejtető kis rész-egészekkel;
mint ez, például: „Felborzolt tollal ül a hím-pirók, / hózuzmarát szitál az ág
le rája, / félálomban lát nyár-illúziót / s olyankor szól althangú fuvolája."
Megszemélyesítések gyönyörködtetik: fáké megint: íme: „Mint gyertya-csonkok
roppant ravatalnál, / tönkök merednek dúltan szerteszét, / s a nyár, ez a ki35

lobbant forradalmár, / vérpadra hajtja szőke, szép f e j é t . . . " S egy derűsebb
képben — bár amaz se jut tragédiák kibontásáig! — a „vigasságtalanság" sötétje dereng: „Árnyékát sötéten / pallónak átveti a jegenye". Nagy tisztasággal formálja az egyszerűnek látszó képéket, ám egymásutánjuk már a felelgetésekkel is többlet-szomorúságot, súlyosodást gyűjt; igaz, szinte megfoghatatlanul. Kötetének címe is van ilyen: Rasmussen hajóján. Hajós kutató; „Childe
Harold"; ezek út-kép-alapjai és alakjai. S a táj? Több most, mint a vorarlbergi, ahol az a koromszem került szemébe, s attól lát fátyolosan a régi dombsorokat járva; itt fekete és fehér csap össze: „Lengő fekete lobogóval / Valaki
vár a póluson", zárul a vers. Vadász-dala pedig: a fegyvertelené. Szépséges
rímeket talál: „Tükrét fodrozza még a fűzfa-gally? / szivárványozza még a
gyár-olaj?" S közben: „Milyen furcsát változtunk mind a ketten: / Két gránit
part. Futunk fegyelmezetten."
Föl kell figyelnünk a Rönk a Tiszán című kötet ily versére: A tengeren
rab énekel. Efféle sorokra, szakaszokra: „Örömtelen, rabmunka-reggel. / Borút hoz és viharszelet... I j Dalaim zendülő csíráit / magamba fojtva hordozom, / s a part kiránduló hajóit / sötét szóval megátkozom".
7
Téli biztatások, helybenmaradás-vágyak, törvényszerűségek belső kötelmevilágainak tudata: képekké, gondolatsorokká alakul a visszafogott szavú lélek
megannyi egyértelmű titka. Megkapóan egyenes vonalvezetésű költészet! S mindig akkor kezd további sejtelmekkel derengeni, amikor így „egyértelműnek"
gondolnánk már. Ily óhajokkal: „Ködökbe csillanó sugár, / víg fecskeszó bolond viharban, / tudatlan gyermekhang legyek / a jajgató világzavarban". Nagy
természetességgel, evidensként ápolt alap-versszakának tökéletes lejtésével zaklatott képeket is pontosan, végérvényesen, plasztikusan nyújt át; antológiadarab a Mindszent című vers ekképpen. Néhány részlete: „A tűzfalakra hűs
ködöt / sír a november mélabúsan. / Emberfürtös villamosok / futnak a ködbe
koszorúsán". S őt „egy dísztelen sír gondja" égeti, és a messzeséget szeretné
— oda! oda! — egy koszorúval áthajítani. Miért? „Tudom, hogy vár ma, nő a
köd, / nincs rajta rács, nincs rajta kőjegy. / Határon átkiáltanám: / ringasd
szelíd karokkal, Őrhegy!" S míg ezernyi gyertya gyúl s kilobban: „Ő alszik
fénytelen tovább / a kergetőző évszakokban". És a színek megint! „Hó villan.
Vérpiros bogyót / fehérbe ejt a rózsa bokra. / Sírok között friss por szitál / a
temetői nyúlnyomokra." Milyen pontos ellentét-kép, jelenetezés ez itt, a vers
vége felé közeledvén: „A labdázó fiúk zaját / szél hozza a kollégiumból". És a
párhuzamos szerkesztés remekműve, a tömör megfogalmazás, sarkítás kis
csúcsa a befejezés: „S jönnek szirénás, vad szelek, / hogy fenn az új telet jelentsék. / Az én életem évszakos, / az ő évszaka: végtelenség."
A pontosság költője volt mindig Áprily Lajos; de most kibontakoztatja a
leheletnyi, a parányi képek igazi lényeg-elemeit; s hogy név szerint mik ezek?
Nem rontja el az eredményt ily sejtetésekkel sem, főként nem „megoldásokkal". Nyolc sorát ilyen sor zárja: „bokád finom, fehér bilincs: ökörnyál"
(mármint: kötözte meg). Vagy a Ritkul a hosszú mályvasor című versben:
„A napraforgón cinke csüng, / a bokrokon vörös bogyók, / rozsdállanak lapos
kövön / a kővel zúzott mogyorók". De az Áprily-költészet nem ily helyek
gyűjteménye. Nagyobb, átfogóbb íve ván, olyan költeményekkel, mint A menekülő vers, a Valaki sír; A kor falára és az Üj középkor már a címmel is
vall. Ilyenekkel, efféle sorokkal tanúznak e művek: „A vers vagyok: riadt
36

vers, vériszony / s perzselt világok fáklyafénye bennem"; és: „Sokszor, ha állok künn az emberek k ö z t . . . ! lélekriasztó, nyers rivalda-fényben . . . / egy síró
hangot hallok mostanában...", vagy: „Testvér, a földről szökni kezd a
f é n y . . . / . . . é s ismét aknamélyből zúg az ének". De a szóról „minden cifraság" is lefoszlik így, „s szív-ezredek dobbannak, hogyha szóitál". Valamint a
már ismert motívum: „Itt éltem én is. Rabkoszton, vízen. / Itt lázadoztam, itt
zúzódtam össze. / Egy vak poroszló szárnyam és tüzem / e zord idő-cellába
börtönözte". Nagy, erős költészet hangja, amiképpen az előzmények a sok-árnyalat-szólamú összetettséggel már ígérték is!
8

Vagy itt ez a vers: Régi város integet. Mi előzi? A Nyugtalanság című,
ily kezdettel: „Csapkodsz, feketeszárnyú szél, / sorsom zenéje, nyugtalanság . . . / / Lelkembe robbant fellege / a kénköves világviharnak... / . . . nem
tudom, ki küld. Hagyom, / hogy sodrod hömpölygesse lelkem..." S ott van az
Enyedi csend... a „ma megkívántalak" fojtott kiáltásával. A régi város versében „torlasz minden út"; de talán „tavasz lesz, útra-lázító", s ő, vállára szíjazott hátizsákkal, vándorolni indul. Középkor várja, halál int neki. Perzseltek
a földek. Önmagát is vizsgálja közben; itt ez a vers, a Mély, tompa hang:
„Tompul a hang, / fogynak a vallomások. / Titkom felé / mindig mélyebbre
ások". A szépség képei? Ez lett belőlük: „Vér lesz pecsét / a zengő kőtörésen, / de kincsemet / körülragyogja mécsem", önmagát ássa mind mélyebbre,
keresi „ércét". Kripta-némaságban, s még tücsökszót sem hallva az éjből.
A menekülő pedig: „két riadt madár" a két szeme. S mi van legbelül
benne? „Tiltó-varázs: / örvény-mélységű hallgatás." Mindez: „körön s világokon belül. .." Egyedül. A szomszédos vihar-versben „az erdőn elveszett a
nap, / jaj, nem kerül meg soha többé".
A láthatatlan írás következik, mint főcím a gyűjteményes kötetben. S abban az életszakaszban: elvonulás a nagy villámdűlői magányba... mely költészettel és természettel társas. Az idő: a második világháború „és vidéke".
9

Biztató verset ír „magányosságtól irtózó léleknek". Gyönyörűséges fájdalom van a kezdésében; Áprily nem tagadja meg önmagát, s miért tenné?
Ihletésének forma-eleme: elemi, eredendő. Ekképp: „örömök szállnak, / kedves fők hullanak, / sírdombok mállanak". Arany verse szól vissza az előző
századból: „vers-lelkek lengenek / nyomodban ezeren. / Zászlós és halk csapat, / elszánt és bús-szelíd / vers-lelkek, viharos / vad korban tetteid." Verset
ír „első fia. .. első rímére". Maga a „láthatatlan-írás-verse" ilyen részletekkel
zúdít robajt, éleszt színeket: „Csak egy marad: a kúpos erdő kék-fekete foltja . . . / Az erdőn túl, / valaha így neveztek — / A köd mögött / akkor is így
idéztek és kerestek?... j Elhullhatok, / eltép a hűtlenség", írja a szülőföldnek,
„homlokodon / egy fényszilánkkal sem csorbul a fenség..." S hogyan él tovább az éltető-éltetett, a kínba-foglalt? „Vadméheid / a rétemen toroznak, / havasaid / nárciszaim csokrában illatoznak... / Fellegeid / az én tetőmre szállnak, / viharaid / az én barlangjaimban orgonálnak. / / S ha hallgatok", zárul
a vers, mely nem igényel kommentárt, „nem tudom: ritka csendem / benned
van-é, / vagy künn, a benned alvó rengetegben? / S a nagy mórja, / nem tudom, hegy csuszamlós? / Fellegrobaj? / Fadöntés? Lélekomlás?"
A csavargó a halálra gondol, ily című verssel, helyzetképen túl, megvall37

ja: „Uram, te ezt így nem akarhatod", s hogy az elrendelt;világot utálni nem
tudjaL de elindul bármikor, levetve gúnyáját, fosztottan... Közben a- rigót
biztatja: „Most szólj...", így kezdi verse címét, s ennyire egyértelmű az* első
sor: „ . . . a rigódal érdekel ma engem". Érdemes ezt a virtuóz részletet idézni:
,.... láttam hóhullásban, hogyha gyomra / szemet keresni űzte ablakomr a . . . / Ott állt sötéten, hősi egymagában, / fekete szén a fényes zúzmarában, / úgy nézett rám egy karnyújtásra tőlem, / hogy hazavágyó dál buggyant
belőlem. / De ő csak hallgatott. Mint néma, bátoí, / ragyogó és fekete inspirátor."
S még kétszer biztatja: „Most szólj, rigó..."
10

Hol van a régi nyugalom! A Rohan a kő című versben közvetlen választ
kapunk, átvilágítást — persze, homályok borítják a lényeget épp, a kérdés
lényegét! —: „Ki rémített meg, életem? / Ki lódított meg úgy, hogy anynyi / iram-fogó hágó után / ilyen szédülten tudsz rohanni?" A Pisztrángok
kara meglepő nyíltsággal fogalmaz: „Erőnket lassú víz apasztja, / heves fény
s emberszó zavar". A Hívogat a szél egészen Nemes Nagy Ágnesig előremutató
vers! Idézzük csak: „Tetőn a zápor megsuhog: / — Szeretőm voltál, ne tagadd . .. / — Ne hívj. Nincs időm. Nem szabad. I I . . . Majd alszom perjefű
alatt. / Idő nem űz és gond nem él. / És nem történik semmi sem. / Fény gyúl.
Eső hull. Zúg a szél." Csak visszatekintve figyeltem föl erre a versre, alapélményem a Valaki jön volt, közvetlen szomszédságában. Más hangvétel ez,
mint a Dsida Jenőé; de ugyanoly végső érvényt keres és talál meg: „Jön, jön.
Kalapján tarka lomb, / eső a lombokon. / A néma kőbányák felett / jön már
a nagy rokon..." S a végkövetkeztetés: „Ne félj, ha holtjaid szava / füledbe
tévedez, / ösvényen ballag a halál / és este, este lesz". Elhallgatás egy másik
verscím; s meg tud oldani benne Áprily ilyen föladatot: „Ha már többé nem
úgy dalolsz, / mint lírikus rigók, / hallgass el és hullj sírba, mint / a néma
milliók". Vagy a Félelem nélkül: „Meglátni józan éjeken: / az élet volt a félelem." Ezek költészetünk nagy helyei. S nem maradtak folytatások nélkül.
11

Az Ábel füstje, az egyik nagy gyűjteményes kötet — hogy így folytassuk
— rákezd a négysorosokra. Mutatóba kerüljön ide a Suhogás. Bevezetőben
foglalkoztunk e műtípus némely szerkezetlehetőségével. Itt nem részletezzük,
felhívjuk csak a figyelést a párhuzamokra, ellentétekre, továbbindáztatásokra — s hogy ez mind négy sorban történik: „Itt mindig fú a szél. Az ősi
hely / tán tenger volt s már csendet nem tanul. / Vagy az idő ez — az Idő,
amely / suhog felettünk szakadatlanul?"
Nyírek, fácánkakasok, pirókok, vadludak; őzek; s ilyen versek a természet képei közt, k épéit; eZ: „Fekszem a farkasréti hó alatt. / Rossz alvó voltam,
súlyos most az álmom. / De ha tavasz jő, azt a sugarat / s a szél jószágát
újra megkívánom." (Anyám hangja) Éberség, Menekülés: ezek a kis-ciklus címek. Aztán egyszerre: Madarak zenéje. Tünemény-kamarazene-váltás! Mint
ha — ennyi csak! „csak!" — kiderült volna valami ég. Az idő: háború utáni;
vagy ily időre vágyás, már nagy közelből; életveszedelmekből. Aztán megint:
Betegszoba; Dísztelenül. És négy-, és négy-, és négy- és négysorosok. Különös,
hogy Forrásvizek annak a ciklusnak a címe, ahol a versek ismét hosszabbodni
kezdenek. Parajd, a szülőfalu jön elő bennük, a régi ház, a Küküllő.
38

Kötetemben ott a jelölés az Annának hívták címmel négysorosokat és valamivel hosszabb darabokat felfűző ciklus-versnél. Vártam már, hogy e szakaszok némely egészen végső, egyedi, különös szépségét idézhessem,, említőlegesen legalább. A lassú nyugalom, véglegesség hangja szól ilyen strófákból:
„A virágteste tölgy alatt pihen, / nagy puszta-város erdős széliben. / A tölgyfán tengelicek szólanak, / s homok-halmára hulldogál a makk." Vagy továbbra
is a halottról, ilyen gyermekdal-szerű hangon, már-már népdalszerűen: „Érni
fog a galagonya, / nem szedek már vele soha. / / Galagonyát, csipkebogyót, / makktálacskát, ért mogyorót." Tűnődöm, mi adja az első két sor különös szépségét, például? Alighanem a „fog", hogy jövő időbe helyeződik az
egész, a soha-már. Másutt ilyen egyszerű, ismerős elemekből hoz létre merőben
újat: ízekkel, színekkel, illatokkal. íme: „Völgy, drága völgy, fogadj úgy, hogy
ne fájjon, / legyen vadmákod bódító szagú. / Némán lengjen, mint alvilági
tájon, / virágaid felett a mélabú". Vagy tücskök jutnak eszébe a halottról,
emlékük így jár: „A tücskeink. A víg tavasz-hozók, / porló rögök között ugrándozók. / Mikor virágszagot lehelt a kert, / s a jószagokba füstszagot kevert / az égő gaz, — hogy eljátszott velük..." S egy ilyen tücsök, „mikor
felette zsoltár hangja szólt / s a föld zuhogva omlott rajta szét", leszökött
hozzá a mélybe, olvashatjuk, „vitte a fényes föld üdvözletét, / s mint egy kis
hős, halálba ment vele". Egyik legkedvesebb költőm, Jékely Zoltán bizonyos
motívumait sosem látom már az apa—fiúi összefüggés ily jelei nélkül, mint
ezek az alaptémák, például, időrendtől csak részben függetlenül; vagy versformák akár, szintén megújultak a későbbi költő-kézen.
Hogy Áprily milyen kemény és határozott szavú ítélő volt, bizonyítja az
Anna-ciklus befejezése. „Menj, karmos év. Menj, balsorsot hozó. / Mélyre zuhanj az elmúlás ködében. / Utánad nézek sújtottan, sötéten / s búcsúm egyetlen szó: Ragadozó!" Mint a nevezetes Nevermore!, szól ez.
12
Az öregség árnyékában — váltás jön, bár ez is előkészült. Jelszava lehetne
ez a részlet: „Pedig / közeledik / a döntő, sűrű pillanat, mikor / birkózni kell,
vén test, birkózni kell". S nincs a pohárban egy cseppnyi b o r . . . és „Istenem,
hova lett / a füleslabda-lendítő izom". Megrendült versek, megrendítő versek
követik egymást. A Természet a régi — megannyi minden más pedig: változott.
„Szívem kihagy, figyelem rossz zenéjét — / »Elvesztettem a magasság reményét ...«" (Völgyek vándora). Ködös évszak előtt; Szorongás; őszi rigódal ... ezek a verscímek érik egymást. Ilyen telt és fanyar zengéssel szólnak
maguk a versek: „Megeste már a dér a bokros oldalt, / fenn vadlúd-ék húz
vadlúd-ék után. / Ragyog az ősz. És dalt hallok, rigódalt, / egy ritka lombú
vadcseresznyefán. — / Ilyenkor cinke cserreg és ökörszem, / rég hallgat búbosbanka — s gerleszó. / Ha pártalan s nem várja fészek-öl sem, / miért szól
még a megtévedt rigó?"
Hypertonia ... verscím ez is. De énnek árnyékában is, a Jelentés a völgyből szent-tiszta iróniája és öniróniája ezt mondatja vele: „Jelentem a völgyemből, emberek: / az erdő fái búgó hangszerek. / Pár napja fújja egy erős
tüdő: / a viharosan hűlő ősz-idő." A Megtisztulás kifejti: „Közelről les már
rám a vég". De nem volna Áprily, ha ezt hozzá nem tenné: „...mielőtt / a
nagy Hurok megfogja lábam, / szeretnék megfürödni még / egy nyári éjjel
harmatában". S milyen lenne ez? A rigó-kép elmúlhatatlan! „Szárnyával verdeső rigó / kristály-eren / nem tudna tisztálkodni szebben, / mint én az égi,

tisztító, / finom hullású permetegben". És milyen volna a vég? „Eltűnne gond,
foszolna bú, / zsibbadna kín, / lelkemről minden heg leválna — / s mint sérületlen kisfiú / indulhatnék a jó halálba".
Megleljük aztán, kibontva, amiről annyit szólhattunk: itt az a négysoros
vers, amelynek a címe is Jöjj, négysoros. Hívja, mert „napomon", érzi, „ez a
négy sor vonal, / életjel, mit lelkem lelkemnek ad". Néma kőbánya a verse
tárgya, de ír így is: Biztatás fiatal fenyőknek. Nehéz megmondani, a vén bánya verse „szebb-e", vagy a lendületes felhívásé. Hadd idézzünk pár sort
amonnét: „Ma szélkerülte enyhely, csendsziget. / Rég volt, hogy zúgott itt a
munkazaj / és lenn a szürkés-kék andezitet / hajók várták, ringó dereglyeraj. / / . . . De hogyha ősz jön s köd jön, áradó, / hang száll a ködből, hang,
mely már zene. / Mintha egy rég eltűnt kőfaragó / finom fejtő csákánya csengene". Ezekbe a látszólag természeti versekbe Áprily egész „létfilozófiákat"
rejt; szándéktalan a művelet mikéntje, megalapozott a lehetősége.
A Ladik is a kései telitalálat-sokaság egyik jeles pontja. Ekképp zárul:
„ . . . é r z e d : menni, menni kellene... / Ladikjukat orvul eloldanád, / elindulhatnál s vinne messzire. / És nem gondolnál vissza semmire." Kutyám halálára
— előtte még oly szakasz áll egy másik versben, hogy „De ha a jó Halál megállna / s behívó intésemre várna / kapunk előtt, / nehogy reá mordulj, ha
látod, / illőn fogadd, mint jó barátot / s bocsásd be őt" — már ugyanennek a
jószágnak siratója: „Jöhettek nyúlak, őzek: nem csahol, / leszállhatsz már,
morzsát leső rigója. / Viszi a Duna árja valahol, / nyírfák alatt üres a házikója. / / . . . S ki a folyótól rémülten szaladt, / ha biztatták, ugorjék hűs
vizébe, / békésen úszik most a jég alatt, / halakat csal lengő feketesége". S az
elütött kutyának „kő-szobrát senki sem formálja meg, / mint Scott kutyájáét Edinborough-ban". Hóban, ez a rímszó készíti elő a szép idegen-városnévsorvéget. Áz utolsó szakasz pedig oly sugallatos-sejtelmes: „Hadd állítsak hát
emléket neki: / már látom őt titokzatos homályban, / amint barátaimat követi / a holt hűségesek komor sorában".
13

Áprily Lajoshoz az alapvető becsület okán hű maradt a hangja, költői
ereje — a szelíd hajlíthatatlanság nyomán alakult ez az eredendő költőbecsület. De hát ezzel vissza is érkezünk kiindulásunkhoz; nincs oly célunk,
hogy a versek százát, ami a szűk időben — sok négysoros! az is! — hátravan
még, akár tallózva is „jelezhessük" az olvasónak. A kép, úgy érezhető, kialakult; a versek összessége egy ízig kialakította, s talán ebből valamit megéreztethettünk. Nagyon egyszerű verssel köszönhetünk el kedves költőnktől, a
Szállj, Ábel füstje cíművel. Az időpont: 1965 májusa, akkor keletkezett. Előtte
Ibolya^című költemény áll, négy sor az is: „Már nem látlak meg kerti fű
között, / kék kelyhedet bárhogy kínálhatod. / Fáradt szememre fátyol költözött. / Dúsan, dúsabban add az illatod"; s maga az Ábel-füst-vers, mindent
kimondva, de minek rejtené, így mondja általánosabbját, mielőtt újra a további részletek következnének, rádöbbenő és rádöbbentő tömörítések, maga
ez az életmű szívéből vétetett négy sor terít, jel-csoda-módon, láttató fátylat,
jeladás-összefüggést: „Szállj, Ábel füstje, terjedezve szállj, / mindenfelé, ahol
szívet találsz. / Szűnjék harag, gyűlölség és viszály, / a béke lelkét vidd,
amerre szállsz". A Vadlúd voltam című vers pedig a magunk dolgozatát zárhatja, forma szerint most már. „Valamikor vadlúd voltam", olvassuk, „vadludakkal vándoroltam..." És: „Majd ha végem itt elérem, / vadlúd-formám
visszakérem... / s ezt mondjátok eltűnődve: / újra vadlúd lett belőle, / s most
ott száll a V-seregben, / hangja szól a fellegekben."

OLTYAN BÉLA

Illyés és Déry
EGY ALKOTÓBARÁTSÁG „TERMÉSZETRAJZA"
Az iker csillagokat keresők előtt újabbkori irodalmunkból valószínűleg
Illyés Gyula és Németh László neve rajzolódik ki leghamarabb és legmarkánsabban, s Déry alakja akkor kapcsolódik kettejükhöz, ha triászokat idézünk.
De több szempontból előtérbe kerülhet egy Illyés—Déry párhuzam is.
„ . . . ötven éve ismerem Illyést — hangzik Déry születésnapot köszöntő
vallomása —, ami annyit tesz, hogy ötven éve tisztelem és szeretem";
„ . . . Eladdig — mondja Illyés Déryről az 1923-tól 1941-ig tartó időszakot summázva —, egyetlen íróhoz sem fűzött olyan régi s olyan nyílt hangú kapcsolat, mint hozzá."
A megismerkedés pillanata (az 1972-, illetve 1974-ben visszatekintő író
számára) oly távoli, hogy a szituáció pontos felidézése már nem is sikerül:
„Amikor egy félszázaddal ezelőtt először nyitott be hozzám párizsi szállodaszobámba — emlékszik Déry —, az ajtószárny lengése mintha az ifjúság édes
madarát röpítette volna íróasztalom elé."; „Még a húszas évek elején ismerkedtünk össze - - idézi a múltat Illyés is —, . . . Nem a lakásán, ahogy ő emlékszik, hanem — az én emlékezetem szerint valamelyik montparnassi kávéházban... Akárhol találkoztunk is, a színhelyet teljesen háttérbe nyomja a
sugárzás, a fiatal Déry Tibor tekintete." (.Illyésről... Kortárs, 1972. 11. sz.
1683—1697; A Déry-dosszié...
Kortárs, 1974. 10. sz. 1524—1531. — A továbbiakban csak e két írást kiegészítő más forrásokra utalunk.)
Igaza van Illyésnek: nem a hely lényeges, s talán nem is csak az akkori
benyomás, hanem az a körülmény, hogy a találkozás emléke a késői öregkorban is ily plasztikusan sugárzik még. S elég Déry fiatalkori barátai, mesterei,
például Füst Milánnak az ítélet nincs-ben kesernyés, kiábrándult vonásokkal
megrajzolt portréjára gondolnunk, hogy felismerjük Illyés-képe hitet-bizalmat
őrző ritka bensőségességét. Illyés más barátairól is több helyen ír kiábrándultság nélkül, de gondolataiban mindig megjelenik, ott van Déry neve is, ha
legjelentősebb baráti kapcsolataira emlékszik. A baráti érzelmet Illyés az élet
legnagyobb — bár ritka s egyre kevésbé fellelhető — ajándékának tartja.
S számára — mint vallja — ilyen értéket megőrző „. . • Ajándék volt Babits
Mihály, Németh László, Déry Tibor és Szabó Lőrinc barátsága". (Iránytűvel II.
Bp. 1975. 797.)
Illyés és Déry baráti, alkotói kapcsolata az azonosság és eltérés finom és
bonyolult szálainak erőterében él és formálódik. A találkozó s eltérő vonalak:
az életút konkrét „helyi-földrajzi", irodalmi-mozgalmi, eszmei-politikai, s ars
poeticái síkján helyezkednek el; az állandó azonossági pontokat: a kölcsönös
szimpátia, a kiszolgáltatottak iránti szolidaritás, felelősségérzet, az erkölcsi
tartás nem alkuvó szilárdsága, a szuverenitás őrzése, az esztétikai igényesség,
s az írott szó, az írói hivatás tisztelete jelenti.

41

TALÁLKOZÁSOK
Az életút találkozási pontjai, együtthaladási irányai ismertebbek. Erről
ezért csak egy emlékeztető vázlat erejéig szólunk. A húszas évek elején Párizsban két tevékeny, termékeny életre, örömre vágyó, s világhódító ívelésre
kész ifjú találkozik. A költészet égboltján ekkor a (hunyorgó-kialvó dadaizmust váltó) szürrealizmus fénye a legparázslóbb: s a két ifjú ez után tájékozódik. Illyés segít Dérynék á költészet vezéregyéniségeivel való találkozásban:
ő ismerteti meg Tristan Tzarával, ő készíti el Déry A nagy tehén című versének nyersfordítását, s (Déry emlékezete szerint, az Ivan Goll közreműködésével elkészült végleges változatot) Illyés helyezi el az Europe című folyóiratnál.
1926-ban, az emigrációs írók nagy hazarajzása idején, Illyés és Déry, Kassákkal, Nádass "Józseffel és Németh Andorral együtt már a budapesti Seeman
kávéház asztalánál tervezi és szerkeszti a hazai szürrealizmus első s egyetlen
lapját, á Dokumentumot. S bár a következő évek — Illyés intenzív valóságközeliségében, Déry továbbélő avantgárd jellemzőiben — ars poeticái differenciálódást hoznak, a baráti szálak még szorosabbra fűződnek. Illyés a hazai
társadalmi-irodalmi mozgalmak mélysodrából. Déry Európa városait bolyongó
„világpolgár" létéből küldi a másiknak levélbeli híradásait a személyes sors
problémáiról, s (főleg Déry) egy-egy újabb művét, szigorú, de jóindulatú bírálatra, segítő tanácsra várva. Déry pályafordulója, realista nagyregényének
megszületése után, mivel A befejezetlen mondat nem lelhet kiadóra, Illyés
maga hívja fel 39-ben a közvélemény figyelmét a Nyugatban e heroikus fogantatású, eredményes munkára. Déry, Gide útikönyve fordítása miatti fogházbüntetése idején pedig szintén Illyés biztató, életkedvet szuggeráló leveleit
olvashatja, s Illyés szervez, mozgósít kiszabadulása érdekében.
Déry, e baráti-alkotói kapcsolat minőségét (a „párizsi"; a „Dokumentum";
a „levelezés", s az utána következő periódusra vonatkoztatva) a „rokonszenv";
a „pajtási cinkosság" (szövetkezés az akkori világ, s a magyar társadalmi szerkezet kigúnyolására, elutasítására); a „meghitt barátság", illetve ennek a
„magasabb barátság elvét is megtestesítő fokozat" fogalmaival jelöli.
A 40-es években azonban mindezek ellenére némi eltávolodás mutatkozik. A társadalmi-politikai események megítélésének szempontjai nem azonosak, az 50-es évek közepére azonban az összecsengések újra szembetűnőek.
De míg például A puszták népé ben s A befejezetlen mondatban az osztályelnyomás, osztályharc szférájában megjelenő társadalmi-etikai kérdések rezonáltak, most, a forradalmi rendszeren belüli nemzeti lét, a személyi kultusz
problémáinak ábrázolási nézőpontjai, illetve a hatalom, személyiség és erkölcs
összefüggéseinek egy absztrahálóbb, modellisztikusabb típusú megjelenítései
közelítenek (Niki, a Szerelem című kötet elbeszélései — illetve: a Kézfogások
némely — például Bartók című — darabja; A kegyenc, A kiközösítő). Még
inkább rokoníthatók az öregedés kérdésfeltevéseinek létfilozófiai vizsgálatai
(Kháron ladikja, — ítélet nincs, Kedves bópcer... !). S mindezek tetőzéseként,
az 1968-ban közös kötetben kiadott két mű: Az éden elvesztése s a Szembenézni, melyben bevallottan is: azonos helyzetből, azonos kérdésekre s egymásra is figyelve keresnek választ. Egymás ily jellegű vállalása, a kölcsönös tisztelet és megbecsülés e kétségbevonhatatlan bizonyítéka egyben e barátságnak
a magasrendű alkotói kapcsolat minőségévé való éréséről is vall.

42

VITÁK, ELTÉRÉSEK
Mikor Illyés művészetéből a népi-realista tendenciák erősödése háttérbe
szorítja a szürrealisztikus elemeket, s ars poeticái, alkotás-módszertani nézeteikben eltérések jelentkeznek, természetszerűen merül fel bennük egy esetleges vita s egy általánosabb elvi szembekerülés lehetőségének gondolata. De
mindketten hiszik: barátságuknak áz sem ártana. „S ha elveink szembekerülnének egymással — emlékszik Déry egy ilyen jellegű párbeszéd utolsó szavaira —: az vajon barátságunkat is veszélyeztetné?'" „Hogyan képzeled? Én csak
annál jobban becsülnélek, szeretnélek" — válaszolja Illyés. S valóban: ellenvéleményeik nem is á várható, „népiek" és „urbánusok" ellentéteiből adódnak. Illyés „nép"-fogalmából nem zárja ki a városi munkást sem, s kora ifjúságától számítva kapcsolatban van a munkásmozgalommal; Déry számára a
falu kizsákmánycltja is elnyomott.
ítéleteik átmenetileg az aktuális politikai helyzethez való viszonyulás mikéntjének kérdéseiben különböznek. „A háború s az utána következő idő elsodort bennünket egymástól" — foglalja össze Illyés egy mondattal a 40-es
évek „történetét", de a „vita" kezdetét részletesebben elemzi. „1941 ő s z e . . .
a Nyugat betiltásának, a Magyar Csillag kínos-keserves megindulásának
évada volt." Illyés Dérytől is kéziratot kér, de Déry szerint egy oly rendszer ellen, mely (faji megkülönböztető törvényei értelmében) nem ismeri el őt
teljes jogú írójának, csak hallgatással tiltakozhat. A publikálás egyenlő lenne
e feltételrendszer elismerésével. Illyés viszont e magatartásban túlzott, önkínzó érzékenységet lát, s fő érve, hogy a némaság nagyon is megfelelne a rendszer elhallgattatási céljának, s épp a „belső magatartásnak" a „hitlerizmus
tételeihez" való igazítása jelentené a kinti intézkedés elfogadását, illetékességének elismerését.
S ha a háború éveiben Déry a visszahúzódó fél, az 1948-as időszak után,
a volt „népi írók" fokozatos háttérbe szorítása, az egyoldalú kultúrpolitika
Illyést készteti inkább oppozícióba. Illyés azonban lehetőségeihez mérve mindvégig igyekszik elkerülni a „hallgató író" szerepét. Déry (a kommunista munkásmozgalom ábrázolója) 1945 után joggal érezheti, hogy egész eddigi küzdelme ért célt, nyert értelmet, s (bár nem igényli) szinte a hivatalosság első
számú tehetségként kezelik. Fenntartásai csak később, akkor ébrednek, amikor
saját bőrén érzi a szektarianizmus megnyilvánulásait. Az azonosulás olyan
fokozatait éli át, mely után a lelkiismereti „szembenézés" gyötrelmesebb útjait
kell végigjárnia.
Látható: minden kimondott vagy kimondatlan vitatéma, gondolat, érzés,
ami a két barát viszonyát a 40-es években motiválhatta, a XX. századi történelem alapproblémáit, népek, nemzetek, fajok, osztályok, elvek és érzelmek
gyötrő, kavargó ellentmondásait is hordozza, s mi sem mutatja jobban e kapcsolat őszinteségét, mélységét, mint az, hogy gyökereit e világpróbáló erők
beáramlásai sem tudták elszakítani.
A „KÜLÖNBÖZŐSÉG"
A család-környezeti, neveltetési, írói-alkatbeli s általában: az életrajzi körülményeket tekintve oly sok szempontból eltérő két egyéniség, mint Illyés
és Déry esetében, nem is az időnkénti nézeteltérések a szokatlanok, inkább az a
tény, hogy e különbségek hálózata egészében nem elidegenítőként hat, hanem
43

egy finom egyensúlyú, egymást kiegészítő, összetartó feszültségközeggé, e barátság sajátos karakterének meghatározó tényezőjévé válik.
Illyés: a mesék — a szegényemberek világának — legkisebb fiújaként
kel útra, hogy ismeretekkel gazdagodva elhozza övéinek az élet vizét. S mikor
visszatér, szilárd talaj, óvó emberi közösség várja s fogadja be. Származás,
élet, program és mű természetes lélegzetvételű szerves kialakulása, egysége;
erő, magabiztosság, harcra vértezettség jellemzi.
Déry: a polgárcsaládok — ismert, ismétlődő motívuma — tékozló fiújaként tagadja meg osztályetikátlannak ítélt világát, s — a szokványtól eltérően — nem tér vissza, bűnbánóan. A mesteremberek égövét keresve, irányukba indulva, de célhoz teljesen soha nem érve járja útját. S e rendhagyó pályára lökő tudatos választás első, „erőszakos" gesztusa, a további kételyek és
kérdések magvait hinti írói talajára, az örökös feszültség, újragondolás, kísérletezés örömmel-gyötrelemmel terhes sorsát szabva rá. E „háttér" meghatározó szerepének figyelembe vétele nélkül a legkisebb mozzanat oka sem tárható
fel. Párizsban például a népi kultúrával átitatott Illyés keresi nagyobb ambícióval a szürrealista művészekkel való kapcsolatot, s az anyjával németül
beszélő, s a svájci nevelőintézetben franciául is tanuló Déry ajánlja Illyésnek
a magyar klasszikusokat. „Hogy mint kell rajongani Aranyért, Berzsenyiért,
Csokonaiért — írja Illyés —. a nemes ragályt Dérytől kaptam el." „Tőle tanultam meg könyv nélkül... : A lantot, a lantot / Szorítsd kebeledhez..."
E paradoxnak tűnő „fordítottság" azonban épp a fenti indulás szerves és természetes következménye. Déry, a német és francia után mámoros hevülettel
most talál rá az írott magyar szó izeire, zamatára, ez is friss élménye, Illyés
számára viszont az adott pillanatban, az idegen nyelv kulcsával kitárt világ
adományai tűnnek ismeretlenebbnek, birtoklásra késztetőbbnek.
Illyés és Déry személyében így nemcsak két azonosan mozgékony és nyitott szellemű alkotó, hanem bizonyos szempontból ellentétek, végletek találkozásáról is szó van. Életkorban Déry az idősebb, de míg Illyés a két világháború közötti időszakban már irodalmunk egyik legmegbecsültebb alkotója,
Déry 1945-ig — egy kis körtől eltekintve — úgyszólván ismeretlen író. S bár
levelezésük Illyés számára is alkalmat ad oly személyes jellegű — nehéz életkörülményeire vonatkozó — problémái közlésére (s így az ezzel kapcsolatos
belső feszültségei némi oldására), melyek közvetlen — mozgalmi barátainak
való — kimondását szemérme akadályozza, kettejük viszonyában mégis Illyésé
a „bátyi" segítő-óvó szerep. Déryben tiszteletet ébreszt, hogy Illyés erkölcsi
tartása feladása nélkül tudja kibontani írói zsenijét, Illyést az ragadja meg,
hogy Déry, írói visszhangtalansága, „sikertelensége" ellenére sem enged elveiből.
DÉRY ILLYÉS-KÉPE
A különbözőség összetartó erejét Déry maga is megfogalmazza: „Épp az
kötött hozzá, ami elválaszthatott volna: fölénye." „Lehet — vetődik föl Déryben, hogy — . . . a barátság örvén vagy annak ösztönzésére titkos versenyfutásban voltam azzal, akiről már a start pillanatában látszott, hogy csak
utánfutója lehetek", de e felismerés egyben már a rivalizálási szándéknak a
méltóvá válás ambíciójává váló átalakulásáról is vall, s a hangsúly visszakapcsol az ehhez segítséget nyújtó forrásra. „Váltakozó külföldi menedékeimről
én csak haza, Magyarországra nyúlhattam irodalmi segítségért — írja Déry —,
44

s hogy azt épp Illyéstől kaptam meg, s hogy ő, aki az egész magyar irodalmi közéletre támaszkodhatott, engem választott ki a maga Odisszeia Mentorának, azt még ma is barátságunk megtisztelő, sőt megható bizonyítékának
tartom. Csereüzletünkben én mindenképpen jobban jártam." Elismeri annak
lehetőségét is, hogy útjaik esetenként talán az ő „könnyelműsége", „konoksága" miatt váltak el, de saját „visszakanyarodó" baráti érzelmei döntő bizonyítékaként tartja számon, hogy mindvégig irigység nélkül állta meg, „ . . .
hogy Illyés jobban végzi el vállalt feladatát... és hogy sikereinek köre ennélfogva — megérdemelten összehasonlíthatatlanul tágasabb".
Talán nem szorul külön bizonyításra, hogy Déry a fenti, önmagához való
viszonyítással már egy objektív érvényű Illyés-portré vonásait is rajzolja. Déry
Illyés-képe szerint (mely bizonyító anyagát elsősorban az 1945 előtti írói teljesítményből veszi): Illyés tehetségével a tehetséggel való jó gazdálkodás képessége, realitásérzék s problémaérzékenység párosul. Az elszánás, szorgalom, kitartás
s a hivatástudat oly foka jellemzi, melynek eredményeként Illyést semmilyen
külső hatás nem sodorhatta le pályájáról. A. mindennapi lét és írói én közötti
váltás feszültségpontján „ki nem hagyó éberséggel", „író módjára élte meg a
maga és az emberiség viszontagságait", s „amit megélt, azt meg is tudta írni".
Tudatossága oly egyensúlyban tartja, „hogy kanyarai is menetirányban tartották". Ars poeticája szerint: a mű minden alkotóeleme szerves egységként
hat — művei a megformáltság erejével, fényével, plaszticitásával teljesek —,
de jól tudja s vallja, hogy különösen Magyarországon, az irodalom attól „a
közírói, jobbadán politikai környezettől kapja s ú l y á t . . . , amit írója teremt
köréje", hogy „Magyarországon az igazi irodalom mindig baloldali" volt. Ezzel kapcsolatban Déry hangsúlyozza az illvési arc poetica pedagógiai célzatosságát, hisz az író célja (vall itt egyben önmagáról is), hogy „a világ szerkezetét minél jobban működtesse", s Illyés alapszenvedélye kezdettől „a magyar
társadalom megváltoztatására szólogató indulat". Illyésnek sikerült kialakítania az osztály- és nemzettudat egy sajátos ötvözetét, s szolgálatvállalásában
„a társadalmilag gyöngébbek védelme . . . egybeesett a magyarság védelmével".
Illyés nemcsak kérdező, felelő író is. „Körben vizsgálódik", s a „kellemetes vagy vicsorgó" jelenségekre egyaránt van válasza. S „mi mindenre van
szeme"! — csodálja Déry Illyés sokoldalúságát —, s nemcsak tematikai, hanem műfaji s kifejezésbeli gazdagságát is méltányolja. Bevallja: kezdetben
kissé idegenkedve nézte, hogy Illyés a lírán kívüli műfajokkal is próbálkozik
— hisz abban kezdettől fogva teljes értékűt alkotott —, de elismeri: a teljesítmény igazolja a vállalkozás sokoldalúságát, s prózastílusa (is): „idővel a
magyar irodalomban eleddig el nem ért magaslatra fog emelkedni... Beszélyei, önéletrajzi regénye számára is egy új, alkatára szabott csillogó stílusöntetet teremt..." S mily változatos húrú kifejezésbeli apparátusa: a „humorba ágyazott gyöngyházfényű stílustól"' a „vérremenően" kemény hangokig
terjed. Egyetlen fenntartásos véleménye (nem indokolva s nem is indokolhatóan) Illyés drámáira vonatkozik, melyekkel ugyan „személy szerint nemigen tud kibékülni", de mégis elismeri, hogy „vitathatatlanul a legmagasabb
színpadi igényektől feszülnek".
Déry a tényfeltárás és fikció, „hozzátevés" elemeiből alakuló illyési „tükrözés"-ről azt tartja: Illyés „az emberiség eszében, erejében, egészségében"
bízva (s az alakíthatóság iránti hitet fokozó szándékkal), a valóságot (műve
valóságát) „az optimizmus irányába" „saját tanterve szerint kiigazítja", másszóval: a lehetőség irányába tágítja. Illyés irodalomelméleti felismeréséi közül
45

különösen fontosnak tartja „a parasztokról írt intellektuális regény" és a
„parasztregény" közötti különbségtevést. „Illyés műve — összegzi Déry az
illyési magatartás- és teljesítményről alkotott képét — . . . egyértelmű és
megtámadhatatlan. Hűsége védi: kettős hűsége az elnyomottakhoz s mesterségéhez, amelyen soha egyetlen rés sem nyílt. íróról ennél nagyobb nem
mondható".
ILLYÉS „DÉRY-DOSSZIÉ .. ."-JA

o

Illyés Déry-képe is a viszonyulás jegyében születik: „Példája engem is
kordába tart — írja Déryről. — Az ambíció perceiben úgy szeretnék írni,
hogy a Jani bácsik is értően rábólintsanak, de T. . . . is küldjön egy cinkos
hunyorítást". „Űjító kedve neki oly merész... bíráló mércéje oly szigorú,
mintha nem a nyajas Tamás-hegyen ülne, hanem a félelmes Széphalmon".
„Megtiszteli a nyelvet". „Költőként ir prózát, o l y . . . természetesen egyensúlyozva a precizitás és preciozitás közt, mint egykor Kosztolányi". „Mondatainak formájuk is van, tartalmuk is". „S ráadásul tisztességes"; „az igazmondás
kényszerétől" ösztönzött.
Az írói igényesség általános elvein s az „esztétikába szövődő" etikusságon
túlmenően Illyés három kiemelt vonatkozásban is rokonságot lát Déry s a
maga művészete között. Az elemző, értelmező, „intellektuális igényű" stílus:
az európaiság és magyarság ötvözése, s a népi hagyomány, pontosabban: a
„népies fordulatok" alkalmazása szempontjából.
Illyés már a népiek táborán belül is különbséget látott a „paraszti közyetlenséggel", illetve a paraszti témában az „intellektuális tárgyú írók nyelvén"
ábrázoló módszer között. Maga „intellektuális igénnyel" akar „parasztian közvetlen lenni",.s az egész XX. századi magyar irodalom prózastílusát már nem
is a népies vagy nem népies jelleg, hanem a fenti szempontból határolja el
két táborra, egyik oldalon „a művészi fokon használt természetes nyelv"
(Móricz, Tersánszky, Szabó Pál), a másikon a reflexív, a tudatstruktúra mezőit is jobban bevonó típus jegyeit ismerve fel, mely: „Szenvedélyes éberséggel figyeli alakjai mozdulatait, egy fintorukat nem hagyja éles megjegyzés és
következtetés nélkül" (Kazinczy levelező stílusa; Babits, Kosztolányi, Németh
László, Nagy Lajos, Illés Endre, Déry prózája). Illyés ezzel nem érték-, hanem
jellegkülönbséget tesz, bár nyilvánvaló, hogy a maga adottságait ez utóbbi
módon érzi kibontakoztathatóbbnak.
Eme intellektuális igény távolról sem jelent száraz, vértelen racionalizmust, hanem az érzelmileg telített szubjektivitás elemeivel való árnyaltságot
(ebben rejlik lehetősége, de veszélye is). S amit Illyés Németh László Gyász
című regénye kapcsán hozadékként jelez: a témán túlmutató általánosabb —
ha úgy tetszik — modellisztikusabb emberi jelleg, az ábrázolási perspektíva
összetettsége, illetve a nyelv plasztikussága, metaforikussága, az Déryre nézve
is érvényes. (A Déry-dosszié. • .-n kivül: Botladozás I. Bp. 1975. 435—438;
Botladozás II. 810; Domokos Mátyás: A pályatárs szemével. Bp. 1982.184—188.)
Illyés találóan fejtegeti: „A művelt, szuperszonikus agyú" Déry ismeri
ugyan az egyetemes kultúra, irodalom eredményeit, de külső ösztönzőit belső
irányulásra választja, s a hatások asszimilálása eredendő adottságai, önmaga
plasztikusabb kibontakozásának eszközévé válik; s „Csak az bámulhatta a
végső eredetisége erejét, akinek volt szeme a metamorfózisokra". Egyébként
is: a legnehezebbért, a magyar nyelv mesteri kezeléséért, az anyjától németül
46

tanuló Dérynék gyötrelmes-gyönyörű, egy életen át tartó szívós munkával,
egyedül kellett megküzdenie. Dérynéi a nyelvben „Otthont a lélek keres; és
talál". „Nem egy ember ír jól magyarul. Hanem egy magyar ír jól mindenkinek".
S ehhez kapcsolódik Illyés legmeglepőbbnek tetszhető állítása: Déry „ösztönös, tehát eredendő népiességű..."; „a legnépiesebb magyar író századunkban", „ . . . a legbuzgóbban illeszt... legsűrűbben népi fordulatot" (s Illyés
Dérytől vett példákkal is illusztrálja szavait: „csócsálni", „aszúsodol", „megjárja magát", „egyelés" stb.). Az illyési véleménynek azonban nemcsak igazsága, hanem túlzottan sarkító hangsúlya is nyilvánvaló. De nem akaratlan
arányvétésről van szó, hanem Illyés azon tudatos szándékáról, mely a szerinte nem eléggé méltányolt jelenségre ilyen elgondolkodtató formában akarja
felhívni a figyelmet.
Illyés Déry pályáját a fokozatos érés, egymásra épülés folyamatának látja, s felsőfokú jelzői elsősorban Dérynék a 60-as évektől kiteljesedő művészetére vonatkoznak. Déryhez irt korábbi leveleiből tudjuk, hogy az avantgárd
költő Déryt többször bírálta a dinamika, az asszociációk, a hangulat s kép
„túlságosan gyors váltásaiért", az absztrakt kapcsolásokért. S most, a pálya
tetőzésének pontjáról visszatekintve Illyés A befejezetlen mondat-ot is „túlságosan forrónak (bonyolult, fölfelé néző, alanyi)"-nak, a Felelet-et „túlságosan hűvös (egyszálú, lefelé tekintő)"-nek ítéli, s csúcsnak, a „szerencsés összevegyítés"-nek: A kiközösítő-1 s a Kedves bópéer... .'-t tartja.
„Ügy érzem — összegzi a pálya állomásait Illyés, találó, okokat s összefüggéseket feltáró észrevételek tömör megfogalmazásainak egész sorát adva
—, hetvenedik életéve után találta meg legsajátabb magát,..".; Nem pesszimista: csak túlságosan sokat élt meg: „átlát mindenen". Nem rideg és émbertelen: de a költőnek, írónak a sokszor könyörtelen világról kell „embereknek
nem való dolgokat i s . . . közölnie...", S ha valaki az ironikus hangvétel,helyenkénti könnyedebbé válása miatt frivolsággal, netán cinizmussal vádolná
Déryt, gondolja meg: „Vannak oly súlyos gondok, melyekről már csak könynyedén lehet beszélni, a tárgy elejtése nélkül". Mindezzel együtt: „Nincs kiegyensúlyozottabb írónk, mint ő e pillanatban" — írja Illyés a 80 éves Déryről —, Déry végleteket: hitet és kételyt összefogó, az alkotásban egyensúlyt
teremtő s találó, magatartásnak lényegét fejezve ki. S művét olvasva: „bármit
dödög is az író — ellenpontozza Illyés Déry saját pesszimizmusára vonatkozó
megjegyzéseit s szóhasználatát — a mi végső következtetésünk, hogy érdemes
élni; az emberi faj nem
menthetetlen..."
Illyés és Déry egymásról alkotott képének, értelmezésének érvényességét,
illetve írói világuk párhuzamait és eltéréseit a két író „oratóriuma": Az éden
elvesztése s aSzembenézni összefoglalóan, tömény formában is igazolja. E két
mű összevetése azonban már más tanulmány feladata.

47

PÉTER LÁSZLÓ

Illyés és Szeged
Nem tudom, mikor járt először Szegeden, összesen sem sokszor lehetett; a fölszabadulás előtt valószínűleg csak átutazóban, főként a Márciusi Front idején. Bár
az sem biztos, hogy Makóra Szegeden át vezetett az útja, hiszen már akkor is lehetett Szolnokon keresztül vonatozni Erdei szülővárosába.

A VÁROSRÓL
Mindenesetre Illyés 1971-ben, amikor a Dózsa-drámájának szabadtéri bemutatója kapcsán ökrös Lászió meginterjúvolta a Délmagyarország számára, azt mondta: „Szeged történelmét majdnem jobban ismerem, mint jelenét." É kijelentése azért
lep meg, mert az életművében nem találom sem nyomát, sem okát. Elszórt nyilatkozataiból meg az derül ki, nem volt túl jó véleménye erről a szegedi múltról
sem. A Város javára tán csak a Dózsa-fölkeléssel kapcsolatos szerepét írta. Az említett interjúban erről ezt mondta: „Ez a környék, az Alföld szolgáltatta Dózsának
a legjobb katonaságot. Az pedig, hogy Dózsa fejét később Szegedre küldték, föltételezi, hogy Dózsának valami rejtelmes köze lehetett Szegedhez. Mert még ha ez
csak egy szép hagyomány is, a népi emlékezés mindig nagyon komoly dolog. Miért
találtak ki ilyen legendát?" Ebből nem derül ki, ismerte-e Illyés a krónikások
adatát arról, hogy a szegedi fejbíró, Pálfy Balázs Dózsának hitzs atyja vala, azaz
Dózsa Pálfynak a fogadott fia volt. S Illyés felejteni látszik Juhász Gyula Dózsa
feje című versét is, amelyben a szegedi költő tovább fejlesztette a helyi szájhagyományt: szerelmet költött a főbíró Piros lánya és Dózsa közé.
„A mi korunkban — folytatta Illyés, Szeged történelmének haladó értékeiről
szólva — nagyon fontosnak tartottam a szegedi fiatalok mozgalmát, amelyet Ortutay
Gyula, Radnóti Miklós és Tolnai Gábor révén ismertem meg. Szeged olyan kulturális központot tudott teremteni, amelyet még a kedvezőbb helyzetű Pécs és Eger
sem Volt képes utánozni. Tömörkény és Móra korszakára gondolok. Mikszáth Szegedről indult el, ott tanulta a mesterséget."
Szegedről szóló korábbi nyilatkozatai nem ilyen előnyösek számunkra. 1942.
január 2-án naplójegyzeteiben arról elmélkedik, hogy milyen a magyar vidéki városok jellege, szelleme. Debrecennek, Kassának, Kolozsvárnak, Marosvásárhelynek
— úgymond — van a látogatót az első órában elárasztó szelleme; Pécsé most
alakul... „Szegedé egy kicsit zavaros: Klebelsberg nehezen vegyül a halászlével, a
neobarokk Tömörkénnyel s Rózsa Sándorral." Makó és Vásárhely — folytatta
— tiszta illatot áraszt, ha szerényet is. 1943. május 15-én megismétli: „Szeged Klebelsberg hagyományait ő r z i . . M á r a fölszabadulás után, Balázs Béla hazafiságáról
írva emlegeti pozitívan, érezhetően jogosnak elismert vonzásával az emigráns költő
szülőföldjét, a Tisza-partot, Szegedet.
A Délmagyarország munkatársának adott interjújában a dél-alföldi nagyváros
hivatását és lehetőségét is fölvetette. Elsősorban a jugoszláviai magyarsággal való
szellemi kapcsolattartást — azóta bevált szóval a hídszerepet — ítélte e nemes kötelességnek. „Ezzel a kulturális és gazdasági élet egyaránt fejlődik, s ebből a
szempontból föl lehet készíteni a szegedieket." „Szép szerep vár rájuk" —
tette hozzá.

DUGONICSRÓL
Dugonics András halálának százötvenedik évfordulójára a városi tanács művelődésügyi osztálya — az előző évi Juhász Gyula-évforduló példájára — műsorfü-

zete számára nyilatkozatot kért Illyéstől a szegedi irodalom őséről. Az 1968. március
23-án kelt választ az író kézírásával, hasonmásban közölte a Tiszatáj júliusi emlékszáma is.
Mennyi a föltámadásképes írónk! — kezdte vallomását. — Dugonicsot első soron ezek közt érzem. Épp azért, mert — szégyenemre — műveit csak szemelvényesen
s így alakját csak az irodalomtörténetből
ismerem.
De mennyi az ezekben a szemelvényekben,
mennyi ábrázoló — igazi művészi
— erő! \S mennyi elragadó vonás írójuk
természetében.
A mi „nagy" népiességünk — Petőfié, Aranyé — azért oly erős, mert megkésett. A népiesség európai ideje a költészetben: Burns. Nálunk Csokonai és Dugonics korszaka. A „nagy" korszák mellett az övékét mégsem „kis" korszaknak
kell neveznünk. Olyan előfutárok voltak, akik voltaképpen a helyükre
érkeztek.
Boldog és hálás előfizetője lennék Dugonics művei új kiadásának.

TÖMÖRKÉNYRŐL
Tömörkényről még előbb, születésének századik évfordulójára Kovács Sándor
Ivánnal mi kértük — sokak között — az ő véleményét. A Tömörkény Emlékkönyvben (1966) közöltük A faj védői című, még 1961-ben született versét is, mert benne
szintén emlegeti „Tömörkény németes kék szemét" az örményből, horvátból, szlovákból jött nagy magyarok (Ady, Babits, Zrínyi, Petőfi stb.) között, akik a magyarság „páratlan Tekenőjében" dagasztódtak pompás „gyurománnyá". S a kortársi vallomások között hasonmásban és nyomtatásban egyaránt közreadtuk tisztelgését
Az egyszerűség óriása előtt:
Hibás gondolattársítás, hogy egyszerűről egyszerű írni; hogy „egyszerű" emberek ábrázolása nem a leghatalmasabb teljesítmény. A katedrálisok, a hisztérikák,
a nagy vacsorák különböznek egymástól; azok rajzára a toll magától
megindul.
De a gyufaszálak vagy az — éppoly könnyen kezelt — „célszerű szegény emberek"
milliárdjai közt különbséget tenni? Belőlük százat és százat egyéni életre kelteni?
Hányan tudtak még a legújabb korig is parasztot, napszámost ábrázolni nem fölülről lefelé nézve, azaz nem gorillává, munkabarommá törpítve? Olvassuk el Balzac
Parasztok, Zola Föld című rémálmát: ez a legjobb előszó Tömörkényhez.
Akkora lett, amekkora; de Tolsztojjal szőtték egy bordában.
Az idézett méltatást ezzel az ugyanolyan, spirális füzetből kitépett lapon írott
kísérőlevéllel külte el:

1
Kedves

Barátom,

Ez épp húsz sor; az első fogalmazást küldöm, ugy ahogy leveled vétele
után rögtön megcsináltam, hogy még ma elküldhessem. Nincs másolatom. Megköszönöm, ha a legépelt példányokból kettőt visszajuttatsz
hozzám.
őszinte
Tihany 966. V. 5.

barátsággal,
Illyés Gyula

Nemrég megjelent interjúkötetéből (A költő felel) szintén érdemes néhány helyet kiemelni: mit mond Tömörkényről, milyen összefüggésben említi. 1977-ben a
hazai írói társadalomrajzról beszélgetve Hatvani Dániellel, elmondta, hogy Párizsban a Sorbonne-on megismerkedett a szociológia tudományával, olvasta Jules
49

Renard-nak a francia parasztság életéről készített realista rajzait, s ezek nagyon
hatottak is rá. „Itthon, miután hazajöttem, most kezdtem csak méltán becsülni
Tömörkényt. Benne is a széppróza hitelességét; egy osztálynak, egy embernek, egy
helyzetnek belső megelevenítését." Valamivel később így tért vissza a szegedi író
jelentőségének méltatására: „Tömörkény pedig olyan magaslatra emelte az európai
új realista ábrázolásmódot, hogy még Tolsztoj is megemlegette realistának, művészi erejét dicsérte." Tolsztoj — mint Fejér Ádám nyomán Váradi-Sternberg
János a végére járt — Tömörkénynek Nazarénusok (1897) című elbeszélését fordításból valóban ismerte, noha ez nem azonos azzal az ismeretlen szerzőjű részlettel,
amelyet Mindennapra (1905) című breviáriumába Tömörkény vélt szövegeként fölvett. Ámbár Tömörkény szerzősége sincs kizárva.
Szükségesnek tartotta Illyés a 75. születésnapján folytatott beszélgetésben is
idézni Tömörkényt, amikor irodalmunknak a nemzetiségi kérdésben való „vizsgájáról" került föl a szó. Jókai román, Mikszáth szlovák, Tömörkény szerb alakjaira
utalt: „Az oldalakról együttérzés, megbecsülés, mélységes szeretet árad" — mondotta Ruffy Péternek.

JUHÁSZ GYULÁRÓL
Időrendben legelőször Juhász Gyuláról fejtette ki véleményét. Még ifjan, 1929ben, a Nyugat hasábjain, Juhásznak akkor megjelent válogatott verseskötete, a
Hárfa kapcsán. Szépen írt már akkor is a szegedi költőről, anélkül, hogy kifogásait elhallgatta volna. Pedig írásakor bizonyára tudta, hogy Juhász ekkor már az
idegszanatórium lakója. De bírálata nem volt bántó. „Mint minden igazán lírai,
csak önmagára hallgató s csak önmagának éneklő költőé: Juhász Gyula költészete
is egyenetlen." Ám mindjárt hozzá is tette: „De épp ez az egyenetlenség, ez a szabadság tette lehetővé, hogy temperamentumának legsajátságosabb, legrejtettebb
elemei napfényre kerüljenek. így ismerhettük meg őt olyannak, amilyen valójában,
így ismerhettünk meg minden oldaláról egy embert, aki itt él közöttünk remény és
reménytelenség között dobálódzva, akinek elhisszük szavát, aki szabadjára engedett szavain túl benső akcentusával megérintette azt, ami ennek a kornak panaszolni valója; aki költő."
Illyés is kiemelte Juhász verseinek zeneiségét: „a harmónia az, ami fülünkbe hat,
tompa, ismerős, kesergő, mélabús magyar muzsika". Azt is fölismerte: „Juhász
Gyula a-katolikus természetű magyar szemlélet költője." Hangsúlyozta: „Az ő nyugatosságában azonban már a kezdet kezdetén preponderens szerephez jut a magyarság, s csakhamar teljesen visszanyomja a nyugati, pontosabban francia befolyást, amely nemcsak befolyás, de éltető, ösztökélő erő is volt; formáival, lendületével hirtelen új magaslatra emelte a századeleji magyar költészetet." Kiemelte:
„magáról dalolhat, amikor népéről dalol". Ez a mély és mindenre kiterjedő azonosulás — tette hozzá — Juhász Gyula költészetének legnagyobb ereje.
Juhász Gyulát nemigen szokás mint műfordítót méltatni. Annál érdekesebb,
hogy Illyés fölfigyelt a költőnek egyik kevéssé ismert kitűnő tolmácsolására. Vidor
Hugó védelme (1952) című tanulmányában hivatkozott a francia író és költő híres,
nagy versére, a Napóleon oroszországi visszavonulásáról szóló Bűnhődés-re, amelyet
először ő is Juhász Gyula „kitűnő átültetésében" olvasott. „Az ember — írta Illyés
— beledidereg, a versben olyan látomás idézi a havat, a szelet, a legendás hideget."

MÓRA FERENCRŐL
Szerettem volna Illyésnek a szegedi klasszikusokról alkotott véleményét kikerekíttetni vele, s elérni, hogy Móráról is fejtse ki a nézeteit legalább olyan terjedelemben, mint Dugonicsról, Tömörkényről. 1969 nyarán Balatoniöldváron üdültem,
s át szerettem volna ruccanni hozzá Tihanyba, hogy Móra Ferencről (és Politzer
50

Györgyről) megfaggassam. Keltezetlen válaszlapja már itthon ért utol
tus 22-én:

augusz-

2

Kedves

Barátom,
Ez a hét, sajnos, túlzsúfolt volt; hétfőn meg Pestre utazom, magam sem
tudom hány napra. így képtelen vagyok dátumot írni, mert szeptember első hetében
megint csak itt hagyjuk Tihanyt. De ha véletlenül erre jár, este 5 után rend szerint
itthon vagyunk.
őszinte
barátsággal,
Illyés Gyula
így kérdéseimet levélben tettem föl neki. Erre nem kaptam választ. Hanem a
következő nyáron megismételtem kérésemet: fogadjon Tihanyban. Hiányosan keltezett válaszlapját a postabélyegző szerint 1970. június 25-én adta föl:
3
Bp. 1970. VI
Barátom,
Nem vagyunk egyelőre a Balatonnál s — rossz állapotom
folytán
— nem tudom, lekerülünk-e egyáltalán. De Móráról, Politzerről nincs több közlendőm, mint amenyit már eddig megtettem.
Szívélyes
üdvözlettel
Illyés Gyula
Kedves

A címzési oldalon még ez az utóirat:
Politzer Györgyről Wessely László tudna tán nálam is többet — diáktársa
ugyancsak. Wessely címe Bp. Karthauzi-u. 4. (Telefon 366-235)

volt

Nem fordultam Wesselyhez, hiszen nekem Illyés vallomására lett volna szükségem. így hát régebbi írásai alapján kellett megírnom a Tiszatáj számára (1972/5),
amit Politzerről összegereblyéztem. Mire gondolt Illyés, amikor a Móráról való
addigi közléseire utalt? — nem tudhatom. De még mindig nem adtam föl a reményt, hogy bővebb nyilatkozatra bírhatom.
1978. október 22-én, köszöntve 76. születésnapját, kértem, hogy a Somogyikönyvtári Műhely Móra-számába írjon néhány sort. Ilyeneket kérdeztem tőle:
„Találkozott-e Gyula bátyám Mórával? Ismerte-e a húszas-harmincas években,
tehát egyidejűleg, tárcáit, könyveit? Hogyan ítélte meg? Mi magyarázatát látja,
hogy Móra megmaradt a polgári radikálisok, a Világ és a Magyar Hírlap körében,
s nem alakult ki semmilyen kapcsa a kezdődő népi írói mozgalommal? Miért csak
Móricz írt róla, ő is csak nekrológot; a népi írók általában elnéztek a feje fölött.
Holott művelődéstörténeti miniatűrjein kívül írt ő kemény vádiratot is a tőkésnagybirtokos ország rendje ellen; A magyar paraszt és a Földhözragadt
Jánosék
1932-ben miért nem tette Mórát a népi írók szövetségesévé? Miért nem jutott Móra
még Móricz szerkesztése idején sem a Nyugat hasábjaira?"
December 20-án táviratban sürgettem a várt nyilatkozatot, de sajnos, a Műhely
Móra-számának Illyés írása nélkül kellett megjelennie.
Három év múlva, 1982 októberében, amikor azt reméltem, hogy Földes Anna
(aki négy interjút is készített Illyéssel) a költő közeledő 80. születésnapja kapcsán
ismét beszélget vele, megkértem őt, tegye föl az én kérdéseimet is a költőnek. Sajnos, erre sem került sor.
így be kell érnünk jmár idézett. megjegyzésével, amelyben Móra munkásságát,
Tömörkényével együtt, Szeged. művelődéstörténetének nagy korszakaként méltatta.
51

Még egy futó fölsorolásában találkoztam Móra nevével: „Még a kispolgárság követelményeit is — mondta Illyés 1969-ben Béládi Miklósnak — azok az írók hangoztatták, akik voltaképpen a proletárságból vagy a szegényparasztságból jöttek, például Nagy Lajos, Móricz, Móra." Ez a névsor rangsor is.

TALÁLKOZÁSOK
Anekdotába illik első találkozásom Illyés Gyulával. Ugyanakkor ismerkedtem
meg vele, amikor Bibó Istvánnal. 1946. május 11-én diáktársaimmal Pesten voltam
a Magyar Egyetemi és Főiskolai Egyesületek Szövetségének, a MEFESZ-nek központi intézőbizottsági ülésén. Másnap, vasárnap reggel — már nem emlékszem,
hogy keveredtünk oda — a Nemzeti Parasztpárt ceglédi nagygyűlésére indított különvonaton, mégpedig Keresztury Dezső kultuszminiszter szalonkocsijában utaztunk
hazafelé, megszakítva persze utunkat Cegléden. A vonaton elegyedtünk beszélgetésbe Bibóval, de Illyést valamiképpen nem láttuk. A vonatról leszállva még Veres
Péter háta mögött nyeltem le az utolsó falat pogácsát, amikor Lőkös Zoltán barátom — korábban a cipszer eredetű Laszgallner volt a vezetékneve, ezért szólítottuk magunk közt Lasszónak — azt mondja: itt van Illyés. Naplót vezettem akkoriban, hadd idézzem belőle szó szerint a következőket: „Nézek, keresem, nem
ismerem meg. Közben sodor a tömeg. Egyszer aztán a bal oldalamon lévő Lasszótól méltatlankodva megkérdem: Hol van hát Illyés? Erre a jobb oldalamon odafordul egy magas, komoly arcú, de most vidáman mosolygó férfi: itt vagyok, s
nyújtja a kezét. Alig győztem elhebegni a nevem s kérni a bocsánatot. Mindjárt
említettem a minap írt levelet, amelyikben verset kértem tőle az Alföldi Szemlének. Ígért is."
Az Alföldi Szemle volt első kísérletünk folyóirat-indításra. Egy évvel később
ebből lett a Tiszatáj. De hadd folytassam még naplóm idézését:
„Együtt mentünk a tömeggel a vezérek közt. (Hogy nem kérdezte senki, mit
keresünk ott?) Keresztury és Illyés, mint pápisták, vidáman s gúnyolódva elhajtottak az esperes kocsiján, a kálvinisták meg gyalog mentek, harangzúgás közt, be
a református templomba. Kérdezte is mise után Keresztury Verestől: No Péter,
voltál templomban? Mit mondott a papotok? Mert a mi papunk forradalmi beszédet tartott ám Mészáros Lőrincről, s engem is üdvözölt mint kegyurát! Való igaz,
hogy az öreg esperes progresszív beszédet mondott, s őséül idézte Lőrinc papot."
Személyesen többet sem találkoztam Illyéssel, bár szegedi látogatásai alkalmával láttam őt. így például hallottam hozzászólását 1952. november 17-én a második országos nyelvészkongresszuson az Ady téri egyetem auditórium maximumában. Pais Dezsőnek A magyar irodalmi nyelv címmel tartott terjedelmes előadásához Veres Péter is, Illyés is hozzászólt. Föltűnt, amit Illyés sokszor megvallott,
hogy lámpalázas, nem szeret nyilvánosság előtt beszélni. Hozzászólása, azt hiszem,
ma is rejtőzik a szélesebb olvasóközönség elől az Akadémia első osztályának közleményeiben, az 1953. évi 4. kötet 3—4. számában.

RÓZSA SÁNDORRÓL
Levélben az idők folyamán többször is megkerestem Illyést.
Az első elég különös ügy volt. Móricz Zsigmond Rózsa Sándor-ának nyelvéről
írtam a Tiszatáj 1952. évfolyamában. Ebből Rózsa Sándor-szakértőnek látszottam, s
ezért Drégely József (1887—1957) rendőr ezredes, régi munkásmozgalmi harcos és
nagy irodalom- meg művészetbarát, titkon íróféle is, fölkeresett, hogy véleményem
kérje: Móricz regényéből dáljátékszöveget írt, és szeretné Farkas Ferenccel (a
Csínom Palkó sikeres komponistájával) megzenésíttetni. Meghívott vacsorára, s
utána fölolvasta librettóját. Nem egyedül voltam a finom sonkás tészta elfogyasztó ja,
hanem ott volt Bálint György, a Szegedi Nemzeti Színház igazgatója és Hortobágyi
52

Margit főrendező is. (A pletyka szerint kapcsolatuk több volt, mint a színházi
hierarchia szerinti.)
Ekkor vetődött föl, hogy Józsi bácsi (akinek sohasem mondtam el, hogy 1947
tavaszán egy pesti összeesküvési ügy messzenyúló szálaként, ártatlanul, egy éjszaka
és egy délelőtt a kezei — meg Komlós János vallatótiszt kezei — közt voltam)
Illyést kéri meg munkájának elbírálására, és tőle kér tanácsot néhány eszmei kételyének tisztázására.
Illyés tanulságos válaszát én őriztem meg. Íme:
4
Kedves

Kartársam,
nem vagyok dramaturg, de így a puszta részlet alapján tán dramaturg
se tudna megnyugtató választ adni
problémájára.
A drámai szerkesztés gz első változatot kívánná. Tán abban is lehetne érzékeltetni, hogy a betyárok mégis csak betyárok voltak Kossuth táborában is.
A kérdés nehéz, de \csak ön döntheti el. Rózsa Sándor nem makulátlanul „pozitív". (Attól függ, milyen társadalmi erő ábrázolására használjuk fel s miképp.
Én Móricz Rózsa Sándorát érzem 1csak igazán pozitívnak.)
,
A daljáték azonban sokkal több meseszerűséget elbír, mint ia dráma. Azt hiszem, voltaképpen a kidolgozástól függ, — iaz árnyalástól, a beállítástól — hogy
Rózsa Sándor milyen ítéletet kap az ön jóvoltából, száz év után.
Sok szerencsét kívánok
munkájában,
Illyés Gyula
1953. IV. 5.
Annyit hadd tegyek hozzá, hogy Drégely Józsi bácsi szövegkönyve elég jól sikerült. Sajnálom, hogy megzenésítésére nem akadt vállalkozó.

AZ ARANY ATYAFI
Meglepő, hogy Illyés milyen készségesen válaszolt a hozzáfordulók legkülönfélébb kívánságot tartalmazó leveleire. Jó példa erre a szerencsétlen sorsú Szélpál
Istvánnak (1917—1984) küldött levele. Szélpál Istvánra még tanárjelölt korából
emlékeztem. Engem nem tanított, de 1940/41-ben sokat láttam a Baross Gábor
gyakorlógimnázium folyosóján. Később hallottam róla: a fölső ipariskolában tanított matematikát, fizikát. 1948-ban elkísérte diákjait a fakultatív hitoktatás elleni
tüntetésre, ezért kirúgták állásából. Öt nem rehabilitálta senki. Haláláig kétkézi
munkával kereste kenyerét. Személyesen akkor ismertem meg, amikor ez a lelki
sérülés már eltorzította szellemi alkatát, sőt kikezdte elméjét. Egy-egy cikkem
megjelenése után verseket küldözgetett, „jubileumi emlékeket", többnyire Arany
Atyafi aláírással.
Utóbb tudtam meg, hogy nem csak engem tisztelt meg bizalmával, hanem
Illyést is. S a legnagyobb akkor élő magyar költő nem volt rest, hogy e szegedi
rímfaragó küldeményét levélben nyugtázza:
5
Kedves Uram,
Köszönöm a kitüntető bizalmat, hogy azok közé sorol, akiknek
megküldi
ily szép gonddal összegyűjtött
szonetjeit.
Meghatottan, aztán némi sóvárgással olvastam a verseket, nézegettem a matematikai képleteket. Bár érteném úgy a .második műfajt is, mint az elsőt!
Élményem lett, amiben a szonetek részesítettek.
Hogy valakit épp a köl53

tészet hoz vissza — illetve csatol szívósan — a fialó világhoz. Szemben a képletek
érvényesebb, de hideg
törvényeivel!
Köszönöm még egyszer figyelmét és őszinte nagyrabecsüléssel
üdvözlöm
Illyés Gyula
965.
IV. 19,

MIT REJT JUHÁSZ GYULA?
A Tömörkény Emlékkönyv sikerén fölbátorodva fordultam Illyéshez 1967. február 21-én, kérve, hogy a Juhász Gyula halálának 30. évfordulója alkalmából tervezett ünnepi est műsorfüzete számára írjon rövid vallomást a szegedi költőről.
Jeleztem, hogy írását az esten fölolvasná a színház valamelyik művésze, és megjelentetnénk a Délmagyarországban is. Mivel tudtam, hogy az április 7-ére kitűzött
Juhász-est utáni napra az egyetemi színjátszók meghívták Illyést A tűvé tevők című
komédiájának bemutatójára és egyúttal költői estjére, fölvetettem, mennyire örülnénk, ha írását a Juhász-esten maga olvasná föl.
Március 9-én kaptam meg Illyés küldeményét. Mit rejt Juhász Gyula? című
írását három gépelt lapon és ezt a — tévesen keltezett, a hónap rövidítésében egy
vesszővel hiányos — kísérőlevelet:

6
Kedves

Barátom,
Késve kaptam kézhez ,o szíves fölszólítást.
Ezért küldöm
magam
is késve a kért 'megemlékezést.
Nem tudom, megfelel-e teljesen a ti célotoknak. Ezért \nyugodtan
kihagyhattok
belőle, illetve őrizhettek meg, amennyi belőle nektek megfelel. Mayam úgyis közlöm majd egykor teljes egészében.
Nincs különösebb akadálya, hogy április 8.- helyett már 7.-én ott
legyünk.
Beszéljétek meg az egyetemi előadó csoporttal s azok úgy jöjjenek.
Őszinte baráti érzéssel köszönt
Illyés Gyula
1967. II. 6.
A kéziratot teljes terjedelmében közöltük a Délmagyarországban és a Tiszatájban is. Mindössze néhány helyesírási változtatást tettem. Illyés tiszaparti-1
és
tápéi-1 írt; az előbbit a helyesírás szerint Tisza-parti alakban közöltem, az utóbbit
a Juhász Gyula költészetében szentesített — régi és népi — alakban tápai-ra módosítottam. Illyés a Hajszálgyökerek (1971) című kötetében közölte újra: ott Tiszaparti áll, de tápéi.
Érdekesek Illyés ceruzás javításai. A rézkürtök megcsitulása helyén gépelve
elnémulása olvasható. A dallam fájó-finom jelzője eredetileg édes-bús volt. S bár
inkább ez utóbbi Juhász (meg Tóth Árpád) kulcsszava, Illyés nyilván azért javította ki, mert észrevette, hogy pár sorral alább ismét leírta.
A következő bekezdésben betoldás volt, a pont kettőspontra javítása után ez a
mondatocska: „ezek Nerval állomásai". Mindjárt utána a beérkezés helyén emelkedés szerepelt a gépelt szövegben. S az esszé végefelé még két helyesbítés: ünnepen helyett vacsorán, foszlányában helyén már elég híg moslékában állott. Ez utóbbiakat bizonyára túl erős végszavaknak tekintette, ezért enyhített rajtuk.
Még érdekesebb az az előbb ceruzával, majd tintával is törölt jegyzet, amely a
kézirat második lapjának az alján böngészhető ki. Ezt nem közöltük mi sem, nem
szerepel a Hajszálgyökerek-ben
sem.
A csillag, amelyhez illesztette eredetileg jegyzetét a költő, a szövegnek ahhoz
a részéhez tartozik, amelyben Illyés méltatja Juhász Gyula Nefelejcs (1921) című
54

kötetének a történelmi Magyarország városairól szóló nevezetes ciklusát, „mely egy
sereg magyar város máig néma tragédiáját sírja el, s mely verseket például még
összes verséi gyűjteményében sem lelhetnek meg azok, akiket vigasztalni akart
— édesbús reménytelenséggel". S íme az ehhez fűzött lapalji jegyzet:
Ritkán veszi szavam ^kritikusi túlzás. De irodalmi hetilapunkat azóta húzódozom kinyitni, amióta e versek kihagyását a magyar írástudók részéről többes számban szólva ,— tehát az én nevemben is ,— még tavaly is dicsérően
meghelyeselte.
Minthogy Juhász Gyula összes verseinek különféle kiadásait évtizedek óta én
gondozom, a költő jogos vádja látszólag engem is ért. Ezt az alkalmat kell fölhasználnom, hogy megmagyarázzam a történteket.
A Szépirodalmi Könyvkiadó a magyar klasszikusok bibliapapírú sorozatában a
kritikai kiadás kézirata alapján 1959-ben jelentette meg Juhász Gyula összes verseit. Maga a kritikai kiadás — az elhúzódó lektorálás és nyomdai munkák miatt
— csak 1963-ban látott napvilágot! A filius ante patrem megjelent népszerű összesnek kiadói szerkesztője és a kritikai kiadás lektorai más és más verseket ítéltek
kihagyásra. Innen az a furcsaság, hogy pl. Az erdélyi gyermek (1916) a kritikai kiadásban olvasható, a népszerűkben 1974-ig nem; az 1979. évi kiadásba már sikerült visszahelyeznem. S fordítva: a Dankó Pistának (1928) című vers benne maradt
a Szépirodalmi 1959-i kiadásában, de a kritikai kiadásba nem kerülhetett bele,
ezért a Szépirodalminak 1964. évi, kétkötetes, bibliapapirosú kiadásából — és azóta
minden „népszerű összesből" — szintén kénytelen voltam kihagyni.
Mint szerkesztő örülhettem, ha azt sikerült elérnem: a kritikai kiadásból kimaradt versek bibliográfiáját (címét és lelőhelyét) közölhettük, így legalább a kutatókat és az életmű áldozatra — búvárkodásra, másolásra — kész kedvelőit útba
igazíthattuk. Talán a következő kiadásokban módom lesz a kimaradtak értékesebbjeit az életműbe visszaiktatnom.
Ami Illyés panaszát illeti, bizonyára megtévesztette őt is, hogy az új összesek
szerkezetükben, fölépítésükben nem Juhász egykori köteteit, hanem a szoros időrendet követik, ezért az említett ciklus nem található úgy együtt, ahogy a Nefelejcsben. Ám a mostani összesek is tartalmazzák a szóban forgó verseket (Pozsony, Máramar ossziget, Nagyvárad, Szabadka, Újvidék, Csáktornya), egyedül az Arad maradt
ki, pusztán Magyarország csonka jelzője miatt. Annál kevésbé megokolt éppen e
versnek a mellőzése, mert ez keletkezésére nézve nem ún. irredenta vers, hiszen
Juhász eredetileg az aradi vértanúk emlékére írta.
A törölt jegyzetből kiviláglik, hogy Illyésnek az Élet és Irodalommal való kapcsolatát ez a mozzanat is befolyásolta. Zöldi László Az ÉS vitái című könyvében
1976-ra teszi Illyés elhatárolódását a szerkesztőségtől. Most közölt megjegyzésének
tanúsága szerint tartózkodása jóval korábbi. Nem véletlen tehát, hogy 1966-ban és
1969-ben mindössze egy-egy cikke, 1968-ban és 1970-ben egy-egy verse jelent csak
meg lapban, 1967-ben és 1971-ben pedig sem verse, sem cikke.
Egyébként ekkor Illyés valóban lejött Szegedre. A hozzám ír levelében kifejezett készsége alapján most már hivatalosan a városi tanács művelődésügyi osztálya
kereste meg. A Radnóti Tamásnak szóló keltezetlen válaszát a címzett szívességéből közölhetem:
7
Kedves Barátom, j

0

Kérem beszélje meg Gruber Lászlóval, hogy feleségemmel április 7.-én,
pénteken délután egy órától fogva tudunk Budapestről indulni, örülünk, ha gépkocsi alkalom lesz, de ha nem — s erről kérem mielőbbi szíves értesítését — vonaton is mehetünk, a fél kettő tájban induló 'gyorssal.
A bevezetőt készséggel
fölolvasom.
Őszinte barátsággal
Illyés Gyula

Minden a tervek szerint történt. Pénteken este a Juhász Gyula Művelődési
Központban fölolvasta megemlékezését, szombaton pedig a központi egyetem aulájában megnézte a diákszínjátszók előadását, valamint fölolvasott verseiből. Közben
délelőtt fölkereste a Sajtóházat, találkozott az írókkal és újságírókkal. Akácz László
tudósítása szerint főként Budapest és a vidék ellentéte volt a beszédtéma. „Pontosabban az a tarthatatlan állapot, hogy Magyarország szellemi élete a kelleténél
sokkal inkább a fővárosra koncentrálódik, s a vidék érdemén alul vesz részt az
ország szellemi életének irányításában, képviseletében. S hogy mit lehetne ez ellen
tenni? Illyés Gyula így felelt erre a kérdésre: önálló szellemi központtá kell fejleszteni Szegedet! A város — véleménye szerint — erre feltétlenül alkalmas." Hasonlót mondott — már idéztem — három év múlva Ökrös Lászlónak.
Magam egyébként ekkor sem beszéltem Illyéssel. Nem tolakodtam hozzá, a
hivatalnak pedig nem jutott eszébe, hogy a műsorfüzet szerkesztőjét, aki Illyést is
„beszervezte", oda illenék hívni egy kézfogás erejeig. Csak a Tisza Szálló éttermében láttam Flóra asszonyt és Illyést: pár asztallal arrébb vacsoráztatta meg őket
Fazekas István, a városi tanács művelődési osztályának főelőadója. Magasabb
rangú kísérőt nem tartott helyesnek az Illetékes, hiszen akkoriban Illyés mint nacionalista fekete báránynak számított. Ezért csak némi huzavona után fogadta
őket — nem. a tanácselnök, csak helyettese, Papp Gyula.

NYOMOZÁS A SZIMÁK-ÜGYBEN
1977. március 4-én ismét levéllel zaklattam. Rövidebben előadhatom a dolgot,
ha idézek belőle:
„Nemrég tudtam meg Fodor Ilona könyvéből, hogy Dombóvárott Gyula Bátyámnak tanára — talán osztályfőnöke? — volt Szmodics Zoltán. Érdekelne, vajon
tudja-e, s ha igen, mióta (a Holmi — 1929 — óta?), hogy ő volt Juhász Gyula Orbán
lelke c. kisregénye Szimákjának modellja. írtam róla a Tiszatáj 1972/4. számában;
nem tudom, annak idején nem került-e kezébe. Mindenesetre szeretném tudni, hagyott-e valami nyomot Szmodics az elsős gimnazistában; tudom, tudom, hogy úgy
nyilatkozott: nem voltak jelentős tanárai...
A másik kérdés a Kortárs-beli folytatáshoz kapcsolódik. Vajon Lusztig Imre
azonos az Amerikai Magyar Szó szerkesztőjével? Két éve találkoztam vele New
Yorkban, előadást tartottam a körükben, de nem említette, hogy iskola- — osztály-? — társak voltak.
Hálás leszek a bármi rövid válaszért is."
Magyarázatul még annyit, hogy Fodor Ilona Szembesítés című könyve (alcíme:
Illyés Gyula életútja Párizsig) 1975-ben jelent meg; Lusztig Imréről pedig a Beatrice
apródjai-nak márciusi folytatásában olvastam ismét.
Illyés válasza nem is maradt el:
8

Kedves Barátom,

Köszönöm a szíves fölvilágosítást. Szmodics Zoltán valóban
tanárom
volt egy évig, első gimnázista koromban. Agglegény volt, kutyát szereztem neki egy
osztálytársammal. Juhász Gyula regényét nem ismerem, — nem emlékszem rá.
Lusztig Imre nyilván azonos az amerikai szerkesztővel.
Eljuttatnád
hozzá, amit róla lejegyeztem?
t
Szeretettel
köszönt
Illyés Gyula
1977. III. 12.
Március 19-én írt levelemben tájékoztattam Illyést, hogyan teljesítéttem kívánságát: „A Szembesítés-ben szereplő helyek másolatát Püski Sándor egy hónapja
kivitte Lusztignak; most elküldöm a Kortárs-beli közlés híradását is."
56

Illyésnek m e g elküldtem a Tiszatájnak azokat a számait, a m e l y e k b e n
Nyomozás
a Szimák-ügyben
című, Szmodicsról szóló, v a l a m i n t a Politzer György életútja
című
í r á s a i m voltak. (Mindkettő megjelent egyébként Szegedi örökség című t a n u l m á n y gyűjteményemben.)
*

Tudom persze, hogy mindez n e m meríti ki Illyés és Szeged kapcsolatát. B i z o nyára kerülnek m é g elő itteni tartózkodására, levelezésére vonatkozó más adalékok.
Szegedi kapcsolatainak fontos, külön megírandó fejezete a Tiszatájjal való s z o r o s
munkatársi viszonya, különösen a halála előtti évtizedben. Ahogy s z í n m ű v e i t P é c s nek, verseit, cikkeit szívesen adta Szegednek. 1971-ben Bertha Bulcsunak elmondta,
hogy a nyáron részt vett Ozorán a Szent István-napi búcsún, s utána tovább utazott Dél-Magyarországra, Szegedre. N e m mondta, hogy a szabadtéri játékokra jött,
Dózsa-drámájának bemutatójára. 1979-ben erről Ablonczy Lászlónak így n y i l a t k o zott: „Dózsa n a g y o n hatott rám is Szegeden. Olyan tömegeket tudott mozgatni,
hogy az e m b e r n e k m a j d n e m az a gondolata támadt, igazi kaszák vannak a lázadók
kezében, és hogy teremtsünk a világon mindenütt rendet."

c,

/^o'Atrv-v/C,

( r ^ ^

c W

a^jvA.

^

««• üiii^.

e'cVy,

U-t

-

t'Hlrfc.
^ '

áji&U"!

U
1

vw

f. CL

y-b^á-Ut
/

/je

y

JH-iA
CS>J-h

M

C

^

/1

57

Süli András algyői naiv festőről
BESZÉLGETÉS BÁLINT SÁNDORRAL
Bálint Sándor professzorral 1965-től sokat beszélgettünk Süli András művészetéről, sorsáról — olykor magnetofon kíséretében. Magnóbeszélgetéseink
közül talán a legtelje^bb-legsikerültebb az, amelyet 1975. április 21-én a
professzor úr szegedi lakásán készíthettem.
— Kedves Sándor bácsi! Süli Andrással emlékezete szerint mikor, s milyen körülmények között találkozott először?
— A tanítóképzőben tanítottam a harmincas években és ottan az egyik
tantárgy volt a IV. osztályban a szülőföldismeret. Mindegyik diáknak azt a
föladatot tűztem ki, hogy a maga szülőföldjéről írjon. Na, már most, egyik tanítványom, Belovai Sándor, aki később tanár lett — most tudomásom szerint
Hódmezővásárhelyen él —, Algyőrül írt. Már azelőtt is értékes néprajzi adatokat hozott onnan, és azt mondja egy alkalommal: — Kérem, tanár úr, itt
Algyőn él egy napszámos ember, aki festeget. A tanár urat nem érdekölné
ez? Mondom: dehogynem. Aztán arra kértem, hogy hozzon valami képet be
hozzám, illetőleg a lakásomra, és ennek alapján azután majd elbeszélgetünk
magával Süli Andrással is.
Ez 37 őszin volt, világosan emlékezem rá. Talán novemberben, a Belovai
bejelentette az iskolában, hogy ő Süli Andrással szeretne a lakásomon meglátogatni.
Hát csakugyan el is jöttek, hoztak egy képet, mégpedig, ha jól tudom, a
vasutas képet, amin vasút, gőzhajó, s a többi, a technikának valósággal a mitológiája jelenik meg ezen a több változatban is megfestett képen. Akkor még
Alsóvároson éltem. A kép nagyon meglepett, és azonnal fölismertem, hogy itt
egy egész rendkívüli jelenséggel van dolgom. És akkor azt mondtam neki,
hogy nem adná-e el ezt a képet nekem? Nagyon szívesen megvásárolnám.
Hát eleinte úgy húzódozott, mert hát ő emlegette a Bálint Jenő nagyságos
urat, a Bálint Jenő szerkesztő urat — egyszer így, másszor úgy —, aki szigorúan megtiltotta neki, hogy bárkinek is képet eladjon. Csak őneki küldje el
az összes festményeit. Azonban hát részben a Sándorra — t. i. a Belovai Sándorra — való tekintettel, részben meg, hogy úgy érdeklődtem iránta: hát,
nem bánja, na. De csak úgy adja el a képet, hogyha én megfogadom, hogy
erről nem beszélek senkinek sem.
Valami 60 vagy 80 pengőért vásároltam, ami abban az időben körülbelül
a félhavi fizetésemet jelentette, és mondtam neki, hogy nagyon szívesen vennék
még mást is. Mondom: — Nem tudna olyan szentes dolgot festeni nekem?
Azt mondja: — Dehogynem. És akkor megfestette azt a templombelsőt, amit
szintén több változatban ismerünk. Ügy érzem, hogy az, ami nálam van, ami
Magyar naiv művészek nyomában címmel a Gondolat Kiadónál 1987 decemberében jelenik meg Moldován Domokos kötete. Ebből való az itt közölt részlet.

58

a birtokomban van, az talán a legmonumentálisabb és legkiérleltebb ezek
között a változatok között. Akkor szintén nagyon a lelkemre kötötte, hogy a
világért, az Isten szerelmére, ne szóljak senkinek! Pláne a Bálint nagyságos
úrnak, erről a vásárlásról, mert akkor ő nagyon meg fog szenvedni miattam.
Még egy képet vásároltam később. Aba-Novák Vilmos 1939-ben festette
a hősök kapuját, és akkor többször megfordult a lakásomon. Annyira meglepte az a két kép, hogy azt mondta, ő is szeretne szerezni egy képet ettől a
mestertől. És akkor a Belovai révén még egy képet vásároltam tőle, hasonló
áron, mint az előzőt. És akkor ismét nagyon szigorúan rámparancsolt, hogy a
világért ne szóljak erről a vásárlásról.
Na most, az az Aba-Novák-kép egy Tisza-parti lecsonkolt fűzfasort ábrázolt, ami szintén többször megjelenik, mint motívum, a képein. Nem tudom,
hogy mi lett ennek a képnek a sorsa? Aba-Nováknak a leányával, Aba-Novák
Judittal beszéltem, érdeklődtem, azt mondja, hogy sajnos azokban a szomorú
viszontagságokban, amelyeket Budapesten átélt 44—45 telén, a képnek nyoma
veszett. Lehetséges, hogy lappang valahol.
Én annyira hatása alá kerültem ennek a nagyon szuggesztív és nagyon
eredeti művészetnek, hogy fölkerestem az akkori múzeumigazgatót, Csallány
Dezsőt, aki megátalkodott régész volt, a világon azon kívül más tulajdonképpen nem érdekelte. És próbáltam rávenni arra, hogy a múzeumban Süli
Andrásnak a képeiből egy kis kamarakiállítást rendezzen. Mondtam, hogy itt
arról van szó, hogy Süli András teljes magányban, és nem is hogy nem ismertségben, hanem teljes félreértettségben él ott, Algyőn. Valahogy úgy vettem észre, hogy az intelligencia — az ottani intelligencia — se veszi őt komolyan. Valamilyen tekintélyt, elismertetést szerettem volna a számára, ez
vezetett; hogy jó volna egy ilyen kiállítást rendezni Szögeden, ami sajnos,
nem következett be.
Attól kezdve eltűnt a szemem elől. Talán két vagy három ízben találkoz- '
tam vele ott, a lakásomon, s akkor kedvesen elbeszélgettünk, már amennyire
az ő hallgatagsága miatt lehetett vele beszélni. Később tudtam aztán meg,
hogy milyen kálvária járás volt az élete már a 30-as években.
Később aztán kitört a második világháború, akkor többször érdeklődtem
az Algyőről bejáró tanítványaim révén, hogy mi van Süli Andrással? Nem
tudtak róla semmit mondani — akkor nyilván már bekerült Szegedre. Aztán
a felszabadulás után is kérdeztem magát Belovait is, sürgettem, hogy nyomozzon utána. Ez a kérdezősködés mindegyik esetben eredménytelen volt.
— Azokban az esztendőkben, amikor Sándor bácsi a képeket vásárolta,
volt-e Sülinél, lent Algyőn?
— Sajnos, arra nem került sor, hogy én őt Algyőn fölkeressem. Bár erre
céloztam, amikor találkoztam vele, és a Belovainak is mondtam, hogy milyen
szívesen kiutaznám oda. De valahogy, nagyon udvariasan, ám nagyon határozottan kitért ez elől a látogatás elől. Aztán én mindig, egész gyűjtői pályám
során tiszteltem a parasztságnak az érzékenységét, akikkel találkoztam. Ezért
nem jutottam el Algyőre, Sülihez sem. Talán ez nem is volt minden esetben
helyes, mint például a Süli Andrásnál is, jobb lett volna, hogyha ott szétnézek
az otthonában.
Állandóan mozgatott, izgatott, hogy mi van vele, aztán kénytelen voltam
arra gondolni, hogy a háborúnak meg az utána következő eseményeknek a
forgatagában eltűnt és talán már nem is él. Azt hiszem 64-ben vagy 65-ben
lehetett, amikor veled, Domokos megismerkedtem, aki éppen azzal kerestél
59

föl, hogy én tájékoztassalak afelől, hogy mit lehetne tenni, hogyan lehetne elmélyedni a naiv művészeknek s művészetnek az ismeretébe? Akkor én próbáltam egy-két könyvre felhívni a figyelmedet, részben adtam is néhány könyvet
neked, másrészt elbeszélgettünk ezekről a kérdésekről. Különösen ezeknek a
népművészeknek a társadalmon kívüliségéről. Ugye akkor bukkannak föl nagyobb számmal, amikor már tulajdonképpen a népkultúra haldoklik. Amikor
már nem tudnak organikusan, szervesen beilleszkedni ebbe a hagyományrendbe és éppen ezért bizony — ne mondjuk, hogy gúny, de mindenesetre
bizonyos sajnálkozás éri őket, éppen a környezetüknek a részéről, hogy nahát,
ők még itt tartanak! Ugyanakkor sajnos a mi értelmiségünk sem sietett ezeknek a segítségére kellőképpen. Elsősorban, hogyha volt is érdeklődés, egzotikumnak, kuriozitásnak tekintették ezt a típust, és így is kezelték őket. Ebbe
a kérdésbe nem akarok itten belemenni. Részben messzire vezetne és nyilván
sok, talán indokolatlan érzékenységet is megsértenék azzal, amit mondok, és
amit igaznak hiszek.
Hát ez volt például Sülinél is a baj, hogy őt meghívták Algyőn — emlegette később, amikor újra találkoztam vele, meghívott a jegyző úr — mondja
—, meghívott a gyógyszerész úr és aztán nagyon kedvesen fogadtak és még
meg is kínáltak ottan úgy vasárnap délutánonkint.
Hát ez külön jellemző, hogy ezt megtiszteltetésnek kellett éreznie, ami
pedig tulajdonképpen mint embernek és mint vendégnek kijárt volna neki.
És hát nyilván, a háta mögött, jót mosolyogtak ezen a boldogtalan emberen,
aki nem tudja mással hasznosabban eltölteni az idejét. És sajnos egyiknek se
jutott az eszébe, hogy egy-egy képet vásároljon, talán el is fogadjon, kérjen
tőle, pedig Süli András nyilván boldogan ajándékozott volna neki. De annyira
idegennek érezték ezt a világot, ennek az embernek az atmoszféráját, hogy
csak mint ilyen különc, majdnem azt mondanám, mint valami bolondot akceptálták.
Emlékszem rá, amikor elmondta, mikor Bálint Jenő, aki nyilván erősen
üzleties megfontolások alapján kezdett ezekkel a naiv művészekkel foglalkozni, bár el köll ismerni, hogy ugyanakkor mégis, a megismertetésükkel érdemei is vannak, mikor a harmincas évek derekán a naiv művészeknek a kiállítását megrendezte. Elmondotta Süli később, amikor — ismétlem — újra
találkoztunk, hogy ő is fönn volt Budapesten, s a kiállításukat a kormányzó
úr őfőméltósága is meglátogatta. Aztán kérdeztem tőle, hogy: — Na, és mit
szólt hozzá? Vásárolt magától valami képet? — Nem, kérem szépen — azt
mondja —, hanem megajándékozott egy szivarral és azután tovább ment. Hát
ebben benne van a korképe annak a világnak, ugye, hogyha a kormányzó úr
őfőméltósága, tisztára gavallériából megvásárolja Süli Andrásnak egy képét,
vagy megvásároltatja valamelyik múzeummal, evvel kétségtelenül — ismerve
a magyar társadalomnak az akkori sznobizmusát —, kétségtelen, a Süli fölfedezéséhez és egyáltalában a naiv művészeknek a megbecsültetéséhez, legalább társadalmi megbecsültetéséhez hozzájárult volna.
Ahogy későbbiekből rekonstruálom a dolgot, az ő elbeszélése alapján:
hiába sürgette, ötvennél több képe miatt, Bálint Jenőt, aki folyton csak hitegette, hogy majd elszámol ezeknek az árával, illetőleg a tiszteletdíjával, ez
sajnos soha nem következett be, és mindinkább megerősödött benne az a
szomorú fölismerés, hogy ő tulajdonképpen egy nem jóhiszemű kísérletnek az
áldozata. Ez 1940 táján következett be, s ez aztán annyira megviselte, hogy
attól kezdve nem fogott ecsetet a kezébe.
60

Amikor először találkoztam vele ott, Alsóvároson, amikor a Belovai társaságában megjelent nálam, akkor hát, hogy valamit kérdezzen az ember,
mondom: — Van-e családja? Megnősült-e? Azt mondja: — Bizony, én még
legényember vagyok. Annyira elfoglalt a munka, meg aztán ez a festegetés,
hogy nem jutottam hozzá, most pedig már a Bálint nagyságos úr azt mondja,
hogy én már olyan művész vagyok, ugye, hogy nekem nem lehet egy parasztlányt vagy parasztasszonyt feleségül vennem, hanem úri nőt köll élettársamul
választanom. Erre világosan emlékezem, hogy ez a kijelentése elhangzott.
Alapjában véve ez megint egy tiszta naiv, a maga módján értelmes, de
mégis — ismétlem a szót — naiv ember volt és nem látta át, hogy ez milyen
problematikát és milyen leküzdhetetlen emberi feladatokat jelent majd a számára. Elég az hozzá, hogy egyik algyői búcsún megismerkedett egy művésznővel, aki ilyen vásári dolgokat, gipsztörpéket és ehhez hasonló tárgyakat,
szóval a legtöményebb giccset készítette és árusította, és azt állította magáról,
és azt állítja mai napig, hogy ő iparművésznő — és ezzel valahogy Süli András
megismerkedett, s a vége az lett, hogy Süli odaköltözött hozzá. Azt nem tudom
eldönteni, hogy házasságra léptek-e egymással. Valószínűleg nem. A „művésznő" odafogadta őt magához, és ettől kezdve mondhatnám, olyan cselédi munkát is végzett, és napszámoskodott, talán bele is segített ezeknek a vásári tárgyaknak, főleg a gyerekjátékoknak, pl. gyerektalicskáknak a festésébe. Ebben
nem vagyok föltétlenül biztos, de erősen föltételezem. Szóval ez egy olyan
komplikált kérdés, amihez tulajdonképpen csak egy lélekbúvár, vagy egy nagyon alázatos szívű regényíró tudna hozzászólni.
Amikor újra találkoztam vele, 1966 nyarán, akkor egy egész dosztojevszkiji atmoszféra csapott meg ottan. Az a förtelmes, a legtöményebb módon
berendezett kispolgári lakás és ott aztán benne ez a szegény, szerencsétlen,
megbénított alázatos ember, aki még szólni se mert, akit úgy köllött a konyhából behívni oda, a „szalonba", hogy aztán elbeszélgessen velünk. De állandóan érezte az ember azt, hogy ő az asszonynak a kontrollja alatt áll és szinte
patikamérlegre vetette a szavait, azt a keveset is, amit mondott.
Akkor próbáltam meggyőzni arról, hogy felejtsük el a múltat, ami történt, az ő kálvária járásaival és aztán próbáltam, mondom, arra rátérni, hogy
újra festegessen. Meg is ígérte nagy nehezen. Azt mondja: — Hát, a maga
kedviért. De azt hiszem, hogy életében nem került erre sor.
Néhányszor még fölkerestem és akkor elmondotta, hogy ő már gyerekkorában nagyon jól rajzolt, a tanító nagyon szerette és fölismerte — bizonyos
Fehér Ignác nevű tanítóját emlegette —, jó diák volt, szépen rajzolt és a
tanító őt kedvelte, de nem került arra sor, hogy esetleg Süli tovább járjon
iskolába, vagy egyáltalában eldűljön, hogy van-e csakugyan művészi hivatás
benne vagy nem.
Na most, csak úgy fölvetem azt a gyanúmat vagy sejtésemet, hogy Sülinek a festésben, festegetésben része lehetett annak, hogy Algyőn a Pallavicini
család volt a birtokos és ottan voltak természetesen uradalmi tisztek is, és
ezek közül akadtak, biztosan tudom, hogy akadtak olyanok, akik úgy a szabadidejükben dilettáns festőként festegettek. Lehet, hogy egy ilyet láthatott a
Süli és ez ihlethette később arra, hogy maga is próbáljon festeni. Persze technikailag az ő festése egészen más volt, t. i. Süli András egész életében nem
használta a festőállványt. Megkérdeztem tőle, hogy festett? Azt mondja:
— Tetszik tudni, úgy az asztalt letakarítottam, mindent leszedtem róla és az
61

asztalnak a lapjára feszítettem ki azután a rajzlápot és úgy ráhajolva festettem.
Érdekes, hogy azt mondja: vasárnap és ünnepnap nem szeretett festeni,
csak akkor, amikor ráért, mondjuk úgy szombat délutánokon vagy télen,
amikor nem volt más munkája.
Aztán kérdezgettem még. Azt mondja, nagyon szeretett mesét hallgatni
gyerekkorában. Akkor még voltak Algyőn öregök, akik mesélgettek. Sajnos
ezek már teljesen kihaltak. És kérdeztem, hogy el tudna-e ezekből a mesékből mondani valamit? Mire emlékezik? Hát, azt mondja, már nehezen, de
emlékezik, hogy nagyon nagy örömmel hallgatta ezeket a mesemondásokat.
Az első világháború alatt behívták katonának, és orosz fogságba jutott.
Azt mondja, hogy ottan egy sajtgyárban dolgoztak a magyar foglyok. Nagyon
szerették őket. És tréfásan mondta — akkor elmosolyodott egy kicsit visszaemlékezésül —, hogy egy alkalommal sztrájkba léptek. Nem akartak dolgozni.
Erre megkérdezte a gyárnak a vezetője, hogy miért nem? Mert ők már anynyira éhösek túrós tésztára, és itten nem kapni. Nincsen olyan az étlapon.
Az ellátásukon nem szerepel a túró, illetve a túrós tészta — hogy ők ezt követelik és akkor dolgoznak tovább. Hát csakugyan aztán Süli András, aki hát,
mint afféle parasztember, a női munkákat is el tudta végezni, ő csinálta azután a túrós tésztát, még az oroszokat is megkínálta vele. És attól kezdve
aztán sokszor került a foglyoknak az asztalára túrós tészta.
De aztán, mikor kitört a forradalom — az orosz forradalom —, akkor
Dél-Oroszországban voltak foglyok valahol; elhatározták, hogy megszöknek,
hazajönnek. És azt mondja, hogy tulajdonképpen egy falusi zsidónak köszönheti azt, aki az életének a kockáztatásával a kocsinak a fenekire rejtette
el és valami szalmát rakott rá, és áthozta a mi vonalunkba, és így azután
megszabadult.
Akkor még egy darabig újra kikerült a frontra. De — arra már nem
emlékszem, hogy sebesülés vagy betegség következtében — hazagyütt és akkor idehaza valami ilyen uradalomba, vagy szóval ilyen mezőgazdasági telepen dolgozott egészen addig, amíg a mi októberi forradalmunk ki nem tört,
az őszirózsás forradalom.
Na most, hazakerült, és talán egy-két hold földecskéje volt a szülei után.
de ebből nem tudott megélni, és ugye kénytelen volt napszámba is eljárni.
Ahogy visszaemlékezem rá, ő nem nagyon volt társaságkedvelő, nem járt
kocsmába. Talán azért is egy kicsit idegenül érezhette magát a faluban. Inkább, azt mondja: — Hát elmentem úgy a templomba is, és úgy vasárnaponkint inkább olvasgattam.
Sajnos, arra már nem emlékezem, hogy mit mondott az olvasmányairól,
hogy mik fordultak meg a kezében. És mint mondottam, festett. És kosárfonással is, ugye, ilyen téli munkával is foglalkozott.
Mint emlékszel Domi, mindent elkövettünk, hogy valahogy visszahozzuk
ide, az életbe, a valóságba, de ez sajnos nem sikerült. Sajnos nem sikerült,
bizonyos formális okok miatt, hogy a „népművészet mestere" címet megkaphassa. Ez fájdalmasan érintett bennünket, mert azt mondták, hogy csak olyan
embert illethet meg ez a kitüntetés, aki még most is dolgozik.
Azt mindannyian tudtuk már akkor is, hogy őt az éhhaláltól menthette
volna meg a havi hatszáz forint!
Talán a nélkülözéstől és talán-talán annak az asszonynak a rabságából is
megmenthette volna az a hatszáz forint, havi hatszáz forint — ismerve az ő
62

rendkívül takarékos, szerény, külső igénytelenségét. De ugyanakkor a belső»
igényesség annál inkább megvolt benne.
Még két alkalommal találkoztam vele később. Egyik alkalommal az alsóvárosi „havi búcsún", talán 68-ban, ahol a „művésznővel" ilyen gyerekjátékokat árusított.
— Es festményeket is?
— De az nem az övé volt. Az asszonynak a képeit is árulták. És egy
másik alkalommal pedig a Kárász utcán találkoztam vele, pár héttel a halála
előtt. Akkor ismét beszéltünk vele.
Talán-talán hibás vagyok abban, hogy vállalva azt az áldozatot, hogy csak
az asszonynak a jelenlétiben beszélhettem vele, hogy mégse kíséröltem mög a
többszöri találkozást és beszélgetést vele.
Biztos, hogy ha valaki megírná az ő életit, akár egy ilyen életrajznak,
akár pedig egy regénynek, vagy valami ilyennek, valami művészi földolgozásnak a formájában, azt kell mondani, hogy egy rendkívül tragikus hős
kerekedne ki belőle. Szóval a válságba jutott parasztságnak egyik képviselője
volt ő, akinek megadatott a festői kifejezésnek az ereje. Talán egy kicsit idillizálta azokat a kompozíciókat, amelyeket megfestett. Egy heroikus, szép, derűs, majdnem azt mondhatnám, apollói parasztvilág kerekedik ki belőle, ami
talán abból következik, hogy olyan lehetetlen elhagyatottságban, szellemi, erkölcsi nyomorúságban élt már az a társadalom, a szegényparasztság, amihöz
ő tartozott;
De talán a magyar naiv művészek között az első volt, aki a gépeket ilyen
szépen, ilyen „apollói módon" ábrázolta. Nem emlékszem, hogy akár Győri
Eleknél vagy Gajdos Jánosnál — az ő fiatalabb társainál — a gépek megjelentek volna? Hajó, vagy vonat, vagy autó? Milyen fantasztikus autókat rajzolt!
— Sándor bácsi, hogy emlékezik vissza, az első gyűjteményes
kiállítását,
amit itt a szegedi Móra Ferenc Múzeum kupolacsarnokában rendezhettem meg
neki 1968 nyarán, hogy fogadta ő? Mert ott, akkor, a kiállítás első örömében
és lázában, a művésznővel s a családjával, algyői rokonokkal s a művésznő
barátnőivel együtt ők nagyon boldogok voltak. Erre később visszatért-e? Szeretettel, örömmel emlékezett-e első gyűjteményes kiállítására, amely az ő
Szögedjében került megrendezésre?
— Akkor, 1968 nyarán, ott voltam én is ezen a kiállításon, és kétségtelenül éreztem azt, hogy egy ilyen kései igazolásnak érezte. Látszott valami belső
öröm az arcán, a szemein. De sajnos, a kiállítás után nem történt más. Ortutay
Gyula nyitotta meg a kiállítást, s szépen méltatta az ő helyét a magyar naiv
művészetben és a magyar világban is. Azonban, sajnos, utána egész pozitív
segítés mégse következett be.
Mindezek után, szégyenletes módon, pont a „népművészet mestere" díjat
nem kapta meg!
Mindenféle túlzás nélkül merem mondani, hogy talán a legnagyobb magyar náiv művésznek őt köll tartanunk.
MOLDOVÁN DOMOKOS

63

XENGYEL ANDRÁS

Egy „gustiánus" erdélyi szociológus
VÁZLAT VENCZEL JÓZSEFRŐL
1

0
Az igazán lényeges történeti változásokat általában nehéz egyetlen dátumban
megjelölni. 1918/19 cezurajellege mégis egészen nyilvánvaló, hisz azok a történeti
fejlemények, amelyeket e két évszámmal szokás megjelölni, teljesen új föltételek
közé juttatták a magyar társadalom egészét. Nemcsak arról van szó, hogy a „bel.ső" társadalmi konfliktusok ezekben az években három, egymást továbbvivő, illetve
tagadó forradalomba torkolltak s ezzel a magyar társadalom addigi „békebeli"
rendje mozgásba jött, labilissá vált sőt — legalábbis egyes vonatkozásokban — viszízavonhatatlanul átalakult. De arról is, hogy a világháborút (s ezzel egyben európai nagyhatalmi státusát) elvesztő Monarchia szétesett, állam jogi, gazdasági keretei
széthullottak, romjain pedig rivális nemzetállamok keletkeztek. E két nagy változás — a „külső" s a „belső" — együtt azután jelentősen módosította a magyar társadalomfejlődést. Az őszirózsás forradalom s a Tanácsköztársaság bukása a társadalomfejlődés egy lehetséges útjának lezárulását jelentette, kiiktatva, de legalábbis
háttérbe szorítva a politikai életből a magyar társadalom egyik fontos, politikailag
is különösen aktív rétegét, a középosztály nem-„úri" részét. Ugyanakkor az ellenforradalom győzelme — a nagytőke és a nagybirtok hatalmának szinte teljesen
érintetlenül hagyása mellett — megnövelte a keresztény középosztály politikai súlyát, azét a rétegét, amelyben az értelmiségi szakszerűség követelményei folyamatosan háttérbe szorultak az uralmi szakszerűséghez mérten, s így értelmiségi-polgári funkcióit csak felemásan tudta ellátni. Ez természetesen egy társadalomfejlődési
aszimmetria további erősödését, társadalomfejlődési deformációt eredményezett. Mindezt a destabilizálódást azután elmélyítette, hogy a magyar nyelvű népesség kb. egyharmada az ország határain kívül került, s így egy mégoly heterogén társadalom
helyére csonka s felemás magyar társadalmait léptek.
Restaurációs, a régit visszaállítani igyekvő törekvések természetesen 1919 után
nem sokkal már jelentkeztek, nerh is minden eredmény nélkül. A húszas évek politikai küzdelmei, ideológiai fejleményei mögött jól kivehető egy restaurációs igény
— IV. Károly visszatérési kísérleteire éppúgy lehet gondolni, itt, mint a legitimisták
megszerveződésére, Bethlen Nagyatádi Szabót visszaszorító erőfeszítéseire, az ún.
csizmás képviselők parlamentből való kiszorítására, a nagytőke Bethlen mögötti fölsorakozására stb. Az új helyzettel azonban nem lehetett többé nem számolni. Egészében az új orientációk keresése lett az aktuális. Az új, a radikálisan megváltozott
viszonyok realitásával számoló orientáció kidolgozása minden réteg, csoport, politikai „vonal" számára elodázhatatlan lett.
Az orientációváltás — érthető okokból — különösen az ország határain kívülre,
„kisebbségi" sorba került magyar nemzetiségek számára lett sürgető és fontos. A román, a csehszlovák és a jugoszláv állam (SHS királyság) keretei közé került magyar
kisebbségek ugyanis igen nagy változást értek meg: többségi nemzet fiaiból kisebbségek lettek s (leválván az anyanemzet gazdasági, kulturális közösségéről) egyszerre kellett egy új állam polgáraivá s egy viszonylag autonóm nemzetiség tagjaivá lenniük. Sőt tulajdonképpen e kisebbségi-nemzetiségi lét kereteinek és formáinak kialakítása is új feladatként jelentkezett — még Erdélyben is, ahol pedig
-az autonómiának, a viszonylagos különállásnak múltja s hagyománya volt. Ezeknek az éveknek a feladata lett a politikai képviselet formáinak kialakítása, kereteinek és lehetőségeinek fölmérése, a kisebbségi — autonóm — kultúra intézményié

rendszerének és működési föltételeinek kialakítása, általában: a kisebbségben élés
módozatainak megtalálása.
A kisebbségi sorba került magyarság új orientációjának kidolgozása e körülmények közt természetesen nem könnyen s nem egyik napról a másikra történt
meg. Az „átállás" a húszas évek közepéig-végéig eltartott, de a kisebbségi lét és
közélet formáinak megtalálása is voltaképpen csak a kezdet volt: az újonnan szervezett, vagy új funkciójú kisebbségi intézményeket gyökeresen megváltozott körülmények között, egy átalakult, csonka, hatalomműködtető lehetőségeitől jórészt
megfosztott társadalomnak kellett működtetnie, ehhez pedig megváltozott mentalitású, s tulajdonságú emberek kellettek, akik az új, változott körülmények között
„mozogni" tudtak; egyáltalán: megvolt bennük a helyzettisztázásra, illetve fölmérésre való képesség s készség. A rugalmasság, a nyitottság, persze, nem volt kizárólagos sajátja egyetlen nemzedéknek sem, az átállást is azok a nemzedékek végezték el, amelyek már 1919 előtt is aktívak voltak. Az igazi, mély változás azonban
mégiscsak ahhoz a nemzedékhez fűződik, amelyik 1919 után, már az új körülmények között érett felnőtté, lett közéletileg aktív. Ezek a fiatalok ugyanis már gyermekkoruktól megváltozott realitásokba nevelődtek bele.
Erdélyben ez a folyamat, az új nemzedék jelentkezése az ún. Tizenegyek antológiája megjelenésével (1923) kezdődött s az Erdélyi Fiatalok indulásával (1930)
teljesedett ki. A kisebbségi magyar közélet domináns, meghatározó egyéniségei persze, a húszas években (sőt azután is egy darabig) még nem e nemzedék tagjai voltak; azt a szerepet, amelyet a romániai magyar szellemi életben Kós Károly, Kuncz
Aladár, Bitay Árpád, Dienes László, majd Gaál Gábor s mások betöltöttek, ekkor e
nemzedék nem volt képes ellátni. A kezdeti próbálkozások után a kisebbségi közélet meghatározó erői kétségkívül a Magyar Párt, a nagy lapok, a Jakabffy-féle
Magyar Kisebbség, az irodalomban pedig az Erdélyi Szépmíves Céh és folyóirata,
az Erdélyi Helikon, valamint az ezeknek alternatíváját megtestesítő Korunk voltak. Mindezek mellett azonban ekkor már (ezekkel részben összefonódva, részben
ezeket éppen módosítva) a „fiatalok" is jelen voltak. A szorosabb értelemben vett
írók mellett ezekben az években olyan „közírók", publicisták és szakértelmiségiek
léptek föl, mint — többek közt — Balázs Ferenc, Jancsó Béla, Kacsó Sándor, László
Dezső, Méliusz József, a nyelvész-történész Szabó T. Attila s mások. Szellemi karákterük is formálódott, sőt a kibontakozó kisebbségi közéletben saját külön szerepük is adódott: a „nép felé fordulás", az új típusú „népszolgálat". Nyugodtan
mondható, a kisebbségi-nemzetiségi kérdés tevékenységükben forrt össze e kisebbségi társadalom legnagyobb létszámú és leginkább fenyegetett sorsú rétegének, a
parasztságnak sorsával s lett nemzetiségi-szociális kérdés.
E nemzedék egyik fontos — és sok szempontból új történeti szakaszt jelző —
egyénisége, a romániai magyarság modern értelemben vett társadalomtudományának megteremtője az alig ismert Venczel József volt.
2

Venczel József 1913-ban, Erdély egy katolikus szegletében, Csíkszeredában született. Apja, idősebb Venczel József kora egyik neves erdélyi matematikatanára
volt, a tízes évektől csíkszeredai római katolikus gimnáziumban tanított, amelyhez
akkor tanítóképző is tartozott. A családban József mellett volt még egy fiú, a nála
fiatalabb László.
Venczel József ötéves volt, amikor 1918-ban szétesett a Monarchia, s szülővárosa
is Romániához került. Társadalmi értelemben vett eszmélése, emberi karakterének
kialakulása így már kisebbségi sorban következett be.
Gyermekkoráról, kora fiatalságáról vajmi keveset tudunk. Annyi csak a biztos,
szellemi fejlődésének, orientációja kialakulásának döntő eseménye a Domokos Pál
Péterrel (sz. 1901) való megismerkedése lett. Domokost, mint fiatal tanárt, 1926ban nevezték ki Csíkszeredába helyettes tanárnak. A gimnáziumban a kisdiák Venczelt e minőségében már tanította, de fontosabbnak bizonyult, hogy az idősebb Venczel József, akinek Domokos kollégája lett, akkor már halálos beteg volt, s „érezve
életének végét, egyik alkalommal a két fiát" fiatalabb tanártársára bízta, kérve
Domokost, „tartsa szemeit a gyerekeken". A fiatal tanár s az apa nélkül maradt fiúk
hamar összemelegedtek. „Roppant szerettem a fiúkat — emlékezett erre később Domokos Pál Péter is —, valóságos lelki gyermekeim lettek." (1982. máj. 16-i levele e
65

tanulmány írójához.) E meleg emberi viszonynak utóbb az adott a puszta érzelmieken túlmutató jelentőséget, hogy Domokos, aki a Venczel-fiúknak így óhatatlanul
mintaképe, követendő példája is lett, akkor már erősen érdeklődött a néprajz iránt,
s ahogy később Szabó T. Attila írta róla, „valóságos vándorapostol módjára járta be
a moldvai falvakat és gyűjtötte az ottan élő magyarságra vonatkozó társadalmi és
néprajzi anyagot". (Idézi RMIL 1:418.) A moldvai magyarság című kötete, amely
1931-ben jelent meg, már egy elnyomorodott, értelmiségét vesztett népcsoport mélyvilágát, sorsának tragikumát tárta föl — máig is mintaszerűnek számító munkában.
A diák Venczel Józsefet e kutató-föltáró munka hamar magához láncolta. Vigyázz!
című, 1928-ban alapított, kézzel írt s sokszorosított diákújságjában már nyoma van
ennek. Újságja 1929. március 17-i, Orbán Balázs emlékének szentelt száma „ismerteti az ez alkalomból Csíkszeredában megnyitott Csíki Székely Népművészeti Kiállítást. Címlapján a kiállítás bejáratánál elhelyezett díszes székely kapu rajza és Domokos Pál Péter portréja. Mindkettőt Venczel József rajzolta. A portré alatt a következő felirat: »Domokos Pál a csíki székelység önzetlen harcosa, a Csíki Székely
Népművészeti Kiállítás megteremtője.«" (Hajdú D. Dénes: Kiegészítés egy lexikoncímszóhoz. Magyar Nemzet, 1983. okt. 11.) E lapszám, melybe Orbán Balázs emlékezete címmel verset is írt, már mutatja a parasztság, a „nép" felé fordulását: „minden nép művészetében a leginkább kifejező mozzanatok, alakzatok a nép között születnek — írta. — A népnek művészete életerős s mégis jóformán elvész, nem érdeklődik utána senki, lassanként e művészet elveszti öntudatos jellegét. A székely népnek
is van művészete és e művészet erős, kifejező s mégsem ismeretes... Ezért volt
szükség a Cs. Sz. Nm. K.-ra, hogy amit megkezdett Orbán Balázs, fejezze, illetőleg
folytassa ez a kiállítás." (Idézi Hajdú D. Dénes, Magyar Nemzet, 1983. okt. 11.)
Domokos Pál Péternek, akit cikkében természetesen név szerint is megdicsért,
ekkoriban már segédkezett is. „Vidéki néprajzi gyűjtőutaimra velem jött — emlékezett erre Domokos —, és rajzolta a munkaeszközöket." (1982. máj. 16-i levele.)
Ennek az együttdolgozásnak, bár részleteit nem ismerjük, a jelentőségét, Venczel
szellemi fejlődésére tett hatását nem lehet túlbecsülni. Mindenképpen gazdag iskola
lehetett ez számára; parasztságismeretének alapja éppúgy itt keresendő, mint kutatástechnikai alaposságának, módszerességének igénye is.
Érettségije évére (1930) már meglehetős parasztságtörténeti és -ismereti tájékozottsággal bírt. Még középiskolásként indult az Erdélyi Helikon irodalomtörténeti
pályázatán A magyar falu XIX. századi irodalmunkban című dolgozatával. Az eredményhirdetésre, amely nagy sikerét hozta, 1930. október 12-én került sor: az első
díjat, társai közül messze kiemelkedve, ő kapta. írását az Erdélyi Helikon 1930.
évi 9. száma teljes terjedelmében hozta, Szentimrei Jenő pedig 1930 karácsonyán
cikket írt róla az Ellenzékbe, Űj hadsereg jön nyomunkba címen. Méltatói az erdélyi magyarság új nemzedékének jelentkezését fedezték föl benne; egyik napról a
másikra az erdelyi magyar szellemi élet részese, számon tartott egyénisége lett.
A figyelem e feléje fordulása közben, 1930 őszén egyetemi hallgató lett — a
kolozsvári egyetem jogi fakultására iratkozott be. Ez már társadalomtudományi érdeklődéséből fakadt, s mint kiderült, egész későbbi életét döntően meghatározta.
Szállást s ellátást az ún. Báthori—Apor-szemináriumban kapott. Ez a szeminárium
ekkor tulajdonképpen a kolozsvári katolikus egyetemi és főiskolai hallgatók bentlakásos kollégiuma volt, évente hozzávetőlegesen 120 diáknak adott helyet. Az ellátás viszonylag olcsónak számított (egy hónapra 1000 lei), s a szeminárium tagjai
hetenként négy napon háromfogásos ebédet kaptak. A diákok zöme azonban így
is rossz anyagi körülmények közt élt, az ellátási díjat is nehezen fizették. 1932-ben
pl. a diákok harmada már négyhavi díjjal tartozott, jóllehet a 120 főből tíz teljesen
ingyenes ellátásban részesült, egyhavi díját pedig (évente) 60 hallgatónak fedezték.
(Erdélyi Fiatalok — továbbiakban: EF —, 1932. 6. sz. 103.) Apa nélkül lévén maga
Venczel sem dúskálhatott a javakban.
Szorosabban vett egyetemi tanulmányairól szinte semmit nem tudunk; nem tudjuk, professzorai közül ki s mivel hatott rá, az intézményes oktatás hogyan alakította intellektuális fejlődését, tudományos kibontakozását. Diákközéleti tevékenységéről, sokféle szerepléséről azonban annál több az adat. Sőt, nagy valószínűséggel
állítható, irodalmias érdeklődése társadalomtudományiba fordulását, szociológiai útkeresését is alapvetően ez utóbbi: a diákközéletben megfogalmazódó, fölszínre kerülő problémák határozták meg.
Egyetemre kerülésekor Kolozsvárt élénk diákközélet volt. Számos egyesület mű66

ködött, a hallgatók „nyüzsögtek", többségük különböző tömörülésekben vett részt.
Venczel számára különösen kettő lett meghatározó. Az Erdélyi Római Katholikus
Népszövetség Egyetemi és Főiskolai Szakosztálya, amely — értelemszerűen — sok
szállal kapcsolódott a katolikus alapítású Báthori—Apor-szemináriumhoz; s az Erdélyi Fiatalok csoportja, amely az 1919 utáni erdélyi közélet legjelentősebb generációs tömörülése, önmagán messze túlmutató szervezete volt.
Valószínű, hogy — mint katolikus hallgató — mindjárt 1930 őszén tagja lett
az Erdélyi Római Katholikus Népszövetség Egyetemi és Főiskolai Szakosztályának, s
ezzel párhuzamosan az Erdélyi Fiatalok csoportjának. 1931. januárjában legalábbis
már az Erdélyi Fiatalok közt találjuk. A mozgalom azonos című lapjának címoldalán ekkor már a folyóirat a „kolozsvári megbízottjai" közt sorolja föl. Az Erdélyi
Fiatalok következő, 1931. évi 2. számában pedig már aktív tagként áll előttünk.
A lap egyik híre szerint megnyerte a folyóirat falupályázatának 1000 leies népművészeti pálytatételét (EF, 1931. 2:38.), Csík a legkeletibb Nyugat és a legnyugatibb
Kelet című dolgozatával. Jancsó Elemér Irodalmi szeminárium című cikke szerint
pedig bekapcsolódott az Erdélyi Fiatalok Irodalmi Szemináriumának munkájába, s
Jancsó Elemér, Kováts József, Grandpierre Emil, Dsida Jenő s mások sorában ő is
előadással szerepelt. Előadását, a tervek szerint, Móricz Zsigmondról kívánta tartani
(EF, 1931. 2:36., vö. még: 1931. 5—6. sz. 107.). Az Erdélyi Fiatalok ugyané száma
hírt adott a lap Faluszemináriumának 1931. február 2-i megalakulásáról is. Az alakuló gyűlésen — mint a lap híradásából kiderül — az Erdélyi Fiatalok szerkesztősége ismertette az alapszabályokat, s „azok egyhangú elfogadása után az alakuló
gyűlés Baczó Gábor, Miklós András, Venczel József joghallgatókat és Szigeti Béla
theológust választotta a bizottság tagjaivá. A szerkesztőség a maga kebelében megejtett választás alapján a fenti négy tag mellé Demeter Bélát, Gyallay P. Zsigmondot, ifj. D. Szabó Gézát és Haáz Ferencet választotta meg. A bizottság első
gyűlése f. hó 7-én [1931. febr. 7-én] volt, amikor elnöknek Demeter Bélát és titkárnak Venczel Józsefet választották meg". (EF, 1931. 2:26.)
A megalakult Faluszeminárium, mint azonnal leszögezték, „nem új egyesület"
volt, „hanem szervezett munkaközösség" (EF, 1931. 2:36.). Célja: „a falu-kérdés tudományos tanulmányozása. Arra törekszik — vallották —, hogy tudományos anyagot, eszközöket és szempontokat adjon az erdélyi magyar intelligencia jövendő munkásainak a falvak gazdasági, szociális és kulturális problémáinak megoldására.
A F[alu] Szfeminárium] alapja az a meggyőződés, hogy az erdélyi magyarság életének legdöntőbb kérdése a magyar falu, amelyért elsősorban a magyar intelligencia
felelős." (EF, 1931. 5—6:110.)
„Az ügyrend mint konkrét célt, mindenekelőtt előadások tartását" tűzte ki. Már
a hivatalos megalakulás előtt, 1930 novemberében és decemberében sor került három előadásra (Gyallay Domokos: Általános tájékoztató a falu-fejlesztés
kérdéseiről;
Botos János: Az erdélyi magyar falu gazdasági helyzete; Nyirő József: Az intelligencia és a nép egymáshoz való viszonyáról). A megalakulás után, 1931 első felében újabb előadások következtek — a néprajz és a népművészet tárgyköréből. Csüry
Bálint, Kós Károly, Roska Márton, Dóczyné Berde Amál, majd az őket más témákkal
követő Imre Lajos, Demeter Béla és Mikó Imre előadását valószínűleg már (legalább részben) Venczel szervezte meg. 1931. március 21-én Csíkszeredában, az Erdélyi Fiatalok kollektívájával ő maga is előadott. (EF, 1931.) Az első munkaév beszámolóját — titkári minőségében — ugyancsak ő készítette el. Ebből tudjuk, hogy
az előadásokat követő, 1931. áprilisi és májusi programjuk „már belső munka volt.
Kidolgoztuk — írta Venczel — a kérdőívet; összehoztunk egy kis 15 kötetes könyvtárt
s megjelent az »Erdélyi Fiatalok Falu Füzetei« sorozatból a két első szám. Gyallay
—Papp Zsigmond: »A nép és az intelligencia« és »Hogyan tanulmányozzam a falut?« címmel kérdőívünk, amellyel úgy gondoljuk, hézagot pótoltunk az erdélyi magyar néprajzi és népművészeti akciók munkájában és eleget tettünk kitűzött céljainknak, melyek fordulópontjai [...] a »tudományos anyag«, »eszköz« és »szempont«." (Venczel József: Az „Erdélyi Fiatalok" faluszemináriuma.
(EF, 1931. 5—
6:112.)

Az induló Faluszeminárium munkája, amennyire megítélhető, egész első egyetemi évét (1930/31) magához láncolta. Ez azonban nem jelenti azt, hogy — katolikus
indíttatásának megfelelően — más vonalon is ne dolgozzon. Párhuzamosan, ha lazán
is, már ekkor bekapcsolódott az Erdélyi Római Katholikus Népszövetség ifjúsági
szakosztálya munkájába. 1931 tavaszán — többek társaságában — például részt vett
67

Külkajántón az ottani „magyar katholikus iparosság" számára rendezett előadássorozaton. (EF, 1931. 3:64.) 1931 kora nyaráig azonban — ez vitathatatlan — reményeit
még a Faluszemináriumba vetette. „Hisszük — írta idézett beszámolójában —, hogy
ezek [ti. az első év eredményei — L. A.] alapján meginduló nyári munka, a közvetlen falutanulmányozás, amelyet legcélszerűbben ki-ki a maga falujában végezhet el,
új anyagot gyűjt jövő évi szemináriumi munkánk részére." Ezért kért is „mindenkit, aki a falumunkával foglalkozni akar, hogy szándékát velünk tudassa és munkájában a szakemberek által átnézett Falu-füzeteinkhez és a szakemberek által írt
falu-számunkhoz tartsa magát. Ez részünkről nem a babérnak másoktól való irigylése, hanenj annak tudata, hogy Faluszemináriumunk
ma a falu-munka
egyetlen
intézményes szerve, tehát a felekezet feletti, egyetemesen erdélyi magyar szempontú falu-munka egységét csak ez biztosíthatja." (EF, 1931. 5—6:112.)
Az 1931 nyári erdélyi „falu-munka" azonban minden valószínűség szerint nem
úgy alakult, ahogy Venczel várta; a spontán munkakedv lanyha volt, eredménye
alig lett. Pár évvel később, amikor fejlődése új pontján szembekerült az Erdélyi
Fiatalokkal, alapvető kifogása éppen ez, a gyakorlati falu-munka eredménytelensége,
szórványszerűsége volt. 1931 őszén ugyan még nem került szembe elvbarátaival, de
érezhetően eltávolodott tőlük s tevékenysége súlypontja — aligha véletlenül — már
a katolikus népszövetség ifjúsági szakosztályára terelődött át. A gyakorlati társadalomkutató munkát ugyan ez utóbbi csoportosulás sem végezte jobban, de — s ez a
katolikus neveltetésű Venczel számára érv lehetett — „legalább" katolikus volt;
a szociális szempontok pedig itt is, ott is nagy szerepet játszottak.
A főiskolai szakosztály 1931 őszén már őt választotta meg főtitkárává. Október
21—23-án a Székely Társaság Farkas utcai helyiségében az Erdélyi Fiatalok főiskolás konferenciát rendeztek, amely az új hallgatók eligazítását, az ifjúsági közéletbe való bevonását kívánta elősegíteni. A konferencián Jancsó Béláék szervezésében
több előadás hangzott el (pl. Imre Lajos, Balázs Ferenc, Jancsó Béla, László Dezső), a téma valamilyen vetületben mindig az ifjúság helyzete és törekvései voltak.
A két délután egyikén a főiskolai egyletek egy-egy képviselője saját egylete szervezetéről s évi programjáról számolt be. Ezen a bemutatkozáson az Erdélyi Római
Katholikus Népszövetség Egyetemi és Főiskolai Szakosztályát már az új főtitkár,
Venczel József mutatta be. (B. S.: Az Erdélyi Fiatalok főiskolás konferenciája. EF,
1931. 8—10:151—153.)
A főiskolai szakosztály, mely ettől fogva tevékenysége színhelye lett, a katolikus
hallgatókat tömörítette. A munkát kisebb csoportokban, ún. kúriákban végezték;
tudunk a Belső Erdély kúriáról, a Határvidék kúriáról s a Székelyföld kúriáról.
Ezek, mint nevük is jelzi, egyféle területi szerveződés formái voltak, s azt fejezték
ki, a bennük tömörült diákok honnan, mely vidékről kerültek Kolozsvárra diáknak.
A szakosztály élén a tanárvezető állt, a prior, az ifjúsági vezetést az ifjúsági elnök,
az alelnök, az alvezér, a három főtitkár s a pénztáros alkotta. Venczel tehát ekkor
még nem az élre került, de már a vezetés tagja lett — méghozzá igen aktív s gyorsan tekintélyt szerző tagja. Valószínű, hogy a szakosztály szervezeti élete, programja már ekkor, legalább részben, az ő keze nyomát viselték. 1932 eleji munkájukban,
konkréten tudjuk, részt vett. Ekkor, a húsvét előtti időszakban elsősorban a Belső
Erdély és a Határvidék Kúriában volt aktivitás; az előbbiben Bács Albert Ady költészetéről, az utóbbiban Baumgarter Sándor a katolicizmus „internacionális" jellegéről, Fritz László és Demeter Béla pedig a „világnézetek" falusi elterjedéséről,
„hatásáról" adott elő. Voltak különálló — valószínűleg az egész szakosztályt érintő
— vitaestjeik is: ezek főleg, ahogy írták, a „világnézetek eredőit" kutatták. Heszke
Béla a modern ember világnézetének költészetbeli tükröződéséről, Bács Albert az individualizmusról, Demeter János az osztályharc és a világnézet viszonyáról tartott
előadást. Egy előadással maga Venczel József is szerepelt; ő, jellemző módon immár,
a falu világnézetének meghatározóiról beszélt. (EF, 1932. 3—4:63.)
1932 húsvétján a főiskolai szakosztály vezetősége kollektive részt vett az ifjúsági vezetők gyulafehérvári kurzusán. Itt „Venczel József főtitkár a főiskolai ifjúság mozgalmairól előadást is tartott". (EF, 1932. 5:98.) Ez a gyulafehérvári szereplés már jelzi: Venczel figyelme jó időre a katolikus ifjúsági mozgalom felé fordult; pályája ettől kezdve néhány évre a szociális katolicizmus törekvéseié lett.
A húsvét utáni időszakban a szakosztály aktivitása tovább nőtt. A három kúriában öt előadás hangzott el. Lászlóffy Árpád a társadalompolitika alapvonalairól,
Princz János a Tardieu-tervről, Bács Albert a húsvéti gyulafehérvári kurzusról,
68

Jánszky Sándor az észtországi önkormányzatról, Kolosy László a székely egyházi
és iskolai autonómiáról adott elő. Nem tudjuk konkréten, e program kialakításában mekkora része volt Venczelnek, nem tévedhetünk azonban nagyot, ha azt mondjuk, itt, ezeknek a vitaestéknek a légkörében, az itt elhangzott érvek s ellenérvek
tüzében formálódott ki szociális katolicizmusa.
Az Erdélyi Tudósító 1932. május 15-i számában cikkével már együtt szerepelt az
„ifjúkatolicizmus" olyan prominens képviselőivel, mint a később mesterévé s barátjává lett Márton Áronnal, vagy a gyulafehérvári kurzust is irányító Baráth Bélával, s itt már Márton Áronélckal összhangban írt a főiskolás ifjúság feladatairól,
az „osztályfalak ledöntésének szükségességéről". (Idézi: EF, 1932. 5:97.)
Cikke nyomdába adása és szedése idején, 1932. május 10-én volt a főiskolai
szakosztály évi évzáró és tisztújító közgyűlése. A közgyűlés priorrá György Lajost,
a neves irodalomtörténész professzort, ifjúsági elnökké Venczelt választotta. (EF,
1932. 5:99.) Az új tisztikar, amelyet immár Venczel irányított, azonnal „át is vette
a munkát", s mint az Erdélyi Fiatalok szemlézője írta: „jövendő programjában a
legfontosabbnak s az erdélyi magyar főiskolai ifjúságot illetően is a leglényegesebbnek »a tanárjelöltek szemináriumát«" ítélték. „Máskülönben az új vezetőség az ifjúkatolicizmus célkitűzéseivel indult." (EF, 1932. 5:99.)
Az új vezetőség, szinte első tetteként (nyilván, hogy a hallgatók a nyári szünetben már céltudatos kutatást végezhessenek) három pályázatot írt ki: 1. A városi
munkásifjúság kérdése, 2. Néprajz (adatgyűjtés), 3. A hivatásszervezetek (Új rendiség). Mindhárom pályázat határidejéül 1932. december 31-et jelölték meg.
A tanév kezdetén az új vezetőség meghirdette a főiskolai szakosztály 1932/33. évi
munkatervét is. A munkaterv, mint kommünikéjük leszögezi, „az ifjú katolicizmus
célkitűzéseinek s közelebbről [...] a »Quadragesimo Anno« pápai körlevél szociális
eszméinek alapján készült el, s annak a mozgalomnak továbbvitelét szolgálja, amely
létrehívta a Csíki Kat. Fiatalok első konferenciáját". (EF, 1932. 6:114.). Ez a program már döntően Venczelre vall, miként az évnyitó konferencia is, amely „az egyetemes erdélyi kat. ifjúsági mozgalom sürgetése mellett főleg az intellektuel
ifjúság
szociális kötelességeit körvonalazta s a falumunka szempontjait tisztázta". (A program részleteit lásd EF, 1932. 6:114—115.)
Sajnos, ekkori, 1932/33. évi „mozgalmi munkájáról" keveset tudunk. Föltehetően
részt vett a szervezeti élet formálásában, irányításában, alkalmanként előadást is
tarthatott. írásai, amelyek ez időben keletkeztek, azt tanúsítják, szinte kizárólagosan
az ifjúsági közélet törekvései foglalkoztatták. Az Erdélyi Lapok 1932. évi 43. számában Az erdélyi fiatalok falumunkája, a 110. számban A falumunka értelme címmel írt. Az „ifjú katolikusok" kassai folyóiratát, az Űj Életet, amelynek ő lett „erdélyi szerkesztője", szintén hasonló írásokkal látta el. Az 1933. évi számokban három tanulmánya is e tárgykörökben mozgott, az egyik pedig egyenesen a főiskolai
szakosztály munkáját ismertette meg a szlovákiai magyar olvasókkal. A Magyar
Kisebbség 1933. évi 3—4. számában, az ún. Fiatalok füzetében szintén hasonló témáról, Az erdélyi magyar főiskolai ifjúság mozgalmának kibontakozásáról értekezett.
A főiskolai szakosztály s az „ifjú katolikus" mozgalom Kolozsvárott az ő elnöksége során erősödött meg, s az ő idejében vették föl — a hosszú s nehézkes addigi
elnevezés helyett — a Majláth-Kör nevet is. A címben is megújult kör 1933/34.
évi programja, amelyet magának Venczelnek egy nyilatkozatából ismerünk, már
a kisebbségi körülmények közt megszerveződő szociális katolicizmus sokoldalú, új
katolikus értelmiséget kinevelni igyekvő programja volt. „A Majláth-Kör általános
célja — nyilatkozta Venczel — az erdélyi szociális kultúrfeladatok szempontjából a
keresztény etika alapján álló szakértelmiség nevelése, amit a folyó iskolai évben a
következő munkacsoportokban valósít meg:
I. Tanárjelöltek szemináriuma. Célja: 1. Megvizsgálni a mai iskolarendszer hibáit; 2. tanulmányozni az új iskola elvét: a cselekvő módszert; 3. kidolgozni egy
olyan tanulmányi programot, amely a mai iskola megszabott tantervében érvényre
tudja juttatni az új aktív iskola elveit. Ezek mellett a szeminárium külön tanulmány
tárgyává teszi a magyar nyelv és irodalom oktatásának problémáit.
II. Jogi szeminárium. Célja: Kimutatni a kisebbségi jog természetjogi alapjait.
Ezt teszi Victoriai Ferenc, híres középkori jogbölcselő »De indis et de iure belli«
című munkájának feldolgozásával és az itt lefektetett természetjogi elvek alapján.
III. Természettudományi szeminárium. Célja: Megvizsgálni a természettudomány
sarkalatos tételeit a keresztény világnézet szemszögéből és foglalkozni az orvos hi69

vatásával a keresztény etika és az egészségileg elhanyagolt erdélyi magyar falu
szempontjából.
IV. Szociális szeminárium. Célja: Kifejteni XI. Pius pápa »Quadragesimo Anno«
kezdetű enciklikájának az államrendre vonatkozó részét és azt vonatkozásba hozni a
Romániában elhelyezkedő magyar kisebbség jövendőbeli életével. Szóba került itt a
korporatív államforma kérdése és a kisebbségi autonómia szükségessége úgy a társadalmi, mint a gazdasági és művelődési problémák szempontjából.
Minden egyes munkacsoport (szeminárium) nyilvános előadásokat, vitaestéket
rendez, de emellett a legnagyobb súlyt arra fekteti, hogy a szeminárium tagjai egyrészt a szeminárium tudományos anyagát feldolgozzák, másrészt, hogy ezt vonatkozásba hozva speciális hivatásukkal és kisebbségi adottságaikkal, kidolgozzák az
erdélyi fiatal értelmiség jövőbeli kultúrprogramjának leginkább követelő erővel
bíró pontjait."! (EF, 1933. 111:86.)
E program .elsődlegesen s meghatározó módon katolikus program volt, a katolicizmus szociális megújulási készségének dokumentuma. Benne így, értelemszerűen,
több, más-más jellegű tendencia is összekapcsolódik (vallás és társadalomreform,
egyéni etika s társadalom építési terv stb.), s társadalomképe is tartalmaz belső ellentmondásokat, mesterségesen homogenizáló törekvéseket. Ezeket, mint történetileg
létrejött, valóságos felismeréseket naiv illúziókkal vegyítő elképzeléseket, lehet bírálni. Venczelről szólva Imreh István is joggal jegyzi meg, hogy társadalompolitikai
elképzelései legalábbis vitathatók. Alaptörekvése azonban mind Venczelnek, mind
a programnak az adott körülmények közt, a kisebbségi lét második évtizedében
mindenképpen előrevivő volt; egy jelentékeny felekezet szociális lelkiismeretét ébresztgette. S különösen fontosnak tekintendő, hogy szociális felelősségérzetű szakértelmiséget akart nevelni. Ez persze, jegyezzük meg mindjárt, a szakértelmiséget
megteremtő s foglalkoztató intézményi s egyéb feltételek híján megint csak illúziókkal terhes törekvés volt — de olyan törekvés, amely, ha heroikus formában, lényegében apró egyéni feladatvállalás formájában is, olyan értelmiség megteremtésének eszméjét tartotta fölszínen, amilyenre a kisebbségi körülmények közt nagy szükség lett volna, s amilyen — ha nem is kellő számban —, de valamennyi mégis kitermelődött.
Ez az ellentmondás, mint heroikus magatartás megnyilatkozott Venczel személyiségében is — elveinek személyi konzekvenciáit ő levonta. „Kegyetlen aszketizmusa", fölfokozott „szellemi égése", amelyre Imreh István is utal, innen adódhatott.
S innen adódott az az értelmiségeszménye, amely a mindenkori közértelmiségi számára túlfeszített s teljesíthetetlen volt, de amelyet ő személyes életében megvalósított. ö ugyanis, amint Imreh István írja, a „művelődés síkján dolgozóknak az aszkézist és az aktivitást" javasolta, „majd pedig a puritán egyéni és társadalmi életformát — »a fennhéjázó szegény gazdaság úri életformájával szemben«, az áldozat
és szolgálat erkölcsét — »az önzés és szervilizmus helyett«; és végül az értelmiségi
hivatástudatot — a »hivatalnoki mentalitás helyett«." (Imreh István, Venczel Az önismeret útján című kötetében, 14.)
3
Az 1933 őszét követő két-három esztendő Venczel életében kettős törekvés jegyében telt el, ez időben két tevékenységi terület, két munkakör kötötte le erejét, idejét. Az egyik ilyen terület, amely láthatóan erősen foglalkoztatta s amelyre nagy
energiákat fordított, változatlanul, sőt talán fokozódó mértékben a diákközélet volt
— a másik, bár a mai szemlélő elől az előbbi tevékenységi terület szinte teljesen
elfedi, a tudományos fölkészülés, a társadalomtudós érlelődése. A szükséges elméleti
és módszertani tudnivalók, kutatási technikák elsajátítása.
Diákközéleti tevékenységén valamiképpen még az Erdélyi Fiatalok hatása is
érződött. Az a mozgalmiság, amelynek ők voltak kezdeményezői s motorjai, őt is
áthatotta, formálta. Ebből a mozgalmi magatartásból fakadt, hogy még a Székelyek
Kolozsvári Társasága Főiskolai Szakosztályának irányításába is bekapcsolódott. 1933.
október 18-án a tisztújító közgyűlés őt is beválasztotta a választmányba. A téli báli
szezonban pedig — aszketikus alkata ellenére — „a szegény diákok felsegélyezése
céljából" rendezett diákbál egyik társelnöke lett. (EF, 1933. 111:88, 1933. IV:108.)
S mindenekelőtt „saját" egyesületében, a Majláth-Körben is komoly munkát végzett. Az erdélyi ifjúkatolicizmusnak ez a csoportja az ő irányításával rendszeres
70

szervezeti életű, aktív diákegyesületté vált. Az 1933/34. év első fél éve például igen
jól sikerült. A kör akkor „programjának megfelelően szemináriumaiban fejtette ki
továbbképző munkáját. 1. Pedagógiai szemináriumában az újjászervezés után dr.
György Lajos adott elő az iskolaközösségekről s utána Rass Károly kezdte meg sorozatos előadásait a magyar irodalomtanítás módszeréről. A szeminárium legutóbbi
értekezletén külön foglalkozott a fiatal pedagógusok érdekvédelmi kérdéseivel is.
— 2. A szociális szeminárium egyrészt sorozatos előadásokban ismertette az új
tagok előtt a »Quadragesimo Anno« kezdetű pápai körlevelet, másrészt vitaestéket
rendezett, ahol a katolikus államrend (Márton Áron), a társadalmi szolidaritás
(Czetele Károly) kérdése került megbeszélésre, illetve Bremzay Géza a cserkészet
szociálisan nevelő jelentőségét világítja meg előadásaiban." Az orvosi szemináriumban Bolgár Dezső a születésszabályozásról, a jogi szeminárium egyik összejövetelén
pedig maga „Venczel József ismertette a jeles középkori jogbölcselő, Victoriai Ferenc jelentőségét". (EF, 1933. IV:108.) Sajnos, ez utóbbi előadás szövegét nem ismerjük, pedig valószínű, hogy ebben formálódott ki a kisebbségi jognak természetjogként való Venczel-i fölfogása.
Hasonló munkával, programjaik tervszerű megvalósításával telt a második
félév is. Ekkor, az addigiakhoz képest többletként, olyan témákat is tárgyaltak,
mint pl. A szövetkezeti eszme története és lehetőségei Erdélyben, vagy a Magántulajdon és a munka, vagy éppen Társadalmi és gazdasági rendszerünk
reformlehetőségei. (EF, 1934. 1:29.) Az 1934 végi újabb tisztújító közgyűlés ped'ig elismerve
Venczel munkáját, újra őt választotta elnöknek. (EF, 1934. IV:133.) Közvetlenül
megválasztása után, az Erdélyi Fiatalok 1934. december 3—7-ig tartott szokásos évi
konferenciáján a Majláth-Kört újra ő ismertette meg a „főiskolára most lépett
ifjúsággal". (EF, 1934. IV:135.)
A kör rutinszerűvé vált munkáját 1934/35-ben három nagyobb munkacsoportban végezte (Tanárjelöltek szemináriuma, Orvostanhallgatók szemináriuma, Szövetkezeti szeminárium) — ami némi újabb változást jelentett. Jelentős újdonságnak
tekinthető, hogy az orvostanhallgatók szemináriuma gyakorlati szociális munkát is
vállalt. Ahogy írták: „1. Kisbács községben a szociális betegségek leküzdése érdekében felvilágosító és preventív munka vállalás. 2. A Szent Vince konferencia keretében beteglátogatás. 3. Szemináriumi munka" (itt Bolgár Dezső adott elő Népmozgalmak és a magyarság címmel). (EF, 1934. IV:134.) Venczel maga a tanárjelöltek szemináriumában szerepelt előadásokkal. 1934 decemberében a „történeti tanulmányok" keretében Széchenyi és az első liberális nemzedék címmel, a kultúrdélutánok egyikén pedig Bessenyei tanulsága címmel beszélt. (EF, 1934. IV:133—34.)
A „mozgalmi", diákközéleti munka közben azonban a társadalomtudós is érlelődött, sőt — éppen a mozgalmi célok komolyanvétele révén — munkája siettette
is érését. Sajnos, ezt a folyamatot egyelőre nem tudjuk kielégítően rekonstruálni,
hisz nem tudjuk, mint joghallgató mit tanult a kolozsvári egyetemen, s emellett
kora társadalomtudományából mit olvasott önművelési szándékkal. 1934-ben azonban, amennyire megítélhető, döntő fordulat következett be fejlődésében. Megismerkedett Dimitrie Gusti monografikus szociológiájával, s ez számára kettős következménnyel járt. Egyrészt, nem függetlenül a Majláth-Kör addigi fejlődése fölvetette tapasztalatoktól, nemzedéktársai egy részével — törekvéseik nagyobb hatósugarú terjesztése érdekében — folyóiratalapításba kezdett. 1934 végén, 1935 elején
létrehozták a még nagyformátumú „félhavi" Hitelt. Másrészt — hisz a Gusti-féle
szociológiában végre követhető mintát kapott — fölerősödtek törekvései racionális,
szakszerű társadalomtudományosságot célzó tendenciái. E kettő együtt pedig, bár
szándéktalanul, szembefordította a számára sokáig alapvető inspirációt jelentő Erdélyi Fiatalokkal.
A konfliktus a Hitelben megfogalmazott, az Erdélyi Fiatalokhoz s korábbi önmagához képest is új fejlődési fázist jelentő fölfogása miatt robbant ki. A Hitel
1935. április 1-i számában ugyanis „három óriási oldalt kitöltő" cikket írt Erdélyi
kultúrproblémák címmel. E cikk a „mához idomított konzervatív reformizmus alapján" vázolta föl a kulturális élet adott helyzetét s teendőit (vagy ahogy írása II.
fejezetének címe mondja: „a hiányokat és teendőket"). E „konzervatív reformizmus", amennyire kihüvelyezhető érveléséből, tulajdonképpen a Szekfü Gyula és a
Magyar Szemle reformizmusával analóg irányzat volt, igazi jelentése mégis inkább
az erdélyi helyzettel való radikális elégedetlenségben adható meg. Ha „megfontoljuk, hogy a néprajz a honisme nálunk felkínálkozó legközelebbi munkaterülete
— írta például —, akkor önváddal kell elmarasztalnunk az EME-tól az Erdélyi
71

Fiatalokig minden e feladat vállalására kötelezett, vagy jelentkezett intézményt,
társaságot és baráti kört, sőt egyeseket, sajátmagunkat is, hogy — a »Falumonográfiák« lassan érő tervén kívül — még mindig csak szándék, csak kedvtelés az erdélyi
magyarság néprajza és még mindig nem külön, tervszerű, tudományos munka."
S úgy látta, az „értelmiségnevelés" munkája is nemcsak nehéz, de „mindmáig még
meg sem kezdődött".
Álláspontja némileg túlzó volt (ezt joggal nehezményezték az Erdélyi Fiatalok,
akik fölsorolták az addigi eredményeket), Venczel törekvéseinek irányát azonban
éppen ez a túlzás fejezte ki leghívebben. S talán éppen ez a fölfokozott változtatni
akarás magyarázza, hogy álláspontja, elégedetlensége nem egy ideológiai (tehát eszmei) oppozícióba futott ki, hanem — mert valóságos, realizálható eredményeket
akart — a „mához idomított konzervatív reformizmusban". Fölfogása, mely szembefordította vele az Erdélyi Fiatalokat, politikai szempontból egy, a Korunkhoz,
sőt az Erdélyi Fiatalokhoz képest is „konzervatívabb" pozíció mellé kötelezte el.
László Dezső bizonyos mértékig joggal s okkal védte meg vele szemben körük
„anyagi és erkölcsi függetlenségét". (Rosszindulat vagy tudatlanság?
EF, 1935.
1:22.) Venczelnek azonban egy másik szinten föltétlenül igaza volt: a szakszerű erdélyi magyar társadalom tudományosság megteremtése elodázhatatlan szükséggé lett.
Törekvése pontos jelentését és irányát az Erdélyi Múzeum 1935. évi 7—9. számába írt nagy tanulmánya, A falumunka és az erdélyi falumunka-mozgalom
mutatja — ez adja meg, ideológiai konzervativizmusa ellenére, valóságos szellemi helyét. E dolgozata, mely különlenyomatként, önállóan is megjelent, mint később ő
maga is megírta, a falukutatás és a falumunka-mozgalom számvetése s az újrakezdés-folytatás lehetőségeinek fölmérése volt. Egyszerre helyzetkép s program, s a
megvalósításhoz szükséges módszerek s formák kijelölése. Nagy anyagra épült, számba vette, földolgozta a szinte teljes magyar nyelvű „falukutató" irodalmat, az akkor
elérhető német és amerikai szociológia főbb törekvéseit, s végigkísérte a mozgalom
egyes fázisait s csoportjait is. Az erdélyi viszonyok leírásában ma is ez az írás a
leghasználhatóbb. Inspirálója s társadalomszemléletének meghatározója azonban kétségkívül Dimitrie Gusti elméleti alapvetése, a Sociólogiá monografica, ftiinpá a realitápii sociale (magyarul: Monografikus szociológia, a társadalmi valóság tudománya), amely akkor már több kiadásban, románul és franciául is hozzáférhető volt.
(E munkára harmadik lábjegyzetében, teljesen korrekten, Venczel hivatkozik is.)
Azaz: Gusti s munkatársai szociológiai elveit vette át, bennük találta meg azt a
módszert, azt a kutatástechnikát, amely rendet teremtett fölfogásában, s lehetőséget
nyitott számára a szakszerű kutatás elkezdéséhez.
Gusti fölfogása több szempontból is vonzó lehetett számára. Tárgyszerűségre
törekvő, sokoldalúan aládúcolt, „kemény" szaktudomány volt ugyanis a Gustié.
Kutatásra épült, empirikus adatok tömegét mozgósította, adatait szisztematikusan
elemezte — s mentes volt minden szólamszerűségtől, frázistól. Ellentéte, méghozzá
pozitív ellentéte volt így mindannak a „felületes, zsurnaliszta riportszerűségnek",
amely Venczel szerint akkor „Erdély magyar társadalmát" kormányozta. (Vö. EF,
1935. 1:20.) De mindemellett vonzó lehetett számára Gustiéknak az az elve is,
amely később éppen a legromlandóbbnak s Venczel által is meghaladottnak bizonyult: a szociológiai paralelizmus elve. Ez a társadalom életében „minden mindennel összefügg" elv lehetővé tette ugyanis számára, hogy előföltevésként, mintegy
apriori ne akarjon kiemelni semmi meghatározót, hisz az elv egyik tétele kimondta
a társadalmi jelenségekről: „egyik a másikra vissza nem vezethető, nincs okozati
összefüggés közöttük". (E passzust Venczel idézte is: Az önismeret útján. Bukarest,
1980. 57.) Ugyanakkor — s ez akkor, a kutatás legkezdetén nagyon használható
munkahipotézisnek bizonyult — ez az elv kimondta: a jelenségeket s a kerettényezőket „kizárólagosan szerkezeti egységükben érthetjük meg"; „falukutató úgy végez helyes és igaz munkát, ha a falu bonyolult függvényrendszerének összes független változóit és valamennyi kikutatható függő változóit megismeri és egymással
való viszonylataikban ábrázolja." Ugyanis: „ezeknek az egymástól függő, egymást
formáló erőtényezőknek, társadalmi, lelki, etnikai, földrajzi stb. viszonylatoknak
egységes szemlélete, egységes megragadása teszi lehetővé a falu valóságos képének
kialakítását." (Idézve: Az önismeret útján, 57.)
A monografikus szociológia tehát számára az ideológiai előföltevésektől mentes,
szakszerű társadalomkutatás lehetőségét ígérte.
Venczel természetesen világosan látta, s ki is fejezte, hogy a „falumunka-moz72

galom" nemcsak a tudományos kutatást, az objektív megismerést foglalja magában — benne van a settlement-szerű szociális munka, a falugondozás, s benne van
a faluvezetés kérdésköre. Ennek tudatában jelölte ki a feladatokat is — a keretek
megteremtésétől a tudományos munkán át a falugondozásig. (Vö. Az önismeret útján. 72—73.) A falugondozást, a „gyakorlati falumunkát" azonban — talán kényszerűségből is — a főiskolás egyesületekre hagyta (számolva természetesen a kisebbségi társadalom támogatására is). Számára a legsürgetőbbnek a kutatás megszervezése látszott: „Az erdélyi falumunka érdekében [...] az első teendő: keretet alkotni az önkéntességnek, mégpedig a tudományos kiképzést és kutatómunkát biztosítani tudó társadalmi keretet. Világosabban: az erdélyi magyar fiatalság falumunkáját ki kell emelni az eddigi fiktív keretek közül, s beállítani valamely társadalmi szervezetünk életébe, amely tudományos követelményeknek eleget tud tenni." S úgy találta, már a tudományos követelmények is „nyilvánvalóak": „1. szakképzett vezetés, 2. könyvtár és munkahely, 3. tudományosan előkészített, beosztott
és vezetett monográfiái munka. E három követelménynek megfelelően a teendők:
1. a vezetőképzés (például tanulmányok a Gusti-féle szociológiai, etikai és politikai
szemináriumban), 2. a megfelelő szakkönyvtár és munkahely beállítása, 3. a munkaeszközök megszerzése (például antropológiai mérésekhez, térképezéshez szükséges
eszközök, fényképezőgép, fonográf stb.), 4. Erdély magyar lakta területein a tanulmányozandó egységek kijelölése, 5. az előzetes könyvtári tanulmányok, módszertani
kiképzés stb. elvégzése." (Az önismeret útján, 72.) E cél helyes volt, a megoldás
azonban kivihetetlen, az erdélyi magyar szociológiai kutatások — sok-sok feltétel
hiánya miatt — ekkor nem intézményesülhettek. Mint egyéni életprogram azonban
terve gyümölcsözőnek bizonyult. Írása ugyanis — nem is nagyon rejtetten — önmaga feladatait is rögzítette, s világosan kimondta: „Az erdélyi magyar falumunka,
mint tudományos tevékenység: falukutatás, feladatként nyilvánvalóan csak egyet
tekinthet: az erdélyi magyar földmíves társadalomnak, az erdélyi magyarság 72%-os
többségének s e társadalom életkeretének, az erdélyi magyar falunak legteljesebb
ismeretét és megismertetését." (Az önismeret útján, 72.)
S valóban: elkövetkező évei e cél szolgálatában teltek; 1935 őszén már nem is
vállalta el újra a Majláth-Kör elnökségét, bár annak munkájában — Márton Áronnal s másokkal — még részt vett. (Vö. EF, 1936. I: hátsó borító.)
4
A falumunka és az erdélyi falumunka-mozgalom
megjelenésekor Venczel még
csak 22 éves volt s még nem fejezte be egyetemi tanulmányait. Bár már számos
publikáció állt mögötte, ezek lényegében s túlnyomó többségükben még „mozgalmi"
jellegű írások voltak, igazán tudományos igényűnek csak ez a legutolsó tekinthető.
Ez azonban jelentős szociológust mutat, s nemcsak tudományos elképzeléseit, de
bizonyos értelemben egész későbbi pályáját is meghatározta.
Gustiék ugyanis fölfigyeltek tanulmányára. A Gusti szerkesztette Sociologia
Romaneasca 1936 januári számában Traian Herseni, aki cikkében Venczel dolgozatát s Lükő Gábor egy hasonló tárgyú tanulmányát együtt ismertette, melegen köszöntötte, s azt is megfogalmazta, hogy „szívesen látná, ha a Gusti-iskola munkájában magyar nemzetiségű egyetemi hallgatók is nagy számban vennének részt."
Majd, a folyóirat következő számában Octavian Neamtu is reflektált rá, Az erdélyi
magyar ifjúság útja a falvak felé címmel. (Drumul spre sta ál tineretülui maghiar
din Ardeal. Sociologia Románeascá, 1936. I. 2.) Neamtu cikke nagyra értékelte Venczel írását, s — ahogy a cikk ismertetője, Imreh István formuláz — „olyannak minősíti, amely belátni segít az erdélyi magyar fiatalok életébe, és eszméinek változásaiba. Munkamódszeréről elmondja, hogy azt a precizitás és rendszeresség iránti
sajátos érzék, valamint gazdag tudományanyagra való támaszkodás jellemzi." (Az
önismeret útján, 178.) Neamtu észrevette azt is, hogy Venczel szemléletét „az erdélyi magyarság sajátos politikai és társadalmi feltételei", „a román állam kereteiben"
elfoglalt helyzete határozta meg, s a falukutatást Venczel a „magyar kisebbség
nemzeti és szellemi szükségleteivel számolva" mint „tudományos foglalatosságot és
mint nemzeti küzdelmet" fogta föl. (Idézi Imre István, Az önismeret útján, 178—
179.) Neamtu egészében úgy látta, hogy „Gusti professzor szociológiai gondolkodási
rendszerének, valamint a monografikus szociológia módszerének behatolása az erdélyi magyar tudományosság világába, csak kedvező következményekkel járhat,
mind a román nemzeti állam földjének megismerése, mind a magyar kisebbség és
73

.a román tudományos élet közötti szellemi kapcsolatok tekintetében. És — tette hozzá — ugyancsak hasonlóképpen vélekedünk arról, hogy az erdélyi társadalmi valóság megismerésére irányuló tevékenység kedvező hatást gyakorol az erdélyi magyar
kisebbség politikai nézeteire is." (Idézi Imreh István: Az önismeret útján, 179.)
Neamtu cikkének megjelenésével egyidejűleg Traian Herseni levelet is írt Venczelnek, amelyben, utalva Gusti személyes véleményére is, fölvetette a tervet, hogy
Venczel kapcsolódjon be munkájukba s a sociología monográfica-1 Bukarestben tanulmányozza, ahol az addigi román falukutatások archivált anyagát is megismerheti. (Az önismeret útján, 139.)
A meghívás nagy lehetőséget jelentett, Venczel tisztán látta — s ezt a Sociologia Romaneasca 1936. I. 6. számában azonmód meg is írta — „az irányzatok és
•eredmények kölcsönös megismerése a mi hitünk, meggyőződésünk szerint a legjobb
eszköz arra, hogy megvalósítsuk az eszmecserét a román és magyar objektív valóságtudomány között." (Vö. Az önismeret útján, 179.) S azt is tudta, Gustiéktól, addigi eredményekből sokat tanulhat, s munka közben részesülhet szisztematikus szociológus képzésben.
Az 1935/36. tanév második szemeszterét így a bukaresti szociológiai intézetben
töltötte; ahogy emlékezésében később írta: „élvezve Gusti professzor jóindulatú támogatását, Henri H. Stahl, Traian Herseni és O. Neamtu beavató irányítását, de
mindenekelőtt az archívummal folytatott néma, cédulázó párbeszéd gyönyörűségét."
Sajnos, a Gustiékkal töltött hónapokat nehéz rekonstruálni, részleteit föltárni. De
mégis elmondható, e „szakmára koncentrált félév" alakította ki társadalomtudósi
•arcélét. Nem véletlen, hogy még évtizedekkel később is így emlékezett vissza erre:
„nagy élmény volt bekapcsolódni a szociológiai szeminárium munkájába, máig is
eleven szellemi tartalékként érvényesülnek a Társadalmi Intézet gazdag könyvtárában folytatott bibliográfiai tanulmányok, jó volt megismerkedni a királyi alapítványok Gusti-rendszerű közművelődési szervezetével és közvetlenül, érzékletesen megtapasztalni a kollektív terepmunka sokoldalú praxisát." Majd: „Kétségtelenül a jó
szerencse kategóriájába tartozik mindaz, ami történt. Rövid néhány hónap alatt
lapról lapra nyomon követni hat monografikus mű rendszerezett dokumentációját,
tények és folyamatok bizonyítékait, egymástól oly távol eső, különböző feltételek
között alakuló falutársadalmak változóinak valósághű megfigyelésére kidolgozott
eljárások eredményességét, a műhelymunkát, amelyből az addig megjelent tanulmányok merítettek, s amelyek lehetővé tették az olyan méretű reprezentatív összefoglalást, mint amilyen a Henri H. Stahl tollából és szerkesztésében francia nyelven megjelent Nerej-monográfia (1939), amelyben — a szerző-szerkesztő Gusti szavaival — a »társadalmi archeológia« mintáját adja." (Az önismeret útján, 140.)
S tanulságos volt számára az is, hogy részt vehetett az akkor szerveződő bukaresti
falumúzeum leltározásában, amely sok folyamat in statu nascendi megragadását,
megértését tette lehetővé számára. (Az önismeret útján, 139.)
E sok tapasztalatot hozó bukaresti félévnek azonban hamar vége lett, 1936 őszén
visszakerült Kolozsvárra. Életrajza mai föltáratlansága miatt nem tudjuk, ismét
egyetemi hallgató lett-e, vagy az azt követő kb. egy évet „szabadon", iskolai és hivatali kötöttségek nélkül töltötte. 1937-ben mindenesetre az Erdélyi Magyar Gazdasági Egyesület munkatársa lett, s a következő pár évben mint gazdasági szakember
dolgozott Szász Pál mellett. (Domokos Pál Péter közlése; vö. még: Tárkány Szűcs
iErnő: ö t éve halt meg Venczel József. Néprajzi Hírek, 1977. 3—4. sz. 138.)
De Bukarestből való visszatérése ettől függetlenül is jelentős változást hozott;
ekkortól számíthatjuk az „igazi", a gustiánus Venczelt.
Visszatérve Kolozsvárra azonban előbb még bekapcsolódott az újrainduló, évnegyedes folyóirattá alakuló Hitel irányításába. A lapnak ettől kezdve Kéki Béla s
Albrecht Dezső mellett mindvégig meghatározó embere. Az induláskor még ő írta
:a Hitel nem egy programatikus cikkét, így az 1935. évi 1. számban a Metamorphosis Transylvaniae-t, a 2. számban a Művelődéspolitikai
vázlat-ot. Eszmetörténeti
pozíciója ezekben a dolgozatokban még sok vonatkozásban a régi: egy sajátos,
mondjuk így, tradicionalista reformizmus, amely visszanyúlt időben egészen Széchenyi István gyakorlati megújulást sürgető nemes „konzervativizmusához", de fölhasználta, magába építette a szociális reformkatolicizmust is. Koncepciója részleteit
lehet vitatni (vitatták is), bírálható nem egy elképzelése, terve (így pl. az új rendiség bizonytalan tartalmú eszméje), s marxi iskolázottságú kutató szemében különösen komoly fogyatékossága az osztályviszonyok problémakörének föl nem ismerése.
74

Törekvése lényege azonban — s ez jól látható — már nem a reformizmus, mint
ideológia megalkotása volt, hanem a változtatás szükségességének, tudatosítása s
— ezzel összefüggésben — e változtatás lehetőségeinek, szükséges irányának tudományos fölmérése. Egy reformpolitika tudományos, empirikusan verifikált megalapozása. Valóságos ideológiája, ha szabad így fogalmazni, az ideológiátlan valóságfölmérés sürgetése, az előre megkonstruált elképzelések valóságismerettel való helyettesítése volt. Művelődéspolitikai cikkei igazi intenciója tulajdonképpen az: a politikai s egyéb változtatások előtt valóságismeretre kell szert tenni, s addig is, közben szociálpolitikát kell csinálni. E pozíció szokványképviselői természetesen könynyen beleragadhattak a puszta verbalizmusba, s pusztán ideológusok maradtak; e
veszély Venczelre is leselkedett. De ő eleve többet s mást akart; s a szükségesnek
hitt reformot kutatásaival előkészítette, megalapozta.
Az önismeret útja c. tanulmánya, mely az (Erdélyi) Iskola 1936—37. évi IV. évfolyamában három részben jelent meg, már jól mutatja ezt a szaktudományi irányban történt továbblépést.
írása indítása eszmei pozícióját rögzíti: „Mióta közkézen forog Illyés Gyula
Puszták népe c. könyve és Szabó Zoltán leírása A tardi helyzet-ről — e két jól megírt és meggyőző erejű társadalomrajz — mintha többen értenék Széchenyi gondolkodásának logikáját: a magyarnak előbb ismernie kell önmaga teljes valóját, hibáit és érdemeit, szükségleteit és képességeit egyaránt, hogy rádöbbenhessen a hiányokra és kívánja a helyes és célravezető változást. Arról: mit kellene tennünk, a
társadalmi reform kérdéseiről bárki értekezni tud, de teljesen elhomályosult feladat
az önismeret, amelyen épül vagy dől Széchenyinél minden szóban forgó reform.
Pedig a társadalom tényeinek, helyzetének, valóságának feltárása s megismerése
nemcsak egyenlő jelentőségű annak vezetésével, de a logikai síkon előtte is járó.
Az önismeret legyen — mondja Széchenyi — ki ki »fő foglalatossága és fő tudománya«, hogy cselekedhessék »mindenféle helyzetben — önmagát és összeköttetéseit átlátván és tökéletesen ismervén — házi esze szerint.«" Majd külön, nyomatékkal ismét leszögezi: „A tanulság tehát, hogy aki szerepét társadalmunk bármely
frontján, de különösképpen a művelődés- és gazdaságpolitika keretében jól kívánja
ellátni, annak számolnia kell a magyar önismeret kötelező parancsával: előbb meg
kell ismernünk a problémákat, hogy orvoslásukról utóbb gondolkozhassunk. A légüres tér politikája eddig is elég kárt okozott. Megért a helyzetünk arra, hogy a
nemritkán csak szólamokból kiinduló vak cselekvést felváltsa a teljes
helyzetismeretre alapozott építőmunka." (Az önismeret útján, 74.)
De itt, e gondolatok puszta deklarálásánál már nem állt meg. A Gustiéktól
tanultak birtokában konkrét föltáró-elemző munkába kezdett. Az önismeret útja a
kezdő gondolatok után már konkrét kutatási eredményeket közöl. Kategóriái, szempontjai lényegében — s bevallottan — a Gustié, anyaga azonban már teljesen a
saját munkája eredménye, s a dolgozat hozadéka is fontos: egy valóságos erdélyi
falu, Dánfalva valóságos viszonyai rajzolódnak ki belőle.
A Gusti-metódus szerint a népmozgalmi adatok fölvételével kezdte. Az 1800 és
1935 közti, majd másfél évszázadnyi időszak születési és halálozási viszonyait rekonstruálta, bevonva a vizsgálatba ezen időszak helyi anyakönyveit. Figyelme kiterjedt a születések és halálozások számára, a természetes szaporulatra, a házasságkötések számára — különösen részletezve az utolsó, leginkább aktuális három
évtized adatait. Anyagát táblázatokba, grafikonokba is foglalta s megállapításait
ezekből kiindulva, ezeket elemezve tette meg. Részmegállapításai — mint pl. a csecsemő- és gyermekhalandóságra vonatkozó — mellett alapdilemmája a számított s
a valóságos, „végső" népességszám eltéréséből fakadt. Dánfalva számított lakosságának ugyanis csak mintegy fele élt a faluban — a másik fele belső migráció,
vagy kivándorlás során elkerült onnan. Le is vonta tehát a következtetést: „Vagyis:
két Dánfalva létezik a világon. Egyik az Olt völgyében, a másik szétszóródottan a
világban." (Az önismeret útján, 86.)
E demográfiai alapozású kérdésfelvetésből jutott el „a családi gazdaság hozamkérdésének vizsgálatához", hiszen, mint megvallotta, az „okkeresés folyamán [...]
— a természetes és a tényleges népszaporulat népességi problémájáról lévén szó
— mi sem kezdhetünk másba, mint a terület és a létfenntartó gazdasági ténykedés
célszerű elemzésébe." Ügy látta, „két út tárul" így eléje. „Egyik: az általános gazdasági viszonyok felmérése, a birtokmegoszlás
és a munkaviszonyok
megállapítása.
A másik: egyes családok birtok- és munkaviszonyainak
elemzése." (Az önismeret
75

útján, 86.) A legfrissebb adókivetésből kiindulva ezért elkészítette a birtokmegoszlás adatsorát „nemzetségek, adófizetők száma és birtoknagyságok szerint". 1 holdon
aluli, 1—4 holdas, 4—8 holdas, 8—15 holdas, 15—20 holdas, 20 holdon felüli birtokkategóriákkal dolgozott, ezeket elemezve azonban rájött, hogy a dánfalvi körülmények közt a lényeges határ a 8 holdon aluli s a 8 holdon felüli birtokosok közt
van. „Az előbbiek a lakosságnak kb. 58,9 %-át, az utóbbiak kb. 41,0 %-át ölelik fel.
A birtokállomány megoszlása azonban [...] 31,9 és 67,9%-ot mutat." (Az önismeret
útján, 88.) Ennek megállapításával jutott el a következő nagy kérdésig: „Egészséges-e ez a birtokmegoszlás, illetve ama 58,9% nieg tud-e élni a föld 31,9%-ból,
vagy nem sok-e ama 41,0%-nak a föld 67,9%-a?" A kérdést a családi gazdálkodás
elemzésével, a hozam fölmérésével próbálta megválaszolni.
A „családi gazdaság hozamának" bemutatását egy 10 holdas, félig-meddig határhelyzetet mutató gazdaság fölmérésével végezte el. Adatai, amelyek igen részletesek, fontos kérdésekre adnak egzakt választ. Fölmérte ugyanis a család tagjait és
életkorukat, fölvette a gazdaság leltárát (föld, épületek, állatok, munkaeszközök,
berendezések, forgótőke, talajjavítás, ültetvények), fölmérte a gazdaságra eső xterheket, a tiszta vagyont. Fölmérte a termelés hozamát ágazatonként (egy harminchármas bontásban), a termelés kiadásait, a háztartás kiadásait, a családtagok kiadásait s az egészet összesítette. Számba vette ezenkívül a mellékkereseteket (másnál
végzett napszám, fuvarvállalás, deszkaárulás). Mindebből levont következtetése igen
tanulságos, hisz konkrét elemzés után mondhatta ki: a tízholdas gazdaságban 6 ezer
lej mellékkereset kell a gazdaságossághoz, máskülönben a családi költségvetés deficites volna. Sőt azt is hozzátette: Dánfalván a gazda 15 holdig mellékkeresetre szorul, akinek kevesebbje van, az nem tudja teljesen ellátni családját.
Külön kutatási területnek tekintette a családkutatást és nemzetségrajzot. Fölhasznált anyagát megint anyakönyvekből (is) merítette; módszere — sok vonatkozásban úttörőén — a családrekonstrukció. Eredményei persze e területen inkább
csak mikrotörténetiek s részlegesek még, bár adatai, megállapításai a kis közösségeknek az adott léthelyzetre való társadalmi reagálását, a létviszonyoknak a társadalmat átalakító szerepét jól illusztrálják.
E tanulmányát mintának, egy metódus gyakorlatban való kipróbálásának és bemutatásának szánta, s írása valóban jellemzi már későbbi munkásságát is. Teljes
egészében megmutatja ez a dolgozata, mit tudott nyújtani kezében a gustiánus módszer. Fő törekvése láthatóan a kivándorlás gazdaságtörténeti okainak fölmérése, a
különféle relációk kvantifikálása s az elemzett viszonyok történeti vetületének kidolgozása volt. S jól látható e munkája (s az utána következők) egészében különböznek a vele egykorú, ún. népi szociográfiáktól, Féja Géza, Szabó Zoltán, Kovács
Imre, de még Erdei Ferenc munkáitól is. írása módszere — ellentétben a Féjáék
írásaival — egyáltalán nem publicisztikus jellegű, nem az írói tehetségnek szán
fontos szerepet. írása a Gusti-iskola (s az amerikai rurál sociology) eszménye szerint tiszta fogalmi alapvetésű, szakszerűen adatolt, egy-egy vizsgálati „egységet"
sokoldalúan föltáró tanulmány: szakmunka. Ez — a szociográfiákhoz viszonyítva
— nagy előnye. De hátránya is van hozzájuk képest, s ez bizonyos mértékig éppen
nagy erényéből, a körülhatárolt vizsgálati egység egzaktságra törő, „kemény" adatolásából adódik: írásaiból szinte teljesen hiányoznak az intuitív fölismerések, mindig csak az „adatolhatónál" marad. Ez némileg Féja Géza szociális elégedetlenségtől fűtött, társadalmi változást sürgető lendületéhez képest is fogyatkozás (igaz, ez a
tudomány fogyatkozása a publicisztikus fogalmazással szemben), a veszteség mértéke azonban igazában Erdei Ferenc műveihez viszonyítva válik láthatóvá. Azok a
— bár többnyire csak intuitíve megragadott — nagy összefüggések, amelyek Erdeinél igen sokszor ma is revelatívek, nála hiányoznak. Az empirikus szakszociológiát
azonban — Erdeihez viszonyítva is — inkább ő képviselte. S ez nagy tudománytörténeti érdeme.
írásából s a következő többiből is sajnos hiányzik a paraszti tudat rajza. Nehéz
eldönteni, miért van ez így. Kutatási technikáinak a demográfiai s gazdasági elemzés felelt-e meg leginkább, vagy valóban másodlagosnak, kevéssé érdekesnek ítélte
a tudati viszonyokat? Érdeklődése mindenesetre a kivándorlás kérdéskörének, illetve
ennek demográfiai-gazdasági okaihoz kötötte. Űjabb dolgozatai, melyek Az önismeret útjá-t követték, egyértelműen erre vallanak. Mind a Hitel 1936. évi 4. számában
közzétett Néhány adat a székely kivándorlás hátteréből című dolgozata, mind az öt
Olt menti székely község népmozgalma (Hitel, 1937. 1. sz.), mind az 1938-ban írt, de
76

csak egyes részleteiben közzétett Csíkszék leírása (részlete: Csík népe és népesedési
viszonyai. Hitel, 1939. 3. sz.), de még az évekkel később írt A székely népfelesleg
(Hitel, 1942. 1. sz.) is e lehatárolt kérdéskörben mozgott.

5
A társadalomtudományi szakszerűség azonban, mely meghatározott s mindig
szakszerűen körülhatárolt kérdéskörök idő- s munkaigényes kutatására kötelezte,
nem fedte el előle, sőt bizonyos értelemben éppen világossá tette számára az erdélyi magyar parasztság soraiban feszülő súlyos ellentmondásokat. A székely falvak
mind mélyebb s tudatosabb megismerése mellett 1937-re az ipari munkásságról is
közelebbi tapasztalatokat nyert. Imreh István adatai szerint 1937-ben többször találkozott a temesvári munkásság kultúrában fölső s valószínűleg politikailag is szervezett rétegével: előadásokat tartott nekik. S ez a találkozás mély élményt jelentett számára.
Fejlődése logikus stációjának tekinthető így, hogy — híven az őt munkára késztető impulzusokhoz — 1937 őszén eljutott a nevezetes Vásárhelyi találkozóra is, ahol
a romániai — elsősorban erdélyi — magyarság legkülönfélébb irányzatai és törekvései találkoztak az egységkeresés jegyében.
A találkozó október 2-án kezdte meg munkáját. Az erdélyi fiatalság szinte valamennyi irányzata, vonulata megjelent ekkor Marosvásárhelyen, a találkozóról
adott beszámoló joggal idézhette az egyik felszólalót: „új helyzetünkben, 18 esztendő alatt, mi kíséreltük meg először, hogy szabad formában, minden hatalmi vagy
érdekbefolyásolástól függetlenül egybegyűljön az érett ifjúság", illetve: „a háború
óta mi kíséreltük meg először, hogy ez az egybegyűlés olyan legyen, amely magyar
társadalmunk minden színét tükrözze." (Hitel, 1937. 235.)
Az értekezleten, amelyen egyébként Tamási Áron elnökölt, több fontos, a kisebbségi élet legkülönfélébb területét földolgozó előadás hangzott el — az erdélyi
magyarság „társadalmi alkatáról", közjogi helyzetéről, oktatásügyéről, kulturális
életéről, sajtójáról, az iparos és munkástömegek neveléséről, a követendő gazdaságpolitikáról stb. Az előadások, bár más-más részterületet tekintettek át, együtt az
erdélyi magyarság életének legfontosabb viszonylatait rögzítették. így — egyebek
mellett — határozati javaslataik egyike kimondta „a román nemzettel való békés
megegyezést, amelynek előfeltétele lenne a békés együttélés biztosítása, a kisebbségi jogok elismerése és a magyar önkormányzat engedélyezése". (Hitel, 1937. 238.)
S minden törekvésük arra irányult, hogy tisztázzák a kisebbségi magyarság előtt
álló feladatokat, optimatizálják követendő stratégiáját.
Venczel október 3-án kezdte meg tulajdonképpeni szereplését. Ekkor Pálffy
Antalnak az iskolai nevelésről és az iskolán kívüli népnevelés kérdéseiről tartott
előadásához szólt hozzá. Ezt követően a találkozó beválasztotta abba a bizottságba is,
amely az e napirendi ponthoz kapcsolódó határozati javaslatot megfogalmazta.
(Hitel, 1937. 239.) Ugyanaznap hozzászólt Szemlér Ferenc előadásához is, amely áttekintve a „tudomány, irodalom, színház, zene, művészet" tárgykört. Az észrevételeket határozati javaslattá transzponáló hattagú bizottságnak — Szemlér Ferenccel,
Méliusz Józseffel s másokkal együtt — szintén tagja lett. A „tudományok terén"
kialakítandó „gyakorlati kívánságokat" valószínűleg, mint legilletékesebb, éppen ő
fogalmazta meg. A feladat eszerint
„a) nyelvtisztító mozgalom felkarolása és népszerűsítése;
b) a néprajzi és társadalomkutatás megalapozása és intézményessé tétele;
c) elhanyagolt és veszendő levéltáraink felkutatása, számbavétele és megőrzése;
d) a tudományos utánképzés megoldása céljából belföldi és külföldi ösztöndíjak
létesítése és ezeknek az illető tudományszak követelménye szerinti elosztása."
(Hitel, 1937. 241—242.)
Ugyancsak e vitanapon hozzászólt a második nap harmadik előadásához, az erdélyi sajtó kérdéséhez is (Hitel, 1937. 242.)
A találkozó október 4-én, a zárónyilatkozat megfogalmazásával és fölolvasásával zárult. Joggal írhatta a Hitel névtelen szemleírója (talán éppen maga Venczel):
„A Vásárhelyi Találkozó, mint tényleges munkaközösség, megszűnt abban az ünnepélyes pillanatban, amikor tanácskozásait Tamási Áron bezárta. De fennmaradt
minden egyes résztvevője számára: mint az egyéni felelősség és lelkiismeret parancsa." (Hitel, 1937. 251.)
77

E fontos találkozónak is egyik eredménye lehet, hogy Vásárhelyt követően
Venczel ismét intenzív munkába kezdett, Egyrészt folytatta korábbi kutatásait, írta
Csíkszék leírása című nagy dolgozatát (amelyből, sajnos, akkoriban csak részleteket tett közzé), másrészt pedig élénkült s reálisabb lett társadalompolitikai fölfogása. A Hitel 1938. évi 1. számában szemlecikket írt Az 1935—36. évi
statisztikai
évkönyv tájékoztató adatai-ról, s még ugyanabban a számban polemikus cikket
A társadalomkutatás vitatásá-ról. A következő, 1938. évi 2. számban cikkben méltatta Bözödy György társadalomkutató művét, észrevéve, hogy a Székely bánja elkészültével mily jelentős munkával gyarapodott az erdélyi magyar társadalomkutatás. S mindenekelőtt: az 1938 és 40 közötti években — sok időt igénylő kutatásai
mellett — végig a Hitel aktív munkatársa, irányító, sőt talán meghatározó embere
volt. Leginkább az ő írásai igazolják s hitelesítik a Hitel őszinte reformigényét,
változtatni akaró szándékát.
6

Az újabb impériumváltozás, Észak-Erdély Magyarországhoz való visszakerülése
(1940), amelyet Venczel immár felnőtt fővel, érett társadalomkutatóként ért meg,
munka közben találta. Kutatói eltökéltsége változatlanul feladatként állt előtte. De
munkafeltételei megjavultak, 1941-ben az újonnan szervezett Erdélyi Tudományos
Intézet munkatársa lett, fő foglalatosságának — immár hivatalosan is — a társadalomkutatást tekinthette.
Egyik első vállalkozásaként élve a számára megnyíló lehetőségekkel, falukutató
kiszállást szervezett a Dés melletti Bálványos váralj ára. A munka 1941 nyarán kezdődött 33 kolozsvári egyetemi és főiskolai hallgató (köztük több későbbi neves
kutató így például Imreh István, Tárkány Szűcs Ernő, vagy a majdani író, Marosi Péter) részvételével. Az eszmény, amelyet a munkát irányító Venczel maga
elé tűzött, ismét csak a Gusti-féle monografikus szociológia volt. Nemcsak módszertani előfeltevései s kutatási technikái, de a vizsgálat formája s célja is a Gustiék
gyakorlata megismétlésének, magyar kutatók általi adaptációjának tekinthető. Az első kiszállás négy hétig tartott. A munkát — írta később Venczel saját irányító tevékenységéről — „mentesítettük a kutatás merevségét előidéző, valamint a kutatók
egyoldalúságára és önállótlanságára vezető kérdőívek használatától, s az irányítást
és a tájékoztatást a kétnaponta tartott rendszeres megbeszélések és viták segítségével oldottuk meg. Ezeken a megbeszéléseken egyfelől alkalom nyílt arra, hogy általános és részletes utasításokat adhassunk, a gyűjtött anyag rendezése és áttanulmányozása alapján kérdéskörökre vagy kérdésekre hívhassuk fel a figyelmet, és
kifejthessük a gyűjtés közben érvényesítendő szempontokat, rámutatva a problémák összefüggéseire, jelenségek kapcsolataira és a társadalmi viszonylatok számbaveendő részleteire; másfelől alkalom nyílt arra, hogy eszmecsere során minden
egyes kutató lássa a szétágazó munkakörök alapvető összefüggéseit, a különböző
irányú kutatások anyagának egymást kiegészítő, magyarázó és megokoló voltát. Ezekkel a jól előkészített megbeszélésekkel elérhetjük a kutatás természetes fejlődésének biztosítását, azt, hogy a munka fokozatosan haladjon a tájékozódó anyaggyűjtéstől a részletes kivizsgálása s ezen keresztül az összefüggő kérdéskörök áttekintő
tanulmányozása felé." (Az önismeret útján, 119—120.) A munkamenet e megválasztásával pedagógiai célja is volt, meg akarta éreztetni tanítványaival a szociológiai
monográfiakészítés folyamatát.
Az első eredményekről nem maga az irányító Venczel, hanem a kutatásban
részt vevő Marosi Péter számolt be — nyilván Venczel ösztönzésére. Cikke Falukutatás Bálványosváralján
címmel a Hitel 1940—1941. évi 3—4. számában jelent
meg. E beszámolóból kiderül, a kutatás eredménye mintegy ötezer cédula, rengeteg
informatív anyag, hét-nyolcezer népmozgalmi és családtörténeti adat, térképek,
fényképfelvételek, fonográfhengerek stb. összegyűjtése volt. „Most a rendezés és a
feldolgozás a feladatunk — szögezte le Marosi. — A cédulákat csoportosítani kell,
a kérdésköröket elválasztani, az összefüggéseket megjelölni s ami a legfontosabb:
az anyagrevízió során a hiányokat számba venni, a kétes anyagokat elkülöníteni s
egyben az objektív gyűjtést előkészíteni." (Idézi Imreh István, Korunk, 1967. 1191.)
A rendező munka elvi szempontjait, mint a legtapasztaltabb s legfölkészültebb, természetesen Venczel dolgozta ki. Munkája sokszorosított formában, „kézirat
gyanánt" megjelöléssel az Erdélyi Tudományos Intézet kiadásában még 1941-ben
78

megjelent. Ez egy rövid bevezető után tulajdonképpen a tervezett földolgozás szigorúan megszerkesztett és hierarchizált, rendkívül részletes előzetes tartalomjegyzéke. Feladata, értelme abban állt, hogy a gyűjtött (s gyűjteni tervezett) anyag egyes
területeinek egymáshoz való viszonyát meghatározta, s. így a társadalmi valóság egyféle tudományos modelljét adta. Az anyagot — a Gusti-iskola hagyományaihoz igazodva — 12 „főcím" alá rendezte el: 1. tájkeret, 2. élettani vonatkozások, 3. gazdasági kérdések, 4. tárgyi hagyaték + szellemi hagyomány, 5. népnyelv, 6. tiszta szellemi hagyomány, 7. népi lélektan (közvélemény és magatartás), 8. a történeti emlékezés anyaga, 9. népi jog és politika, 10. szokásanyag, 11. az egyház és az iskola
(vallásos életforma és művelődési helyzetkép), 12. a társadalmi élet alapjai. Ezeken
belül adta meg az egy-egy „cím" alá tartozó (s a földolgozás során kibontásra érdemes) részterületeket. Korábbi kutatásaitól eltérően itt nagy szerepet szánt a parasztság szellemi élete, tudati viszonyai elemzésének; vázlata e vonatkozásban is.
igen izgalmas s máig tanulságos. A modell egészének elemzése azt mutatja (s ezt.
bevezetőjében Venczel részben be is „vallja"), hogy eszménye egy összetett, több tudományág összeépítéséből, egymásra vonatkoztatásából létrejövő kutatási stratégia
volt; a földrajztudományt például éppúgy e cél élérésének rendelte alá, mint a
nyelvtudományt, a jogtudományt, a statisztikát s társaikat — kiemelt szerepet szánva az etnográfiának (de, tette hozzá, csak annak az etnográfiának, „amelyik anyagát szintén összefüggéseiben vizsgálja"). Ebből a komplexitásigényből fakadt, hogy
maga mellé Venczel eleve „vegyes" gárdát toborzott, s a 33 hallgatóból hét jogász,,
hét orvostanhallgató, hét közgazdász, hét tanárjelölt, négy teológus és egy mezőgazdász volt. Módszerükről maga is mint a „monográfia" megkívánta vegyes módszerről szólt, s ez a megállapítás, sajnos — félig-meddig — negatív értelemben
is igaz. A „szociológiai paralelizmus" elvének elfogadása miatt ugyanis valamiféle
kitüntetett pontot nem tudott magának fölvenni, amely — akárcsak ideiglenes jelleggel, kutatási hipotézisként — kirajzolta volna eléjük a jelenségek lényegi meghatározottsági rendszerét.
Joggal mondja ugyan Imreh István, hogy előzetes kérdőíveket — a félig-meddig már érzékelt — egyoldalúság oldásáért nem alkalmaztak, a „szociológiai paralelizmus" igazi oldásának azonban mégis az tekinthető, hogy Venczel addigi gyakorlatához képest, itt igen jelentékeny helyet kapott a falu tudati viszonyainak
vizsgálata, s ezt az „új" területet is, a Venczel számára hagyományosábbat is igen.
sokfelől, sok-sok részletszempont bevezetésével, nagy konkrét anyag föltárásával
igyekezett megvilágítani. A „vázlat" egészében a legnagyobb reményekre jogosító
empirikus kutatási terv volt akkor Magyarországon.
Sajnos, „a gyakorlati munka folytatásé nem volt zökkenőmentes. 1941 telén,
csak néhányan kereshették fel a kutatás tárgyául kiválasztott falut. Elmaradt az
1942 nyarára tervezett kiszállás is. Csak 1943 tavaszán történt újabb jelentős lépés:
kilenc közgazdász gyűjti — egyéb adatok mellett — a családok mezőgazdasági üzemi adatait. Majd ugyanazon év nyarán ismét nagyobb csoport: 17 főiskolás és a
vezető tanár (azaz maga Venczel — L. A.) dolgozik egy hónapon át a monográfia
elhanyagoltabb részletein. A végzett munkáról, csupán az anyagi életviszonyok kutatását illetően, beszámoló is jelent meg", Imreh István tollából. „1944 januárjában
rajzottak ki utoljára a kolozsvári fiatalok gyűjtőmunkára, de bármennyire gazdag
is az anyag, ami birtokukban van, még mindig további kutatásra sarkalló hiányokat vesznek számba és újabb problémák kivizsgálását tartják halaszthatatlannak."
(Imreh István, Korunk, 1967. 1191.)
A kutatócsoport, ma már tudjuk, végeredményben igen nagy anyagot gyűjtött.
(Kolozsvárt ma is őrzik), tudományos feldolgozása azonban elmaradt. Csak Tárkány
Szűcs Ernő írt meg néhány dolgozatot a jogi népszokások köréből — ez azonban,
bármily fontos volt is, a vizsgálatnak csak egy kicsiny szeletét mutathatta be..
A háborús évek legnagyobb igényű magyar szociológiai kutatása torzóban maradt.
Ennek persze sok oka volt (háború, Venczel katonai szolgálata, az anyagiak
korlátozottsága stb.), de alighanem szerepe volt benne Venczel érdeklődése módosulásának is. Figyelme ugyanis ezekben az években mindinkább a birtokviszonyok,
mint alapvető meghatározó tényezők felé fordult, s úgy ítélte meg, élve az akkor
megnyíló levéltári stb. lehetőségekkel, az erdélyi román földreform történetét és
annak következményeit kell fölkutatnia.
Az első bálványosváraljai kiszállással párhuzamosan már foglalkozott a földreformmal; a Hiteí 1940—41. évi 3—4. számában publikált is egy közel húszlapos első
79

vázlatot (Erdély és az erdélyi román földreform). Ezt követően pedig igen intenzív
gyűjtő- és feldolgozómunkába kezdett. Gyorsan dolgozott s munkája 1942-es évjelzettel, valamikor az év végén, vagy a következő — 1943. — év elején nyomtatásban
is megjelent Az Erdélyi Tudományos Intézet Évkönyve 1940—41. című tanulmánygyűjteményében. Ez a több mint másfélszáz oldalas dolgozat (az évkönyv 309—465.
oldaláig terjed) kétségkívül Venczel egyik legfontosabb műve — s nemcsak (s nem
elsősorban) terjedelme miatt. Venczel itt az erdélyi magyar társadalomkutatás egyik
kulcskérdését, az erdélyi magyar parasztság társadalommá szerveződésének egyik
legfontosabb föltételét, a földtulajdon-viszonyokat vizsgálta meg. Nagy erényei:
pontossága, adatgyűjtő szorgalma, sokoldalúságra és az elképzelhető legnagyobb
egzaktságra törekvése mind-mind jelen van ebben a dolgozatban. A földreform
teljes román s magyar irodalmát összegyűjtötte s földolgozta, számba vette a kérdés
jogtörténeti körülményeit és viszonylatait, földolgozta az impériumváltozással kutathatóvá vált nagy adatgyűjtés, az Erdély-részi Földreform Tanulmányi Bizottságának adatgyűjteményét, összevetette a különböző román s magyar statisztikákat,
s kvantifikálta az utólagos adatgyűjtés számszerűsíthető adatait is, bázist teremtve
ezzel a földreform valóságos következményeinek fölméréséhez. Munkája eredményeként, mint bevezetésében joggal írhatta, az erdélyi román földbirtokreform
„megszűnt csak sérelmi anyag lenni, e hatalmas birtokpolitikai beavatkozás a maga
teljes egészében bontakozik ki előttünk, s az adatok világából kiemelkedő politikum
az erdélyi nemzetiségi kérdés újabb alakulásának megértéséhez nyújt tanulságos
szempontokat." (310.)
Munkája legfontosabb s leginkább szembeszökő aktuálpolitikai hozadéka kétségkívül az volt, hogy igen nagy és minden addiginál pontosabb adatgyűjtésre támaszkodva kimutatta, a földreformot a román kormányzat aktuálpolitikai (s nem
gazdasági) szempontok szerint, az erdélyi magyarság rovására, annak anyagi, gazdasági lehetőségeit jócskán csökkentve hajtotta végre. Ez a beavatkozás egész Erdélyben visszavetette a mezőgazdasági termelést, s így — legalábbis gazdaságilag
— a románságot is sújtotta. Ez az eredménye önmagában is jelentőssé tenné munkáját, s mind a kelet-európai földreformok történetének irodalmában, mind a kisebbségi kérdés irodalmában előkelő helyet biztosít neki. Hozadékának azonban ez
csak egyik, bár kétségkívül a leginkább szembeszökő része. Munkája az erdélyi magyar agrártársadalom történetének is kulcsműve, megkerülhetetlen opusa. Műve
ugyanis a földreform eredményeit nyomozva megadja az agrártársadalom létalapját
jelentő új birtokviszonyok rajzát, azt a föltételrendszert tehát, amelyben az erdélyi
magyarság közel háromnegyedének (72%) élnie, termelnie kellett. S a magyarság
viszonyait ismételten összevetette a romániai viszonyokkal — munkája tehát bizonyos értelemben komparatisztikai munka is.
Az esetleges félreértések elkerülése érdekében kell csak megjegyezni, hogy Venczel természetesen nem volt földreformellenes. A beavatkozás szükségét nagyon is
látta. De úgy ítélte meg — s ez ma, évtizedekkel tanulmánya elkészülte után még
figyelemreméltóbb megállapítás, mint akkor volt —, „hogy az erdélyi agrárpolitika
nem szorítható be egy gyorsan összeütött földreformtörvénybe, mert itt nem a különböző birtoktípusok arányainak eltolódásából származó agrárszociális kérdés okoz
fejtörést, hanem a föld és a nép egymásközti viszonyában beállt
egyensúlyzavar,
amelyet a földosztás egyáltalán nem, a birtokrendezés is csak részben tud megoldani." (373—374.) „Az agrárreformnak olyan területen, mint Erdélyben, az lett volna
a hivatása, hogy a minőségi (vertikális) élettérbővítésre helyezve a hangsúlyt: hatást kellett volna gyakorolnia a mezőgazdasági termelésre s ezzel növelnie a mezőgazdasági területek eltartóképességét, és hatást kellett volna gyakorolnia a birtokpolitikai fejlődésre, megakadályozva a földbirtok további elaprózódását, elősegítve
az agrárnépesség egy részének más foglalkozások körében való érvényesülését,
hogy
ezáltal a revízió alá vont mezőgazdasági üzemek tehermentesüljenek s eleget tehessenek a minőségi követelményeknek." (383.) Világosan látta tehát a mezőgazdasági
fejlődés extenzív szakaszának ellehetetlenülését, s az intenzív szakasz feltételei megteremtésének égető szükségét.
7
A bálványosváraljai kutatás megszervezésével s programjának kidolgozásával,
Az erdélyi román földreform megírásával azonban Venczel pályája csúcsára ért.
80

Munkássága összegezte, magába foglalta mindazt, amit Gusti monografikus szociológiájától, az angolszász rural sociology-tól s szociografizáló magyar kortársaitól
eltanulhatott, egyéniségéhez idomíthatott. Saját erőfeszítései, nagy szorgalma pedig
olyan empirikus ismeretanyag birtokába juttatta, amellyel — ha az elméletképzés
szintjén nem is — a konkrét kérdésfelvetések szintjén részben túl is jutott indításai szemléleti körén. Az erdélyi magyar empirikus társadalomkutatás — a Gaál
Gábor-i Korunk minden elméleti tájékozottsága ellenére — az ő munkásságában
alapozódott meg; benne, írásaiban lett nagykorú. S munkássága az egész 1945 előtti
magyar társadalomkutatásnak is számottevő, fontos tétele; jó szaktudományos kiegészítése a népi szociográfiáknak.
Sorsa azonban a két nagy teljesítmény után szerencsétlenül alakult, sőt pályája
tulajdonképpen le is zárult. „Hatalmas operáción esett át. Gyomrának háromnegyed
részét Klimkó professzor kioperálta." (Domokos Pál Péter közlése.) Ez ugyan még
nem törte meg pályáját, csak lelassította lendületét: dolgozott tovább. Sőt, az újabb,
immár harmadik impériumváltözás után, 1946 és 1949 közt Kolozsváron még egyetemi tanár is lehetett. Innen azonban — a politikai változások fölgyorsulása után
— távoznia kellett, főlevéltáros lett. Majd hamarosan, „kitudná pontosan az okát",
innen is kiszorult; börtönbe került — gyenge egészségi állapota ellenére közel egy
évtizedig raboskodott. Az a politikai konstelláció, amely a romániai magyar értelmiség számos jeles tagját, egy Balogh Edgárt, egy Kurkó Gyárfást, egy Méliusz
Józsefet s másokat is évekre félreállított, az ő pályáját is kisiklatta, derékba törte.
Kiszabadulván a hatvanas évek végefelé egy ideig nem folytathatta tudományos
munkáját — „kottaírással kereste kenyerét" (Domokos Pál Péter). Majd, már megtörten, súlyos betegen mégis visszakerült a pályára. 1969-től,, mint tudományos kutató a kolozsvári Babes-Bolyai Tudományegyetemen működött. Ez azonban nagy
reményekkel kecsegtető, de hamar megtört pályájának már csak epilógusa lehetett.
1969 júniusában a Korunk közölte A statisztika és a társadalomkutatás
határán
című tanulmányát, majd egy év múlva, 1970 júniusában Gustira emlékező értekezői
fölfogású írását: Dimitrie Gusti és az erdélyi magyar falukutatók. Ez időben már
— román kutatók társaságában — újra részt vett konkrét kutatásokban is; csáki gorbói kutatásáról a Korunkban is (1971. 7. sz.), egy bukaresti szimpózion előadásainak gyűjteményében is beszámolt. Utóbbit Ion Aluas román kutatóval közösen,
románul írta. Alkalmanként előadást is tartott, 1971. február 3-án szabadegyetemi
előadásként hangzott el Közvélemény és társadalomkutatás c. dolgozata.
Legfontosabb munkája az utolsó években mégis a Romániai Magyar Irodalmi
Lexikon ún. repertóriumának elkészítése volt, amellyel lehetővé tette, megalapozta
a lexikon elkészítését.
Fiatalon, 1972-ben halt meg. Sírjánál régi munkatársa s barátja, Erdély nagy
püspöke, Márton Áron beszélt. Testével együtt egy nagy tudományos lehetőség szállt
végleg sírba; a romániai magyar társadalomkutatás egy nagy egyéniségét vesztette
el. Külön fájdalom, hogy kiesése voltaképpen évtizedekkel korábban bekövetkezett
— akkor, amikor még képességei teljében dolgozhatott volna.
Pályája, torzóvoltában is, vagy tán éppen azért, egy jellegzetes kelet-európai pályaív.

81

Az emlékezés bátorsága
DOMAHIDY ANDRÁS: VÉNASSZONYOK NYARA
Zsúfolt időszakban került a kezembe Domahidy András nálunk legújabban
kiadott könyve, a Vénasszonyok nyara. Gyakran van, hogy sűrűsödik köröttünk az élet, ezer fontosnak vélt ügylet telepedik ránk, fojtogat, szívja időnk,
energiánk, elszántságunk javát. Nincsen könnyű dolga ilyenkor az olvasmánynak — legyea az bár magánválasztásunk, illetőleg reánk szabott, kötelező
penzum —, ha e torlaszokon át szándékszik törni. A Vénasszonyok
nyara
megcselekedte ezt. Lenyűgözött, fogva tartett, volt ereje, volt varázsa napi
gondjaimat félrelökve kiragadni a hajszából.
Ez a regém' is, akár Domahidy másik műve, a két esztendeje csendes,
ám annál őszintébb sikert hozó Árnyak és asszonyok, távol, idegenben született. S bái" épp egy évtizeddel előzte meg az Árnyak és asszonyok regénytriptichonját; a Vénasszonyok nyarát kaptuk másodjára kézhez. Az emigránslét gyötrő kérdéseit követően annak históriáját: mi késztetett embereket az
1945 utáni Magyarországon arra, hogy szülőföldet, közösséget hátrahagyva
másutt keressenek talajt, tetőt, boldogulást. Talán tudatos, talán csupán a
véletlen műve ez a megfordított sorrend. Tán ösztönös kiadói fogás. Múlt- és
önfeltáró ig'yekvésünk időnkénti euférniái, görcsös aggodalmai. Hisz a regény
értékei semmiképp sem igazolják a hosszas várakozást.
A Vénasszonyok nyara akár történészi munkák „függeléke", „szöveggyűjteménye" is lehetne — dokumentumértéke első pillantásra szembetűnő. A mű
azonban sokszorosan több, gazdagabb ennél. Költészet és vérbő, kristálytisztának megőrzött, s előbuzgó nyelv, belül soká érlelt szerkezet, minden silány
nosztalgiázástól mentes múlt- és önvizsgálat. Sorsok, szenvedélyek, bukások
és akaratok, kisiklások és felkapaszkodások drámája, tapinthatóvá tett
0
látomása.
Hogy ez megszülessék, ihlet, alkat, idő és távolság összjátéka kellett. Befogni a szavak közé nehezen foghatót, vállalni a kínnal vállalhatót — ide
valóban turini, rodostói magány és távolság kellett. Szembenézni önmagunkkal — ehhez ágostoni eltökéltség kellett. Egyfajta cozz/esszója, kivallása, nyilvános meggyónása Domahidy Andrásnak. Egyes szám harmadik személyű
pillantás a tükörbe. Merész ítélkezés. Őszinteség. Belső tartás, meggyőződés.
Az emlékezés, a káprázattál óvott emlékezés bátorsága. Tisztelet és elismerés érte!
Számos monda kering a világban elsüllyedt városokról, melyek most a
tengerben pihennek — írta Szerb Antal. Holdfényes éjszakákon azonban látni a víz alatti palotákat, tereket, s olykor a tengermélyi harangok kongását is
hallani. „Egy ilyen elsüllyedt várost hord magában minden ember"
Domahidy András is. Régen volt, hogy nekivágott a világnak, régen, hogy
valahol hazát talált benne. Biográfiája igen szűkszavú. 1920-ban született,
1948-ban hagyta el az országot, 1950 óta Ausztráliában, közelebbről: Perth82

ben él. Könyvtáros s az emigránsirodalom markáns alakja. Két regényt írt
eddig: a Vénaszonyok nyarát (Róma, 1969, illetve Budapest, 1987), valamint
az Árnyak és asszonyokat (Perth, 1979, illetve Budapest, 1985). Jelenleg harmadik kötetén dolgozik, és rendszeresen publikál a rangos emigránslapban,
az Új Látóhatárban is. Hatvanhét esztendős.
Későn kezdte írói pályáját. „Annak, hogy egyáltalán elkezdtem, egyszerű
oka volt. Társaság gyűlt össze egyszer Perthben. Valaki azt kérdezte, miért
is jöttünk ki. Akkor sokféle vélemény elhangzott, én pedig — mert a válasz
mélyebb és összetettebb, semmint hogy ott megfogalmazhattuk volna — úgy
határoztam, átgondolom és megírom. Megírom, hogy viselkedtem én, s rajtam
keresztül az a társadalmi osztály, amibe tartoztam, mi volt az az óriási dilemma, ami az embert elfogta: maradjon-e vagy pedig menjen, mik voltak azok
az okok, amelyek végül is arra bírtak rá, hogy megfogjam a feleségem kezét
— fiatal házasok voltunk — és nekiinduljunk Nyugatnak. Ez van a Vénoszszonyok nyarában. Egy csomó reménykedés, egy csomó csalódás. Az életem,
az életünk" — vallotta tavaly egy rádióbeszélgetésben.
Domahidy tehát elment. Ügy érezte, el kell mennie. Lelkében mélyre tűnt
egy Atlantisz, ám holdas éjszakákon villannak az emlékek, felragyog az alámerült világ, az opálos habok közt ismét láthatni a hajdanvolt utcákat, tereket — s mind tisztábban kondul a harang. Nem kis gyötrődés van abban,
ahogyan az egykor megtörténtet olvasói elé tárja — éppen úgy, mint akkor
volt. Szinte újra éli azt az időszakot. Nem játssza a bölcs narrátor szerepét
— és ennek révén képes galléron ragadni az illanó időt. E korszerűtlennek is
mondható alkotói magatartástól kap regénye valami utánozhatatlan varázst,
formát, láttató erőt. A mese térségein emberek bukkannak föl, s nem viselnek
maszkot, maskarát. Bevallottak, ^ nem tagadottak. Vállaltak minden hibájukkal, erényükkel együtt, ö k a múlt, a harangzúgás. A lakkozatlan, foldozatlan, romantikus vízióktól mentes, ballépésekkel és kudarcokkal szeplős,
verejtékezve, de szintagmákba kovácsolható múlt.
Nem szellemidézés Domahidy András regényvilága, nem szeánsz, nem
asztaltáncoltatás. írónk messze éleseszűbb annál, semhogy összegereblyézett
féligazságok birtokában kísértetekkel kívánna parolázni, tőlük várva feloldást,
támaszt, igazolást. Nem visszavágyik, de felidéz, de értelmez, de megért. Regényében éppen az az első sorok után megkapó, hogy eszébe se jut mentegetni egyik oldalt sem. Belátja: 1945-öt követően kikerülhetetlen volt, hogy életek menjenek tönkre, hulljanak ki korábbi létformájukból, értékek pusztuljanak — hogy a csupasszá" vált helyen a társadalmi berendezkedés új formája
bontakozhassék ki. Domahidy nem titkolja: ez történt. Nem vitatja, hogy a
szocializmus előtörténetében ennek kellett történnie. Az egyik osztály felemelkedése óhatatlanul magával vonja a vele szembenálló klasszis szétroncsolód ását.
Sokkal inkább foglalkoztatja — az interjúrészletből is kitetszik — a pusztulóban lévő réteg reakciója a változások közepette: lassú vagy gyors áttűnése
morális züllésbe, emigrációba, magavesztésbe — holott többüknél ez elkerülhető lett volna. „Az én világovinak vége van, tudom, mindenütt vége van.
De itt, a falumban, nem tudom végigélni. Ha lassúbb volna, kicsivel lassúbb
volna, ha időm lenne megemészteni, átkérődzni ezt a kort, ha lenné idő hozzáérni ... talán. Ha ezt a kicsit hagynák nekem dédelgetni tovább, ezt a kertet,
a fáimat!" — tépelődik a regény kulcsfigurája, Becsky Pál. A kor azonban
„nem kedvez a kompromisszumoknak" (miként a mű egyik kritikusa fogal83

mázott), az események sebesen peregnek, a döntéseket a történelmi és politikai
„kell" formálja — gyakorta az egyes ember, előéletének függvényében. így
eshetett, hogy a humanitárius elveken épülő friss rend az idejét múlt réteg
hajlandóságot mutató tagjait az asszimilálódásnak még a lehetőségétől is megfosztotta, vagy késve, elhatározásokon, elkeseredéseken túl nyújtott kezet.
Másrészt: az átalakuláson sokan nyerészkedtek. így, s ezért történhetett, hogy
Becsky falujában, Tereken az a Vég Sanyi lett a kommunista párt titkára,
aki „szidta a zsidókat és leitta magát, "hogy a németek bejöttek 44 márciusában". „Az ilyen embernek — füstölög magában rossz szájízzel Becsky —
nem maradt más, mint Nyugat vagy börtön, vagy, igen, a párt." És a korrupt
Zörgő Bálint, a tereki földigénylő bizottság „úrfaló" elnöke, aki Pál almáskertje ügyét „Száz dollár és egy fél disznó" ellenében kész eligazítani. Ennyi
„többletmunkájának" ára. Nem csodálható ezek után, hogy a társadalomból
a „Maga úr volt" bélyegével kivetettek közül azok sem képesek talpon maradni, akik, ha nem is rokonszenveznek a változásokkal, de legalább nem ellenségesek vele szemben. Kezdeti bizonytalanságuk fokozódik, mindinkább
hasztalan mesterkedésnek vélik, hogy beilleszkedjenek, jószándékuk elpárolog:
„— Becsky Pál fellebbezése következik — jelentette be az előadó."
S Becsky beszélni kezdett: lemond minden, a törvény értelmében még visszakövetelhető földjéről, s csupán a ház melletti gyümölcsöst kéri. „A telekhelyesek összesúgtak, a kertet mégiscsak akarja. Zörgő (.. .) Nagyot ásított• Becsky
arról beszélt, hogy mindenkinek össze kell fogni az ország újjáépítésére. Rendben van, mindenkinek össze kell fogni. De az nem a Becsky dolga. Ez
a Zörgők dolga
A jól átgondolt szerkezetű történet két főszálon fut. 1945 őszén két fiatalember, gróf Tárchevich Dusán és Becsky Pál tér haza Magyarországra az
ausztriai Holzhütte hadifogolytáborából, hogy helyet találjanak az új körülmények között. A továbbiakban kettejük — s rajtuk keresztül osztályuk —
sorsát kísérhetjük nyomon. A két °.zál néha metszi, keresztezi egymást, együtt
szalad, aztán szétágazik, ellentétes irányba kanyarodik.
Pál a szerencsésebb. Barátja földjeit teljes egészében kisajátította az emlékezetes 1945. évi 600-as rendelet, a Tárchevich-kastélyban a kommunista
párt helyi sejtje rendezte be központját. Dusán — a szó minden értelmében —
talajtalanná lett pátriájában. Még néhány bágyadt kísérletet tesz a megmaradásért — hiába. A család múltja, értékei széthordva, felprédálva, s a vén
Gyula, a- hű komornyik, az egyetlen bizonyosnak tűnő pont a fejre állt világban, Gyula, kihez Dusán gondolatai, ködös ábrándjai már Holzhüttéből sűrűn
kalandoztak, s aki majd „csendesen, pontosan, a magától értetődés nyugalmával" mindent elintéz, rendbe szedi a dolgokat — Gyula nincs többé. „Főbe
lőtte magái. Nem tudta elviselni ezt a rablást." Halálával az űrbe siklik Dusán addigi élete is. Saját lábán kell már megállnia, más, a korábbitól elütő
életstílust, -kereteket kialakítania - - ám a fiatal gróf képtelen erre. Erőtlenül vegetál egykori kúriájuk apró szobájában, s föladja, a küzdelmet, még
mielőtt belefogott volna. Epiktétoszra, e késő sztoicista gondolkodóra hagyatkozik, „kényszerpálya'-elméleteket gyárt, predesztinációra hivatkozik — és a
cselekvést folyamatosan elmulasztja. A következményeket plasztikusan mutatja a regény: Dusán törvényszerűen sodródik Pestre, keveredik kétes üzletekbe, s törvényszerű végül, ahogy börtönbe jut. Passzív, fáradt lélek; sokban
emlékeztet Kender Pálra, Török Gyula századelős regényének hősére.
Dusán megformálásakor Domahidy sem zárkózott el a biológiai determi84
o

nizmus teóriájától. Biztos tollal, hitelesen ábrázolja , az ősi családok kimerült
nemzedékének petyhüdtségét, történelmi-társadalmi „tériszonyát", amelyet
csak tetéz a sokkos állapot, amit a cezúra, a szerepvesztés indukált. Ebből
(is) adódik azután a küzdésképtelenség, ami Dusánt és osztályát oly töményen
jellemzi, „... fáradt vagyok ahhoz, hogy hös legyek. Mind fáradtak vagyunk,
háború, ostrom, bélce, elég volt. Hogy is mondta Dusán? Vénasszonyok nyara.
Várjuk a telet, hősök nélkül" — hangzik egyikük szájából a fanyar diagnózis.
Másutt Becsky Pál rajzolja éles vonalakkal a roggyant réteg lelkiállapotát:
„Mi? az urak? Mi sehol sem vagyunk? Sehol sem vagyunk, mert nem tudunk
küzdeni. A régi világért sem, mert azt mi is megítéltük. Az újért sem, mert
abban nincs helyünk."
Pedig Palit más anyagból gyúrták. Hajlékonyabb, készségesebb, képlékenyebb, értékesebb alkat barátjánál — s kiváló szakember! Szívós buzgalommal tusázik kertjéért, fáiért, állnatatosságában már-már megalkuvásig is menne. „Lehet, hogy nem sikerül (...), de sohase bocsátanám meg magamnak, ha
meg nem próbálnám. Biflázom a rendeleieket, mint egy latin memoritert.
Sztálint idézek a párttitkárnak és a hivatalokban. A fáim miatt. Megpróbálom."
Amíg osztályos társai ügyeskedni, feketézni zötykölődnek a székvárosba,
Pál nikotinért, rézgálicért. A fáinak. A koalícióval, igaz, ő sem rokonszenvez,
viselkedése mégir. azt mutatja : nem kártevő, hanem olyan ember, akivel együtt
lehetne, együtt kellene dolgozni az ország újjáépítésén.
Másként történik. Sorozatos kudarcok, arculcsapások, elszigetelődés béklyózzák iramodó lendületét, s Becsky keserűvé válik, értelmetlen tojástáncnak
látja viaskodását a gyümölcsösért. Érzi, ez a társadalom kilöki őt magából,
mint hegedő seb szöveteiből a gennyet — s mind gyakrabban gondol arra:
„ .. .a legjobb lenne itthagyni mindent. Messze, messze kéne menni.. ." Aztán harmadfél'esztendős makacs hadakozás után Pál is föladja.
Dusán és Pál sorsa fonalához varrja Domahidy az „úri rend" reprezentánsainak széles láthatárú bemutatását, szinte lélekrajzát. Könnyed vonásokkal,
igen hihetően, belülről jellemez, elkerülve ezzel a sémaszerű formálást. Szó
sincs itt arról, hogy ezek az emberek — miként egy időben dívott nálunk a
közhelyes ítélet — csak csupán értéktelen herék, komikussá torzult bolondok,
anakronisztikus kövületek lettek volna. Különböző magatartások vonulnak
föl a regény lapjain: az üzérkedéssel, dollárcsempészettel foglalkozó volt
uracs éppúgy, mint a finommechanika fortélyait gyorsított kurzuson elsajátító valamikori vidéki földbirtokos.
Domahidy saját klasszisának ragyogóan festett és motivált alakjaival, a
„fáradt faj fiai"-val szemben a föltörekvő faj Zörgő Bálintjai, Vég Sanyijai
állnak. A stagnáló, sőt süppedő -ét ellenében a szorgos és lüktető vitalitás
feszül. Noha indítékaik érthetőek, kézenfekvőek — évezredes düh dolgozik
bennük, veszekedett vágy és erő a felkapaszkodási-a —, mégis: írónk invenciója itt nem kellően mély, nem nélkülöz némi sablont, partitúrát. Móricz parasztjaira gondolhatunk főként; a Sárarany Turi Danijára, mint Zörgő
előképére.
Mindez, szerencsére, nem csorbítja a Vénasszonyok nyara komoly erényeit.
Domahidy András műve kétségtelenül a magyar prózairodalom fontos regényei közé tartozik. Ide utalja emberi-írói viselkedésmódja, valóságlátása, ide
tisztán zengő nyelve. Olvasni őt tehát nemcsak szükséges — de szinte kötelező! (Magvető.)
JOBBÁGY TIHAMÉR
85

Bene/ Zsuzsa: Napló, előtte és utána
Az írónő egy másfél évtizeddel korábbi,' vele készült interjúban. — az
életében bekövetkezett személyes tragédiák átélésére és túlélésére utalva —
így fogalmazott: „emlékekből nem lehet otthont építeni, csak eleven kapcsolatokból", márpedig az otthonteremtés az életben maradás nélkülözhetetlen
feltétele, hisz „otthontalanul megfagy, megbénul az ember". Legutóbbi művének női főhőse ennek a felismerésnek az igazságát illusztrálja, midőn sikeresen
dacol a rákkal, de a magány legyőzi.
A Napló szüzséje látszólag szerelmi történet, melyet kibontakozásának
extrém körülményei tesznek rendkívülivé: Hanna, egy amerikai kisvárosba
szakadt, középkorú, zsidó származású magyar értelmiségi nő váratlanul megbetegszik tüdőrákban. Ebben a kritikus pillanatban — a sors ajándékaként —
felbukkan életében egy férfi, ugyanolyan váratlanul, akár a halálos kór —
egy szintén zsidó származású magyar orvos, aki ösztöndíjasként tölt néhány
hónapot az amerikai kisvárosban — és a köztük szövődő szerelem, melyet a
közös, budapesti gyermekkori emlékek éppúgy erősítenek, mint családjaik
közös múltja, hasonló sorsa, együtt elszenvedett üldöztetése, átsegíti a beteg
nőt a testi szenvedéseken, a gyógykezelés megpróbáltatásain, egészen a csodásnak tetsző gyógyulásig. A befejezés azonban nem ilyen idilli: az ösztöndíjas idő letelik, a férfinak haza kell utaznia — Magyarországon család várja
—, s a távozás az elhagyott Hanna lelkén halálos sebet ejt. A nő nem a rákba hal bele, nem a testi bajba, melyből teljesen kigyógyul, hanem az egyedüllétbe, a megélt boldogság után rátörő hiányba. A férfi nemcsak a betegséget,
nemcsak a „rontást" viszi magával, hanem a nő lelkét is. Távoztával a nő
úgy érzi, nem akar, nem bír, nem tud nélküle élni. Visszakívánja a betegséget — és vele együtt, szerelmét is —, s mikor a megismételt kontrollvizsgálat
is gyógyultnak nyilvánítja, nem érez örömöt — nem kér a sivár, magányos
vegetálásból: bevesz egy marék altatót.
Ez volna tehát a szüzsé, de a szöveg nagyobb részét e kapcsolat előtörténete teszi ki. A férfi életéből a szerző először csak a Hannával való találkozást
közvetlenül megelőző nap történetét részletezi, találkozását régi szerelmével,
a szerelem újraéledését köztük, melyből épp a beteljesülés küszöbén ragadja
ki a férfit Hanna hívása. Hogy miért követi a férfi a hívó szót, nem értjük
meg igazán, hiszen Hanna ebben a pillanatban még csupán távoli ismerős,
míg a másik nő a férfi életének legnagyobb szerelme, aki most, évtizedek
múltán már nemcsak a boldogság lehetőségét, hanem annak realizálását is
ígéri. A szerző a férfi távolabbi múltjával, orvosi gyakorlatával, a praxisnak
a személyiséget fejlesztő hatásával próbálja indokolni a döntést, ez a fejezet
azonban nem illeszkedik be szervesen az egész történetbe.
Hanna élettörténetét még messzebbre követi vissza az írónő, előbb a galíciai dédszülőkig, majd a prágai nagyapáig és a Budapesten letelepedő apáiig.
Hosszú oldalakon számol be a hősnő felmenőinek szerelmi történeteiről, misztikus szálakat fonva az ősöktől Hannáig — nemcsak a biológiai, hanem a szellemi ősöktől is: nagyapja diákkori szerelmével, a cseh medikusnővel — Hanna „lelki nagyanyjával" — például többet foglalkozik, mint a valóságos, „biológiai" nagymamával. Azzal, hogy a múlt szinte súlyosabban van jelen a műben, mint a ma, a szerző szinte azt sugallja, hogy Hanna múltbeli determinációk foglya, az ősök sorsa ismétlődik az ő sorsában, az átok, mely már őseit
86

is sújtotta, nemzedékről nemzedékre öröklődik, és ennek fényében Hanna
meddősége szinte mitikus értelmet nyer: mintha az ő szenvedése már túllépné
az elviselhetőség mértékét, vele megszakad eme átokkal sújtott család élete,
mert az átok nemcsak öröklődik, hanem halmozódik is, így minden újabb
generációra nágyobb súllyal nehezedik, mígnem Hanna sorsában beteljesül.
Mitikus értelme van Hanna családja történetének, miként annak is, hogy
azt a kisvárost, melyben Hanna letelepedett, Ithacának hívják, úgy, mint
Odüsszeusz hazáját, ahová a hős húszévi bolyongás után megtért. Hanna sorsa fordított „Odüsszeia": őt is a hazatalálás, az otthonkeresés vágya űzi, de ő
a görög hőssel ellentétben egyre kietlenebb, egyre ridegebb vidékeken találja
magát, és sohasem lel otthonra. Hanna az örök vesztesek fajtájába tartozik,
ezt tudja is magáról, de nem adja fel eleve a küzdelmet. Három kísérletet is
tesz az otthonépítésre, de csak a harmadik kudarc után adja meg magát. Házasságának sikertelensége, gyermekének halála mély, de még begyógyuló sebet
ejt rajta. A második kudarc még fájóbb: egy találkozás, egy összevillanás,
egy kézfogás, mely a legnagyobb boldogságot, majd az azt követő hiábavaló
várakozás a legnagyobb szenvedést okozza neki. Ennek a plátói szerelemnek
hosszas részletezése talán, aránytalanná tenné a regény szerkezetét, ha e találkozás a hősnő tudatában nem nőtt volna olyan irracionálisán jelentőssé.
Ezt a frusztrációt ugyanis nem heveri ki soha, ez elől menekül Amerikába,
halálos betegségének kezdetét is ehhez a pillanathoz köti. Aztán a harmadik
csalódás adja meg számára a kegyelemdöfést. A boldogság ezúttal egy jövőtlen kapcsolatból fakad, s mögötte már kezdettől ott leselkedik a halál, hiszen
a hősnővel vagy a rák, vagy a szakítás végez előbb-utóbb.
A hősnő életében a boldogság csak pillanatokra van jelen, többnyire hiányként éli át azt. Szinte azt mondhatnánk, hogy Hanna eseménytelen életének legfőbb élménye, legfőbb reáliája a hiány. És ez magyarázatot is ad a
hősnő passzivitására éppúgy, mint a regény ezzel szorosan összefüggő poétikai
sajátosságára. Mivel külső cselekmény, történés ebben a sorsban igen kevés
van, Hanna életét két befelé forduló „tevékenység" tölti ki: a vágyakozás és
az emlékezés. A vágyakozás, mely a körülötte levő űr betöltését szolgálja, és
az emlékezés, mely mazochista kéielgéssel boncolgatja saját múltbeli megaláztatásait vagy valamelyik ősének szenvedéseit. Hanna mintha eleve szenvedésre született volna, és a szenvedés számára valamiféle pozitív értéket is
képvisel, hiszen az az élet ugyanolyan intenzív érzékelését teszi lehetővé,
mint az extázis. Hanna akkor kerül igazán életveszélybe, mikor a szenvedésre
való képességét is elveszíti, mikor közönyössé válik minden iránt.
A regény szerkezete e belső történést tükrözi. Egyetlen ábrázolt cselekményt, egyetlen ábrázolt történést, egyetlen dialógust sem találunk benne,
minden a leírásokból és a meditációkból bontakozik ki. A Napló csak külső
formáját tekintve regény, lényegileg azonban ugyanolyan lírai megszólalás,
mint az írónő korábbi művei, az élményátadásnak ugyanazzal a közvetlenebb
módjával találkozunk itt is, mint verseiben vagy esszéiben. Az alaphang itt
is azonos a szerző korábbi, más műfajú műveiével: a lét alapkérdéseit feszegeti itt is, élet és halál, szerelem és magány, vágy és hiány, ártatlanság és
szenvedés, bűn és bűntudat problémáit egy egzisztenciális „határszituációba"
helyezett hős sorsán keresztül.
Az események ugyan két elbeszélő szavaiból rajzolódnak ki, a férfi főhőséből, illetve egy fiktív elbeszélőéből, a két elbeszélő intellektuális arculata
azonban semmiben sem különbözik egymástól, sőt a hősnőétől sem, akinek
87

közvetlen szavát ugyan egyetlen egyszer sem halljuk, de a fiktív elbeszélő
általában az ő szemszögéből beszéli el mind a külső, mind a belső történéseket. A két hős és az elbeszélő egyaránt hajlamos az analízisre és az önanalízisre, kutatják úgy a saját, mint a másik szavainak, tetteinek motívumait,
óriási, olykor talán túlzott jelentőséget is tulajdonítanak egy-égy gesztusnak,
egy-egy hangsúlyrak, egy-egy szemvillanásnak. Szinte rögeszmésen figyelik
a természet, a tárgyi világ jelenségeit, fontosságot tulajdonítva minden egyes
mozzanatnak, babonás jelnek tekintve az elboruló égboltot, az asztalról leguruló csészét, melyeknek számukra meghatározott jelentése, sőt prófétikus
értelme van, de ha az ellenkezője történik annak, amit e jelekből maguknak
jósolnak, akkor is igazolni látják elcérzetüket, melyben az ellentmondások,
végletek jól megférnek egymással. Mind a hősök, mind az elbeszélő hajlik a
miszticizmusra, előérzetük vezérli őket, telepátiára képesek, valamilyen rejtett kapcsolatban állnak a transzcendens erőkkel, nincs előttük titok, tudják,
mit csinál, mit érez.^mit gondol az adott pillanatban a másik, még ha nagy
térbeli távolság választja is el őket.
Beney könyve nem regény a műfaj hagyományos értelmében, hiszen a
meditatív, esszéisztikus, filozofikus részek dominánsabbak, mint az eseménytörténet elbeszélése. A szerző nem vérbeli epikus, nem tud sorsokat kívülről,
térbe-időbe ágyazottan szemlélni, és egy teremtett világban, annak törvényei,
valamint e hősök belső motivációi szerint mozgatni. Az a vád is érheti őt,
hogy nem tud hibátlanul megkomponálni egy nagyepikai szerkezetet, belevész
a részletekbe, egyes epizódok aránytalanul és szervetlenül illeszkednek az
egészbe. Viszont tud valamit, amit más nem. Ez pedig a lélek belső rezdüléseinek hiteles, árnyalt, tes-: és lélek ei válsszthatatlanságának függvényében
való ábrázolása, a betegségnek, mint személyiségformáló vagy -roncsoló erőnek
a felmutatása. Talán „civil" foglalkozása — orvosi praxisa — is hozzájárult
ahhoz, hogy olyan ismereteket szerzett az életről, a személyiség mélyrétegeiről, amelyek mások számára hozzáférhetetlenek, hogy odáig tudja követni
hőseit az ösztönök homályos labirintusaiban, ameddig mások nem képesek.
Hosszú, oldalakat betöltő körmondatai talán épp e testi és lelki szenvedések
poklában megtett kanyargós út grafikai jelei. És mi, olvasók, követjük őt ezen
a tekervényes ösvényen, türelmesen, sőt szívesen, hiszen tudjuk, hogy olyan
felismerésekhez vezet el bennünket létünk megmagyarázhatatlan értelméről,
érthetetlennek és céltalannak látszó szenvedéseink titkos jelentéseiről, amelyekhez csak ő tud elvezetni.
Lehet, hogy Beney nem epikustehetség, és valószínű, hogy a Napló sem
hibátlan műremek. De saját, szenvedésekkel és tragédiákkal teli életéből nyert
tapasztalatait, meditációiból levont felismeréseit minden esetben a művészet
o nyelvén közvetíti hozzánk, sajátos, egyéni „nyelven", hiszen az általa felismert
igazságok többnyire nem is verbalizálhatók. Ebben a regényben is érzékeltetni tudja velünk a lét általa tapasztalt alapvető tragikumát, és azt a tényt, hogy
bizonyos helyzetekre nincs megoldás. Következésképp nincs közös, mindenkire
kiterjeszthető megváltás serr. — a megváltáshoz mindenkinek egyénileg kell
valahogy elvergődnie. (Szépirodalmi.)
9

HIMA GABRIELLA

88

Horthy-Magyarország részvétele Jugoszlávia
megtámadásában és megszállásában
1941 —1945
DOKUMENTUMGYŰJTEMÉNY JUGOSZLÁVIA NÉPEINEK
NÉPFELSZABADÍTÓ HÁBORŰJA TÖRTÉNETÉHEZ
Űjabb, fontos dokumentumkötettel gyarapodott a Magyarország második
világháborús korszakával foglalkozó történeti irodalom. Olyan kötettel, amely
a lassan fél évszázados magyar múlt nem éppen hízelgő fejezeteit tárja az
olvasó elé: a Jugoszlávia ellen katonai támadással végrehajtott utolsó területgyarapodást, a magyar adminisztráció délvidéki berendezkedését. A 220 iratot
közlő, alapos és bőséges jegyzetanyaggal ellátott könyvet a budapesti Hadtörténeti Intézet és Múzeum, valamint a Jugoszláv Néphadsereg Hadtörténeti
Intézetének munkatársai készítették, sokesztendős kutató- és egyeztető munkával. A kötet a Jugoszlávia népei népfelszabadító háborúja történeke dokumentumai (Zbornik dokumenata i podataka a narodnooslobodilackom ratu naroda Jugoslavije) sorozat részeként, a magyar kiadással megegyező címmel
jelenik majd meg Jugoszláviában. Mint a kötet főszerkesztőinek, Liptai Ervin
és Fabijan Trgo előszavából is kiderül, a kötet alapvető célját abban látták,
hogy megismertessék „a magyarok által 1941—1945 között elfoglalva tartott
jugoszláv területeken a megszállás rendszerét, de azt is, hogy a terror és elnyomatás nem tudta megakadályozni a népfelszabadító mozgalom kibontakozását, az ott élő hazafiak aktivitását". Egy ilyen közös kötet kiadása persze
nemcsak a kutatók szándékán múlik. Mint az előszó is utal rá, ebben meghatározó szerepet játszott a két állam közötti jó viszony, s az, hogy a két
ország történészei a súlyos történelmi örökség ellenére sem a történelemhamisítás nagyon is kétes útját választják a múlt feltárásakor, hanem képesek
szembenézni a valós tényekkel.
A bőséges iratanyagot Morva Tamásné, a közben elhunyt Josip Mirnic
akadémikus, valamint Konstantin Pavlovié gyűjtötték össze. A válogatást végző
Godó Ágnes feladata korántsem volt egyszerű. Nem csak azért, mert például
az 1941-es évre vonatkozóan jóval több dokumentum állt rendelkezésére, mint
mondjuk az 1944/45-ös esztendőkre, hanem azért is, mivel a magyar és jugoszláv történetírás álláspontja a magyar adminisztráció berendezkedéséről, működéséről és szándékairól, az érthetően más megközelítések miatt, az alapvető
egyezések ellenére is, több kérdésben eltér egymástól. Gondolunk itt elsősorban arra, hogy a magyar történetírás már túllépett az atrocitások puszta
tényének felmutatásán, s az utóbbi időben arra igyekezett választ keresni,
milyen szándékok, megfontolások vezették a magyar katonai és politikai vezetést, amikor a korábban visszacsatolt területekhez képest valóban jóval erélyesebb eszközökkel igyekezett felszámolni a jugoszláv ellenállást. A kötet
kétségtelenül ezt a szempontot igyekezett érvényesíteni, ha nem is minden
kérdésben sikeresen.
A közölt források jelentős része a Hadtörténeti Intézet és Múzeum Hadtörténeti Levéltára iratanyagából került a kötetbe, de felhasználták a kötet
89

szerkesztői a külügyi anyagokat, a miniszterelnökség kisebbségi osztályának,
valamint a Párttörténeti Intézet Archívumának dokumentumait, s a Vajdasági
Szocialista Forradalom Múzeum (Muzej Socijalisticke Revolucije Vojvodine)
iratait is. Ugyanakkor megítélésünk szerint a jugoszláviai levéltárak sokkal
több lehetőséget kínáltak volna a válogatásra — gondolunk itt elsősorban a
Vajdasági Levéltár (Archív Vojvodine) igen gazdag iratanyagára.
Nyilván nemcsak a már említett eltérő vizsgálati szempontok jelentettek
komoly dilemmát a kötet összeállítói számára. Mivel a dokumentumok közreadására a már említett jugoszláviai sorozat részeként került sor (eddig a XIV.
kötet 174 könyve jelent meg, ez lesz a XV. kötet 1. könyve), s Magyarországon is kiadták már a világháború éveire vonatkozó külügyi iratokat, minden
bizonnyal a feleslegesnek tartott ismétléseket is el akarták kerülni. Nyilván
ezek a szerkesztési szándékok és dilemmák alakították ki azt az álláspontot,
hogy a közölt források csak érintőlegesen foglalkoznak Jugoszlávia lerohanásának nemzetközi hátterével. Elismerve az említett szerkesztői szándék jogosságát, mégis megemlítjük, hogy több külpolitikai vonatkozású irat is helyet
kaphatott volna a kötetben — legalább a magyar nyelvű változatban. Gondolunk itt például Hitler csupán jegyzetben említett, még a Simovic vezette fordulat napján, 1941. március 27-én kelt 25. számú hadműveleti tervére vagy a
Jugoszlávia félosztására vonatkozó német—olasz megállapodásra stb. Ily módon ugyanis — a valós eseményekkel ellentétben — Magyarország szerepe
a támadásban túlságosan is felértékelődik, s homályban marad az a perdöntő
tény, hogy Magyarország a német—olasz katonai-politikai tervek részeként
— persze saját célokat is követve — kapcsolódott be Jugoszlávia katonai lerohanásába és megszállásába.
Különösen jól sikerült a támadás katonai részleteire, a katonai közigazgatás időszakára, az ellenállásra és az ezzel szembeni megtorlásokra vonatkozó források kiválogatása. Az iratok egyértelműen bizonyítják, hogy a támadáskor és az ún. pacifikáló hadművelet során a délszláv, s főként a szerb
lakossággal szembeni megtorlások nem a jugoszláv hadsereg vagy éppen az
akkor csetniknek titulált lakosság szervezett ellenállása ellen irányult — az
egyéni, elszórt kísérleteket ugyanis a hadsereg azonnal megtorolta —, hanem
egy lehetséges, feltételezett formájában is erősen eltúlzott ellenállást akartak
csírájában elfojtani.
A dokumentumok jól tükrözik azt is, hogy még az ún. nem őslakos délszlávokkal szembeni politika sem volt egyforma. Már a határt átlépő magyar
csapatok olyan parancsot kaptak, hogy a horvátokat „megkülönböztetett" bánásmódban részesítsék. Ehhez a külpolitikai megfontolásokon túl a Muraköz hosszabb ideig tartó bizonytalan helyzete is hozzájárult, és az sem hagyható figyelmen kívül, hogy a magyar kormányok a két ország között felvetődött nemzetiségi problémákat lakosságcserével próbálták megoldani.
Több irat is foglalkozik a dobrovoljácok kitelepítésével, internálásával és
Szerbiába történő illegális áttoloncolásával, valamint az átvételüket szorgalmazó magyar—német tárgyalásokkal. Ennek alapján plasztikus kép bontakozik
ki az olvasóban, jól nyomon követhető a szerbiai áttelepítés szándékának kudarca, az ezzel összefüggő német megfontolások. A dobrovoljác kérdéssel szorosan összefüggő magyar betelepítéseket azonban — gondolunk itt főként a
bukovinai székelyekre, de megemlítjük a horvátországi magyarokat, csángókat
és az ún. vitézeket is — mindössze egy, az események szempontjából marginális tartalmú irat képviseli, amely a jugoszláv telepesközségek magyar elné90

vezéséről tudósít. Nem. csupán az események valós bemutatása miatt hiányoljuk ezeket a forrásokat, de a magyar történetírás már említett törekvései
miatt is. így ugyanis rejtve maradnak a dobrovoljácok kitelepítésének valós
rugói: a Bácska nemzetiségi térképének átformálása (ne feledjük, nem magyar
többségű területekről van szó!), az „akié a föld, azé az ország" elvének érvényesítése, amely szándék természetesen az 1918 utáni jugoszláv telepítésekből
sem hiányzott. Megjegyezzük, hogy a bukovinai székelyek Magyarországra
telepítésének gondolata, amely a XIX. század végére nyúlik vissza, már a
Teleki-kormány idején, Észak-Erdély visszacsatolása után felvetődött, s az
1940. november 15-i minisztertanácson már a döntés is megszületett. Jugoszlávia megtámadása után azonban, a katonai körök nyomására megváltozott
földrajzi iránya. Teleki még egy Szatmár .megyei, a székelyek pedig egy Bihar
megyei telepítés mellett érveltek. A bácskai telepítésről a kormány egyébként
nem 1941. május 9-én intézkedett, az erről szóló döntés már a minisztertanács
április 28-i ülésén megszületett.
A kötetben közölt iratok hűen tükrözik a bácskai, baranyai, muraközi és
Mura vidéki ellenállás kibontakozását, a magyar kormányok megtorló politikát, a statáriális eljárásokat. Az ezzel kapcsolatos iratok egyértelműen alátámasztják a szerkesztők azon szándékát, hogy nyomatékkal felmutassák a
„másik Magyarországot" is, azt, hogy a jugoszláv ellenállásban és partizánmozgalomban szép számmal vettek részt magyarok is. A Vkf (Vezérkar főnöke) statáriális bíróságának ítéletei nem tettek különbséget magyarok és
délszlávok között. Az ellenállás kapcsán a recenzens mégis felhívná a figyelmet
néhány, a jugoszláv történetírásban gyakran idézett forrásra, amelyek az adott
kérdésben kevésbé tájékozott magyar olvasók számára fontosak lettek volna.
Gondolunk itt elsősorban a Jugoszláv Kommunista Párt 1941. májusi, zágrábi
határozatára és a Vajdasági Tartományi Bizottság 1941. júliusi, ún. Leninlevelére. A zágrábi határozat kimondta, hogy az ország feldarabolása ellenére
a JuKP továbbra is egységes marad, s az ellenállás leendő kereteit is ehhez
kell igazítani. A magyar olvasó csak e dokumentum ismeretében értheti meg,
hogy a felvidéki és észak-erdélyi kommunistákkal ellentétben a délvidéki kommunisták miért nem csatlakoztak a KMP-hez, s hogy az itteni ellenállás miért
a magyar függetlenségi, antifasiszta ellenállás keretein kívül, hosszú ideig
attól elszigetelten szerveződött. A másik dokumentum a bácskai fegyveres
harci osztagok, az ún. tizedek létrehozására szólított fel, kiadva az aktív cselekvés, a szabotázs és fegyveres küzdelem jelszavát. E forrás hiányában úgy
tűnhet, hogy a^magyar hatóságok 1941 késő nyarától, őszétől egy nemlétező,
szervezetlen ellenállásra sújtottak le, mint tették a bevonuláskor.
Az 1941-es esztendő krónikáját a Vkf-bíróság tevékenységét összefoglaló,
1941. december l-jén kelt jelentés zárja. A szerkesztők itt korántsem önkényesen szakítják meg az események szálait, hanem a valóságnak megfelelően vezetik be az 1942-es esztendő szomorú krónikájából azt, amit mind a magyar,
mind pedig a jugoszláv történetírás eddig is hangsúlyozott: a súlyos áldozatokkal járó 1942. januári „partizánvadász" razzia akkor indult meg, amikor a
korábbi megtorló akciók miatt a bácskai ellenállás, meggyengült, bázisa jelentős mértékben leszűkült. Arról nem is szólva, hogy Újvidéken ekkor semmiféle partizánakció nem volt.
A közvetlenül a razzia utáni tiltakozásokból többet is be lehetett volna
mutatni. Gondolunk itt Bajcsy-Zsilinszky Endre január 19-i, tehát még a razzia idején Bárdossyhoz intézett levelére, amikor a miniszterelnök azzal nyug9.1

tatta a kétségbeesett képviselőt, hogy telefonált Üjvidékre, „ne legyen semmi
kegyetlenkedés". Ismerve a Bácskában akkor kialakult helyzetet, nem kevés
személyes bátorság is kellett ahhoz, hogy a helyi lakosság kifejezze a razziával kapcsolatos ellenvéleményét. Ezért érezzük úgy, hogy a kötetben helyet
kellett volna kapjanak az erre vonatkozó dokumentumok. Például a Török
László iparfelügyelő által 1941. január 29-én közvetített magyar munkástiltakozás, s Kadocsa Pál újvidéki rendőrfogalmazó jelentése. Hiányoljuk a razzia
nemzetközi hatásának ábrázolását is (például a jugoszláv emigráns kormány
memoranduma, a jugoszláv kormány washingtoni követének jegyzéke stb.),
hiszen ezek erősítették fel azt az egyre erőteljesebben jelentkező belső követelést, hogy vonják felelősségre a kegyetlenkedő katonákat és rendőröket. De
nemcsak ily módon volt kénytelen a Kállay-kormány levonni bizonyos konzekvenciákat a razziából. Az 1942 nyarán bevezetett ún. egységes vezetéssel
kapcsolatos iratok arról tanúskodnak, hogy bár a Kállay-kormány változatlanul az ellenállás felszámolására törekedett, külpolitikai megfontolásokból és
délvidéki konszolidációs törekvései miatt azonban úgy próbálta ezt elérni, hogy
a megtorlások ne a délszláv lakosság egészét érintsék. Mint a könyvben szereplő iratok is bizonyítják, ebben az időben számos, korábban hozott korlátozó
intézkedés felszámolására is sor került. A kormányon belül ez a gondolat
egyébként már 1942 szeptemberében felvetődött. Az 1943. február 16-i minisztertanácson Keresztes-Fischer belügyminiszter pedig még konkrétabban
fogalmazott: elérkezettnek látja az időt a katonai bíróságok által hozott ítéletek, az internálások és kiutasítások felülvizsgálatára, az agrárkérdés megoldására, a pravoszláv egyház vagyonjogi helyzetének és a Matica srpska ügyének
tisztázására. 1944 elején a kormány sajátos helyzetbe került: miközben a Délvidéken az egységes vezetés segítségével továbbra is keményen lesújtott a
JuKP vezette ellenállásra, Kállay új külpolitikai koncepciójának megfelelően
kénytelen volt felajánlani a szövetségeseknek Tito partizánjainak élelemmel és
egyéb anyagokkal történő támogatását. Az erre vonatkozó forrásokat is szívesen olvastuk volna a kötetben.
Míg a délszláv lakossággal folytatott politika hűen rekonstruálható a közölt iratok alapján, a nagy létszámú bácskai németek sajátos helyzetére, á
magyarok és németek közötti feszült helyzetre, az SS-toborzásra stb. vonatkozó iratok hiányoznak. Teljesebbé tette volna a képet az iskolapolitika bemutatása is. Ezek az iratok alig vagy egyáltalán nem gyarapították volna a
kötet terjedelmét, mivel az 1945-ös esztendőre vonatkozó néhány forrás a téma
szempontjából elhagyható lett volna.
0
Fenti megjegyzéseink mellett is szeretnénk hangsúlyozni, hogy a közös
munkával készült kötet fontos hozzájárulás második világháborús történetünk
reális értékeléséhez határainkon belül és túl egyaránt. (Zrínyi.)
A. SAJTI ENIKŐ

92

Kórkép az egészségügyről
LOSONCZI ÁGNES: A KISZOLGÁLTATOTTSÁG ANATÓMIÁJA
AZ EGÉSZSÉGÜGYBEN
Ismét szegényebbek lettünk egy illúzióval és gazdagabbak egy újabb felismeréssel. Losonczi Ágnes A kiszolgáltatottság anatómiája az egészségügyben
című könyvében megerősítette azt a korábban már alaposabbá vált gyanút,
hogy egészségügyi intézményrendszerünk többet ígér, mint amennyit adni tud.
Példák sora bizonyítja, hogy nem csak itt, hanem a lakásviszonyokban, az oktatásban, a kultúrában s más szférákban is túlvállalás történt. Most e kitűnő,
szigorú könyv alapján bizonyossá vált, hogy az állampolgári, alanyi jogon járó
egészségügyi ellátást az erre hivatott intézményrendszer csak jelentős nehézségek árán, sokszor irritáló társadalmi és területi egyenlőtlenségeket érvényesítve tudja megvalósítani.
A jelenlegi helyzet gyökerei, mint az Losonczi Ágnes könyvéből is kiderül, a múltba vezetnek vissza. A kiegyezéstől a 40-es évekig az egészségügy
szervezeti és intézményrendszere, ha lassan is, de fokozatosan fejlődött.
Ugyanakkor a biztosítottak köre ez idő alatt még meglehetősen szűk körű
volt. Mégis az egészségügyi infrastruktúra viszonylagos fejlettsége, a. társadalom más alrendszereihez viszonyítva, európai mércével is számottevőnek bizonyult. A közegészségügyi helyzet területén a döntő fordulat csak a felszabadulás után következett be. Ekkor szűntek meg a korábbi népbetegségek,
és ettől az időtől beszélhetünk a biztosítási rendszer fokozatos fejlesztéséről,
mely végül a biztosítás általánossá válásához vezetett.
Az egészségügyi kormányzat, az egészségügyi politika azonban nem tudott
emancipálódni a kort totálisan meghatározó heroikus, idealisztikus társadalomkép hatása alól, így a már meglévő intézmény- és szervezetrendszert nem
fejlesztette, azt elegendőnek tartotta, illetőleg azt úgynevezett szocialista tan
talommal kívánta megtölteni. A felsejlő jövőkép imponáló volt: állampolgári
jogon járó, ingyenes, magas szintű egészségügyi ellátás, egészséges társadalom.
Figyelmen kívül maradt az a körülmény, hogy míg a biztosítottak száma rövid időn belül dinamikusan emelekedett, addig egészen a 60-as évekig egyetlen kórház sem épült, nem beszélve a visszafogott orvosképzésről. Az előbbi
negatívumokat felerősítette az a tény is, hogy éppen a komoly szociális vívmányok hatására, a népességen belül növekedett az orvoshoz fordulás gyakorisága is. A tömeges inváziót az egészségügy szervezetrendszere nem vagy csak
nagy nehézségek árán volt képes levezetni, a hálózat szűk keresztmetszetnek
bizonyult. Kialakította a maga sajátos (védekező) mechanizmusát: alapfokon
a körzeti orvosi rendszert, amely egy többes követelményrendszernek próbál
megfelelni. (Rászorultak ellátása, táppénzfegyelem erősítése, a munkaerő gyors
regenerálása.) Ebben a mezőben a középpontban „az orvos" áll, aki mindenhez
ért és semmihez, hiszen sokszor primitív eszközökkel is csodákra képes, de
csak egyszerű iparos a nagy mechanizmusban, aki komolyabb beavatkozást
igénylő esetekben a szaktekintélyek „szentélyeibe" irányítja, küldi a beteget.
Talán maga az irányítja kifejezés is jól tükrözi az egészségügyi hálózat
és a beteg kapcsolatát, ezt a sokszor alárendelt viszonyt, amely számos hatalmi
ballaszttól is terhes, hol „titkos" varázsszavakat mormolnak az ágyak fölött, és
ahol szemérmesen csúsztatják az orvos zsebébe a borítékot, s arcukon a bizonytalan mosoly: vajon eleget adtak-e? A beteg kiszolgáltatottsága a kórházakban
és a klinikákon a korábbiaknál is meghatározóbb- A betegtől a kórház mint
95

'i

szervezet elvárja a beteg szerepismérveinek (bizalom, tekintélytisztelet, odaadás) beépülését, hisz ennek fejében a gyógyulás reményét ígéri. Nem vitás,
hogy ez a szituáció elkerülhetetlenül von maga után fokozott alkalmazkodást,
de kérdés, hogy milyen mértékben? Szükséges-e az esetenként fennálló teljes
kiszolgáltatottság, alulinformáltság, alávetettség? Nem valószínű. Az intézmény, a kezelőorvos szabad megválasztása, a hiányhelyzet enyhítése polgárosultabb viszonyokat eredményezne, alternatívákat jelentene. Annál is inkább
fontos ezt hangsúlyozni, mert Losonczi Ágnes újfent eloszlatja azt a korábbi
tévhitet, mely szerint az ingyenes egészségügyi ellátás valamiféle állami adomány. Ha pedig nem az, akkor hadd válassza meg a felnőttnek tekintett állampolgár, hogy kivel és hol kívánja gyógyíttatni magát.
Az orvosválasztás szabadsága — kivételes lehetőségként — napjainkban
még csak a társadalom egy szűk elit rétegére jellemző. A területi és társadalmi
egyenlőtlenségek szervesen jelen vannak az egészségügy hétköznapi gyakorlatában. A materiálK, a társadalmi és a szimbolikus tőke komoly szelektáló
erő, vannak fontos és kevésbé fontos betegek, vannak nyitott és sokak számára elérhetetlen intézmények. Ma, amikor az egészség és a betegség határvonalai oly elmosódottak, feltehetőleg az orvoshoz fordulás gyakorisága, szokása is társadalmilag és területileg differenciált. Bizonyára egyesek vélt problémáikat is kitűnő feltételrendszer (szaktekintélyek, magas műszerezettség)
mellett gyógyíthatják, míg mások csak akut stádiumban kerülnek először orvoshoz, akkor viszont már késő.
Az orvos, az orvosi rend a társadalmi munkamegosztásban sajátos helyet
foglal el. Ez abban nyilvánul meg, hogy az orvos „más ember fölött testi-lelki
hatalmat gyakorol", és szervezetileg is elkülönül a civil világtól. Az erős hierarchizáltság, az írott és íratlan normák eleve behatárolják a tevékenység
gyakorlását. Paradox módon a medicina hatalmának megtestesítői is egy többdimenziós hierarchia hálójában dolgoznak. Egzisztenciálisan, szakmailag, emberileg függnek az egészségügyi apparátustól, a szakmai vezetőtől, az eszközök
felett rendelkező mechanizmustól, a betegtől, valamint ezt a területet is lassan bekebelező piaci hatásoktól. Az előbbi okok következtében a ma orvosának
számos dilemmával keli szembenéznie, így jogosan teszi fel a kérdést könyvében a szerző: Mit (kép)visel az orvos? Kinek az érdekét képviseli? „Hivatása
szerint a betegét, függőségi helyzete szerint az egészségügyi politikáét, presztízse szerint az orvosi rendét vagy önérdeke szerint önmagát?"
Az elvárás mindenesetre az, hogy az orvos legyen „mágus", miközben
ellenőrző meós, védje munkáltatójának érdekeit, haladjon a korral és a tudománnyal, legyen etikus, de azért ne utasítsa vissza a hálapénzt. Losonczi Ágnes nagyszerű könyvében biztos kézzel tapintott rá számos kiszolgáltatottságainak egyikére. A diagnózis egyértelmű, nincs szükség konzíliumra. A könyv
nem csupán adalék az emberi kiszolgáltatottságról a beteg—orvos viszonyban,
több annál. Felelősségteljesen elemző, tárgyszerű, a jobbítás elkötelezett, fölvállalt indulatával megrajzolt valós kép a társadalom egy fontos területéről.
A karcsú kötetben megtörtént a korábban oly tökéletesnek hitt és hirdetett
intézmény demisztifikálása, az ideológiai burokból a valóság kihámozása, a
kell szemléletnek vannal való felváltása.
„Amikor változásra van szükség, ott valamit változtatnak" — idézi a
könyv szerzője Hegelt. A gyógymód is adott tehát, adekvát a diagnózissal.
S míg ez megtörténik, nincs mit tennünk, mi első- és másodrangú állampolgárok tovább járjuk kiszolgáltatottságunk útvesztőit, azt a „labirintust", amit
egészségügyi hálózatnak nevezünk. (Magvető.)
JÓZSA ZOLTÁN
o

Nacsády József (1924-1987)
Egyetemi oktatók, ha hosszú évekig szolgálják a tudományt és a diákságot, nem kerülhetik el, hogy legendák lengjék körül nevüket, alakjukat. Nacsády tanár úr legendateremtő ember volt: körszakáll, szemüveg, csokornyakkendő és az elhagyhatatlannak hitt, végül mégis félrerakott pipa. Azután a
hazáig vezető „nagykörút", a talponállók, ahol a hallgatók is bedobták a mindennapi betevőt. Ez a nagykörút később kiskörúttá szelídült és a munkabírás
is csökkent a műtétek után.
Lelkesen, lendületesen dolgozó fiatal kutatót mutat be. a Szegedi Egyetem
1955. március 8-ai száma: „Szívós munkájának eredményeként készült el
Mikszáth Kálmán Szegeden című dolgozata, amelyet a Magyar Tudományos
Akadémia 2000 forint prémiumban részesített (...) A dolgozatból ízelítőt közölt a Tiszatáj 1953. évi 3. száma Mikszáth Kálmán korai realizmusának elvi
megfogalmazásáról, valamint megmutatta, hogyan élnek tovább a szegedi figurák Mikszáth klasszikus regényeiben." Mikszáth alapos ismerete később
elvezetett az elmélyült filológiai munkákhoz: a cikkek és karcolatok hat kötetét rendezte sajtó alá. Hasonló alaposságot igényelt három Jókai-regény sajtó
alá rendezése.
Értékes dolgozatokat közölt Jókai és az irodalmi népiesség kapcsolatáról,
a nagy romantikus író műveinek lengyei alakjairól, Jókai „Delejország"-áról.
Egyetemi előadásain és logikusan fölépített szemináriumain legszívesebben a
századforduló novellistáiról beszélt, valamint Arany epikus költészetéről. Lehetett szó Gozsdu Elekről vagy Ambrus Zoltánról, ő mindig, minden szövegben megtalálta azt a részt, szellemdús fordulatot, amelyből messzemenő következtetéseket vonhattunk le az író világképéről — és Nacsády tanár úr
szigorú ízléséről.
A magánbeszélgetésekben is nagyon ügyelt a megformáltságra. Mondandójának mindig volt eleje, közepe és vége, leginkább az anekdotaformát kedvelte. Sokszor szelíd öniróniával önmagát, is elhelyezte történeteiben, ha másként nem, hát az elbeszélő szerepébe. Ezek a beszélgetések az őt ismerők
számára mi.iden bizonnyal fölidézték a szegedi novellistahagyományokról vagy
a szegedi parasztnovella keletkezéséről írt tanulmányait.
*
Szegedi volt, szelíd és romantikus. E három, tartósan birtokolt jelző sajnos
elegendő biztosíték arra, hogy nevét, alakját és munkásságát még ezen a tájon is csak kevesen őrizzék méltóképpen. Hatvanhárom évesen távozott. A főhajtás perceiben a Tiszatáj egykori szerzőjétől is búcsúzunk.
DLUSZTUS IMRE

Tisztelettel köszöntjük Csetri Lajost,
•a kiváló irodalomtörténészt és tanárt
abból az alkalomból, hogy Szeged fölszabadulásának évfordulóján népes
mezőnyben, egyedüli irodalmárként a
városi tanács által adományozott alkotói támogatásban részesült.
*

Megjelent a Dombóvári
kalendárium 4., 1987—1988-ra szóló kötete
Balipap Ferenc szerkesztésében, Czine
Mihály bevezetésével. Az alcím szerint A város és a városkörnyéki falvak lakóinak mindennapi kalauza, de
majdnem fele részben a 85 éve született Illyés Gyula munkásságával,
mai megítélésével és a városhoz fűződő kapcsolatának bemutatásával
foglalkozik.

Sütő András 60. születésnapjára Pécsett kiadták irodalmi munkásságának
válogatott bibliográfiáját, melyet Fegó
Lajos állított össze Gárpárné Monostori Judit készülő bibliográfiájának
fölhasználásával, mely egészében jövőre fog megjelenni az Állami Gorkij
Könyvtár gondozásában. A reprezentatív füzetecskét Szántó Tibor tervezte.

96

Két új darabbal gyarapodott a tatabányai Új Forrás Füzetek sorozata.
A 2. sorszámot viselő Hazatérés című
kötet a nemrég elhunyt Pálos Rozita
válogatott verseit tartalmazza, a bevezetést Vasadi Péter írta. Irigylésre
méltó gyorsasággal jelent meg a sorozat 3. füzete, A kultúra ökológiája
című tanulmánygyűjtemény, mely a
folyóiratban éppen befejeződött, élénk
figyelmet kiváltott vita teljes anyagát
tartalmazza. (Mindkét kötetet Cs.
Varga István szerkesztette.)

November 14-én ünnepelte volna
75. születésnapját a közelmúltban elhunyt Gazdag Erzsi. Erre az alkalomra jelent meg Szombathelyen a József
Attila-díjas költőnő egyetlen, nem
gyermekeknek szánt kötete, Az utolsó
szó jogán — Gergely Gráf Ernő gondozásában, melyhez Fodor András írt
előszót.
*

Szeptemberi számunkban Takács
Imre fafaragásairól Gelencsér Ferenc
készítette a reprodukciókat.

a

332

Ára: 16,— Ft

