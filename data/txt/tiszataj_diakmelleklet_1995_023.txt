BORBÉLY SÁNDOR

LÉLEKTŐL LÉLEKIG
VÁZLAT T Ó T H ÁRPÁD PORTRÉJÁHOZ

A

tiszatáj

DIÁK-MELLÉKLETE

23.
1995.

FEBRUÁR

ê

,y

Igazán szerencsés csillagzat alatt született újjá a becsvágyó magyar költészet mindjárt Adyval és Ady után, a kilencszázas évek elején. „A második reformnemzedék" telitalálat Horváth Zoltán ismert terminusa. Valóban: csak a múlt század harmincasnegyvenes éveiben volt ilyen mutáció a magyar szellemi életben. És ebben az újra
megélénkült folyamatban, a Nyugat legendás első nemzedékében Babits-Juhász-Kosztolányi édes testvéröccse Tóth Árpád.
Pápaszemes, vékony figurája egy időben igencsak az utókor reflektorfényébe került: az ötvenes évek első felében a Nyugat vidékéről - Juhász Gyula mellett - elsősorban őt tekintették „haladó hagyománynak". Mesterség dolgában kitűnő monográfia
készült róla Kardos László irodalomtörténészi műhelyében (1955). Az értekezés azonban még azon szellemben fogalmazódott, amely Ady mögött a Juhász-Tóth-BabitsKosztolányi sor-, mi több, értékrendet állította fel. Lassan azért nyilvánvalóvá vált ennek a sablonokkal okoskodó felfogásnak a tarthatatlansága, de míg a nagy költőtriász
tagjairól egyenként több összefoglaló és szépszámú résztanulmány született, addig Tóth
Árpád ügyében alig mozdult az irodalomtudomány.
Igaz, megjelent a hatvanas években az életmű kritikai kiadása (Kardos László és
Kocztur Gizella közös munkája), s a különböző irodalmi viták alapján Kardos is módosította némely ponton véleményét könyvének átdolgozott formájában (1965). Ezek
után viszont jobbára csak az elégikus poéta porcelánfigurája rögzült a közvélemény tudatában. Egykoron ezt a sápadt, csöndes fiatalembert mutatta be Kaffka Margit Állomások című kulcsregényében (1917), és fél évszázaddal utóbb voltaképp ezeket a vonásokat
erősítette Makay Gusztáv kismonográfiája is (1967). Mindössze Tóth Árpád műfordítói
tevékenysége kapott máig hiteles elemzést Rába György opusában (A szép hűtlenek,
1969). Gyakorlatilag majd húsz évig nem fordultak átfogó igénnyel Tóth Árpád életművéhez, jó időre az irodalomtörténet perifériájára szorult rokonszenves egyénisége.
A titkok pántjai a költő születésének centenáriumán kezdtek lepattanni munkásságáról. Hirtelenjében rengeteg mindenkinek lett mondandója Tóth Árpád lírikusi teljesítményéről. Nemcsak arról volt szó, hogy néhányan Kardos László megállapításait
kétségbe vonták, hanem tovább is gondolták, de legfőképpen új nézőpontokat kerestek
méltatásához. Felszabadult tehát a Tóth Árpád-életmű, s az már csak a történelemnek
a furcsa fintora, hogy pár, akkor felvett új aspektus napjainkra egyszerűen anakronisztikussá vált.
Jelen dolgozat ezúttal nem kíván más és több lenni, mint az eddig felhalmozódott
eredmények összefoglalása és újraértelmezése - diákfiataloknak.
„Egy szép tehetségű, szorgalmas és nem méltányolt debreceni művész legújabb
műve szerzett nekem tegnap délután igazi gyönyörűséget s őszinte örömet.
Tóth Andrásról van szó, erről az izmos tehetségű, folyton haladó szobrászról, aki
megérdemelné, hogy nevét és műveit ne csak Debrecenben, de az egész országban ismerjék. Sajnos, még nálunk is kevesen ismerik ezt a derék művészt, ki ismét dicsőséget
szerzett Debrecennek.

3

A selmecbányaiaknak készítette el a szabadságszobrot.
Nagyszabású művészi munka. Valósággal csodálkoznunk kell, hogy majdnem jelentéktelen összegért ilyen hatalmas méretű, művészi becsű művet képes produkálni.
Csak a Tóth András ambíciója és nemes lelkesedése képes ezt megmagyarázni."
Aki a jelen cikket írta a múlt század utolsó esztendejében, az ifjú újságíró Ady,
bejáratos volt Tóth András uramék Késes utcai házába. Az a félénk, csöndes fiúcska
pedig, aki „végtelen áhítattal" figyelte a vendéget, nem más, mint Tóth Árpád, a lírájában is halk szavú, majdani költőtárs.
Az erősen anyaközpontú honi irodalomtörténet-írásban ritka az, akinek a genealógiájában sokkalta többet kellene foglalkozni az édesapával, mint adott esetben. Nem
csupán azt szükséges feljegyeznünk, hogy Tóth Árpád atyjától örökölte a művészi
hajlandóságot, és lett a „szavak szobrásza", hanem a költő pályatörténetének vargabetűi
is a kőfaragó mester karrierjének kacskaringói mentén rajzolódtak. A művészapa kudarcát pszichésen, az iparosember ellehetetlenülését egzisztenciálisan sínylette meg a
legidősebb fiúgyermek.
Tóth Árpád a debreceni állami főreáliskolában érettségizett kitűnően, 1904-ben.
Legkedvesebb tanára Kardos Albert volt, aki nemcsak a német, majd magyar órákon,
hanem az önképzőkörben is segítette fejlődését. Egy esztendeig még Debrecenben maradt, a képzőművészeti főiskolára készült, amelyet aztán öccse végzett el. Akárcsak Jókai és még annyian a literátorok közül, a leendő költő ügyesen rajzolt és mintázgatott.
Azután mégis csak egy biztonságosabb pálya mellett döntött: 1905 szeptemberében
megkezdte tanulmányait a pesti bölcsészkar magyar-német szakán. Négyesy professzor
úr híres-nevezetes stílusgyakorlatain azonban még magázva sem merte megszólítani a
felsőbb évfolyamok jeleseit, Babitsot, Kosztolányit és a szenior Juhász Gyulát.
Végül 1909-ben diploma nélkül tért haza Debrecenbe. Ennek oka sűrűn kiújuló
tüdőbetegsége volt, no meg a szülői ház megrendült anyagi helyzete. Cikkírással próbált segíteni saját és atyja szorultságán, de hivatásos újságíró csak 1911 őszén lett a Debreceni Nagy Újságnál. Pontosan két esztendő múltán került vissza a fővárosba. Mindezen idő legfontosabb eredménye, hogy közben Tóth Árpád nemcsak sokat tapasztalt
emberré, hanem sokat tanult költővé érett.
Tóth Árpád, ahogy mondani szokás, istenadta tehetség volt... Nézzük csak Meddő
órán címmel azt a kilenc sorát, amellyel bemutatkozott a Nyugatban, már annak índulÜaevében, 1908-ban, mindössze huszonkétjévesen.
Magam vagyok.
Nagyon.
Kicsordul a könnyem.
Hagyom.
Viaszos vászon az asztalomon,
Faricskálok lomhán egy dalon,
Vézna, szánalmas figura, én.
En, én.
S magam vagyok a föld kerekén.

4

•HHBMHHi

Medalionba zárható képecske. Egészen fényképszerű pillanatfelvétel, semmi szűrő nincs
az objektív előtt. Még keményebb a kép, mintha az a bizonyos Rónai Gyula fotografálta volna, aki a Nyugat művészeiről, köztük költőnkről is, annyi emlékezetes portrét
készített.
Ez a költészet első periódusában, nem is kevés nárcizmussal, csak önmagára
ügyelt. Ennek a lírának egyetlen hőse van: a költői alany, akinek kizárólagos időtöltése
íverifrás. Gyakorlatilag „témátlan" költemények ezek. Nincs probléma, nincs kérdés,
nincs "válasz. Nem izgatta a költőt más, csupán örökös szomorúsága, lelki közérzete,
„érzelmi háztartása", ahogy Heller Ágnes mondaná. Noha életfájdalmát motiválatlanul
hagyta, Ady „halvány, szomorú, kedves öcsémnek" szóló soraiban nagyon is érzékenyen reagált. „S én a fájdalomnak e finom, ifjú lantosát nem tudnám elszakítani fájdalmaimtól kritikás szavakkal - magyarázta Ady, miért is nem írt akkurátus, tárgyszerű bírálatot Tóth Árpád verseiről. - Kötetének egyik példányán beírom a margókat,
össze akarom sírni öreg könnyeimet az ő fiatal forró könnyeivel..."
Tóth Árpád istenadta tehetség volt - és most már illik folytatni a mondatot - ,
akinek még arra is futotta erejéből, ambícióiból, hogy tudatosan pallérozza tálentumát.
Tájékozódása sokirányú. Mindenben a szép után kutakodott, még abban is, ami nem
találkozott rögtön ízlésével, művészeti szemléletével. Elegendő ehhez fellapoznunk
esszéinek, publicisztikai írásainak akár csak mostani szűkebb válogatását (Színek, változatok, 1986) és persze a piros-fekete-zöld színekben játszó, szecessziós fedőlapú .első.
verseskötetét {Hajnali szerenád, 191^).
Á^cTmacló vers tanulságosan és reprezentatíve mutatja a sokféle hatás gyors, de
szerves összeérését.
Virrad. Szürkül a város renyhe piszka,
De túl, az enyhe, tiszta messzeségben
Új rajzlapját kifeszíti az égen
A hajnal, a nagy impresszionista.
Ezüst ónnal szeszélyes felhőt rajzol,
Es álmodozva pingál enyhekéket,
S ragyogva tűzi az isteni képet
Az űrbe a hold, nagy rajzszög aranyból.
Ahogyan már ezekben a sorokban eleve elragadja az ifjú költőt a látás és láttatás
izgalma, az jellemzően parnasszien tulajdonság. A megnevezve is vállalt impresszionista
könnyedséget pedig rögtön hűvös dekorativitással ellensúlyozza a metálszínek használatának szecessziós ötlete. Noha szépítő kifejezés, mégis kimondottan naturalista szóhasználat: „a város renyhe piszka". Á képegész végül egy szimbolista feltöltődést kap.
A modern olvasó akár úgy is érezheti, hogy a lírikusnak a legnagyobb élménye maguknak a verssoroknak és -szakoknak az aprólékos megmunkálása, szakmai tökéletesítése, mint ahogy azt kézirat-módosításai mutatják.
Formailag tényleg minden pontosan, mintegy kiszámítottan a helyén van, még
talán a jelzőpazarlás is. A jambikus lejtésű sorok természetük szerint keményen kopognának, ha a spondeuszok lustán, ám céltudatosan nem nyújtanák meg. A tiszta ölelkező rímek fokozzák az izgalmakat, az első hívó rímre csak nagy sokára érkezik meg a negyedik sorban a feszültség feloldása. A szakaszonként változó 10, illetve 11 szótagú sorok
két menetben, dupla ölelkező rímmel (abba cddc) fogózkodnak össze.

s

Aki valamelyest is tájékozódott már a költői életműben, nem rest azonnal előbbre lapozni, és holmi azonosságokat fölfedezni a Körúti hajnal városi képeivel, urbánus
fogalmaival.
Vak volt a hajnal, szennyes, szürke. Még
Üveges szemmel aludtak a boltok,
S lomhán söpörtek a vad kővidék
Felvert porában az álmos vicék,
Mint lassú dsinnek, rosszkedvű koboldok.
Miután tisztázzuk, hogy az „álmos vicék" egy elavulóban lévő szó többes száma
és segédházmestert jelent, továbbá a dzsinnek az arab és perzsa mesék démonai, a koboldok pedig a német históriák pajkos manói, olvassuk tovább a verset.
Egyszerre két tűzfal között kigyúlt
A keleti ég váratlan zsarátja:
Minden üvegre száz napocska hullt,
S az aszfalt szennyén szerteszét gurult
A Végtelen Fény milliom karátja.
Bűvölten állt az utca. Egy sovány
Akác részegen szítta be a drága
Napfényt, és zöld kontyában tétován
Rezdült meg csüggeteg és halovány
Tavaszi kincse: egy-két fürt virága.
A_sziyu4c_ió.ugyanaz, és jobbadán még az intonációi?. De a hasonlóság nem egyszerűen
a napszak azonosságából adódik, hanem abból a versen kívüli élethelyzetből, hogy
mindkét esetben egy-egy átvirrasztott kávéházi éjszaka után van a költő. Ne feledjük
persze, hogy ez a hajnalig darvadozás a hírlapírók megszokott életrendje. Lapzárta után
még néhány feketekávé, egy-két testes szivar, némi szesz azért okoz bizonyos lelkiismeret-furdalást az olyan léleknek, mint Tóth Árpád. Ez az önvád menekül aztán itt
is. ott is holmi esztétikai gyönyörködésbe, a hajnalhasadás d'fséretéhe
A nagy különbség a feloldásban talál Hat ó. A Debrecenben fogant Hajnali szerenád
„bűne" azzal kap bocsánatot, hogy a költő és társasága az imádott leány házához kocsizik, és a valóban felhangzó szerenád meghallgatásra talál. A Körúti hajnal háttérproblémája nagyobb közösségben, a kollektívumban próbál feloldozást kapni.
Bús gyársziréna búgott, majd kopott
Sínjén villamos jajdult ki a térre:
Nappal lett, indult a józan robot,
S már nem látták, a Nap még mint dobott
Arany csókot egy munkáslány kezére...
A későn hazatérő költő a korán munkába siető emberekkel azonosul, 3. hajnalok felemas társadalmi közégében igyekszik identitását megtalálni, és persze nem is a Nap, hanem gondolatban ő maga lehel csókot „egy munkáslány kezére". Ez a lány természetesen éppoly stilizált alak, mint amennyire légiesített a többi is az életmű más pillanataiban
(lásd: Stanzák egy trafikoslányról, Egy lány a villamoson).
/

O

Többek észrevételezték már, hogy Tóth Árpád költészetének igen sok darabja
ún. nap- vagy évszakvers. „Az idevágó versek között persze vannak rangsorbeli különbségek is. Kezdődik a rangsor azzal, hogy a napszak vagy évszak csak külső keret, inkább csak alkalom, olykor éppen ürügy a megszólalásra. Innen könnyű az átmenet
arra a változatra, amely az évszak-napszak hangulatit, önelvű tartalmát rögzíti, átéli,
ékesgeti. A csúcspont persze az évszaknak vagy napszaknak a maga személyes élményével való átitatása, a maga problémáival azonosuló beleélés, vitális kötődés és szenzuális együttélés, végső fokon sorsérzések és sorsélmények egyetemes megszólaltatása"
(Barta János). A példák majd maguktól adódnak a későbbiek során.
Az előzőekben közelebbről szemügyre vett két költemény két egymástól távol
eső költői korszak terméke. Teljesen elfogadható ugyanis a lírikust pályaívnek az az
irodalomtörténetileg szokásos harmadolása, amely az indulást az első kötet megjelenéséig jelöli, a harmadik korszakot pedig gyakorlatilag a poéta életének utolsó évtizedére
teszi. Középre az a periódus szorul, amelynek háttere ama történelmi környezet, amikor véreső hullott a világra, majd forradalmak szakadtak a magyar földre. A biográfia
előterében meg az alkotói életösztön csodát tett: Tóth Árpádnak maradt önbizalma,
ambíciója visszaverekednie magát az alföldi porból a fővárosba. Budapesten részben
írásai kicsiny tiszteletdíjaiból, részben a házitanítóskodás pengőiből igyekezett magát
megtartani a művészeteknek. Később, 1917-ben azután a Hatvany Lajos indította, rövid életű Esztendő segédszerkesztője lett. A forradalmak alatt és után hosszú hónapok
létbizonytalansága apasztotta alkotókedvét.
Közben tisztázandó viszont, hogy a Hajnali szerenád és a Körúti hajnal társadalomszemlélete közötti különbség nem hirtelen, látványos változás, hanem - modern kifejezéssel - a szociálpszichológiai tapasztalatok poétái konzekvenciája. Évek során a
másik ember iránti aggódás, megértés, szeretet Tóth Árpád jellemének és művészi érzékenységének lényege lett.
Ó, a hajnal! fehér felhő kar-ingben
S bíborban, új és fénylő kezdetek
Szent papjaként jő, s őt köszönti minden
Szelíd s halk áhítattal, reszketeg:
Hát én, ki a vak utcákon keringtem
Szívem csitítva, mely üres, beteg,
Mint várjam őt, ki úgy emeli zengve
A napot, mintha arany-szentség lennef
A felszikrázó utakat taposván
A víg városban hallgatag ődöngök, Egy boltajtóban vézna trafikoslány
Ali, árva, bús ürgécske, kit kiöntött
A fény, a forró arany-árvíz, s most tán
Mereng a szépült fák s arany göröngyök
E reggelén, s kis álmán érzeleg S szólnék hozzá: Testvérkém, értelek!

7

A Stanzák egy trafikoslányról hat telt strófával már 1914-ben bizonyítja a költő szociális
együttérzésének finomulását. Rögtön a címben van valami meghökkentő, kihívó, ma
úgy is mondhatnánk, provokatív. A stanzák, azaz nyolc, többnyire 11 + 10 szótagú
jambikus sorból, ababahcc rímeléssel összefogott versszakok; egykoron Ariosto és Tasso
kedvelt leleménye, majd nálunk Kisfaludy Károly, Kölcsey, Arany honosította klasszikus műforma itten egy „bús ürgécské"-hez, „vézna trafikoslány"-hoz zeng.
A költő választott „testvérével" közös ifjúságukban azonosul, amelyet azonban
bármikor megcsúfolhat a társadalmi kiszolgáltatottság. Ez a testvérszeretet a Nyugat
mozgalma által képviselt egyetemes humanista gondolkodás egyik szimbolikus értékű
megnyilatkozása. Nyolc esztendő múlva, 1922-ben az Egy lány a villamosban soraiban
pedig Tóth Árpád már egyenesen azt fejtette ki és valósította meg művészi erővel,
hogy az irodalomnak szociális célja van: az emberiség vigasztalása, boldogítása, az élet
határozott igenlése.
Költőnk 1916-os verstermésében található éppen 13 nagyon érdekes négysoros
strófa: Rímes, furcsa játék. Hirtelen nem is tudni, a szerelem kedvéért, vagy a játékos
virtuozitás bizonyságaként írta. Mindenesetre megjelenik benne egyfajta szegénylegényes attitűd, ahogy azzal kíván bókolni, amiben a legtöbbre hivatott: a költő költészetével, rímeivel. Holmi csecsebecse-adomány ez a kedvesnek.
Szeszélyes, bús ajándék
E rímes, furcsa játék,
O, zokog, bár negédes Fogadd szívedbe, édes!
De lásd, egyebem nincsen,
Se birtokom, se kincsem,
Nem adhatok tenéked,
Csak ily borús zenéket.
A „vagy-vagy" páros kötőszóval felsorakoztatott fényűző lehetőségek csak az ábrándok
kergetőzése. Helyettük marad a fiataloknak a harmincéves férfi polifon szózenéje, a címnek megfelelően túljátszott rímek hosszú sora.
Tudjuk, Kosztolányi a rímet „az európai költészet fő ékességének" tartotta. Tóth
Árpád valóságos rímvarázsló. De nemcsak ügyesen rángatta elő cilinderéből a különfajta rímeket, hanem olyan dolgokra döbbent rá csengő-bongó hangzásukkal, amelyek
előadása csak nagyon körülményes lehetne. Magyarán: a költő egzisztenciális helyzetéről, kilátástalanságáról van szó.
A sorok a gyorsan felelgető aabb képlet szerint lépnek egymás nyomába. Akár letaposná is az egyik a másik sarkát, ha a meglepő rímek komikussá válnának, és a költőt
jó ösztöne nem mentené meg mindig a kecskerímek folyton ólálkodó veszélyétől. A rímek fajtája, mélysége egyébként külön utánjárást, számolást igényel. „A huszonhat
sorpárból álló költeményben egyszótagos rím csak kettő fordul elő, két szótagra kiterjedően tizenegy, három szótagra kiterjedően kilenc, négy vagy ennél több szótagra
kiterjedően négy sorpár rímel. A költemény 365 szótagból áll, s a szótagok csaknem
egyötöde rímelő szótag! A költemény első két sorában például - nagyszerű zenei leütésként - öt-öt szótag rímel egymással." (Tüskés Tibor)

8

A Tóth Árpádtól kapott versélményünk tudatosításához újabban szépen járultak
hozzá a kifejezetten nyelvészeti szempontú elemzések. így meglepő a Rímes, furcsa játék magánhangzó színképe. „A versszakonként 28 magánhangzót tartalmazó versben
4 olyan versszak van, amelyben a lehetséges 14 magánhangzó közül 10 előfordul, további 4, amelyben 9 különböző hang, és csak egy versszak akad, amelyben csak hatféle
magánhangzó található." (Sebestyén Árpád) Ez a statisztika persze csak akkor sokatmondó, ha tudjuk, hogy nyelvünkben általánosan minden száz magánhangzó közül 26 e és
24 a. Ennek okán fogadják el sokan erről a versről Horváth János szellemes minősítését: „leplezetlen hanggimnasztika".
Tóth Árpádnak már kora fiatalságától volt egy „alkotóháza" vidéken: Svedlér.
Erre a szepességi nyaralóhelyre, ifjúsági üdülőtelepre egyik odavalósi osztálytársa révén
jutott el először a debreceni gimnazista, azután majd minden nyarát ott töltötte.
A svedléri szép napok egyszerre voltak az olvasás, a vitatkozás, a szellemi töltekezés,
valamint az udvarlás, az üdülés, a kikapcsolódás alkalmai. Itt ismerkedett meg a lírikus
„Lichtmann Márton debreczeni postafőtiszt poétikus lelkű és elragadó kedvességű,
szép leányával", ahogy már 1917-ben a házasságkötés hírét tudatva jellemezte Annuskát
az egyik debreceni újság.
Az ifjú pár nászútra hová is mehetett volna, mint Svedlérre. Barátok és orvosok
közbenjárására a poéta „népfölkelési fegyveres szolgálatra" alkalmatlan volt, és a szepességi mézeshetek - Hatvany Lajos „mecénási áldásával" - májustól decemberig tartottak. Napsütéses, ihletett időszaka ez a költőnek, miközben új kötete {Lomha gályán,
1917) épp nyomdafestéket kap, ekkor születtek a következő {Öröm illan, 1922) fontos
költeményei: Őszi szántás, Örök tavaszban járnék, Egy régi ház előtt, Elégia egy rekettyebokorhoz. De nehogy azt higgyük, hogy ezek a magánélet meghitt pillanatait rögzítették, költőnk személyes boldogsága óvóhelyéről egyre riadtabban, ám mind felelősebben tekint a nagyvilág történéseire, borzalmaira.
A lírikusi életmű már többször elemzett, de semmiképp sem megkerülhető remeke: Elégia egy rekettyebokorhoz. Tóth Árpádra jellemző sajátos költői transzpozíció.
Á~Nyugat-mozgalom Ady, Babits, Móricz által kezdeményezett háborúellenes megnyilatkozásainak sorában tartjuk .számon.
Elnyúlok a hegyen, hanyatt a fűbe fekve,
S tömött arany díszét fejem fölé lehajtja
A csónakos virágú, karcsú, szelíd rekettye,
Sok, sok ringó virág száz apró légi sajka.
S én árva óriásként nézek rájuk, s nehéz
Szívemből míg felér bús ajkamra a sóhaj,
Vihar már nékik az, váratlan sodrú vész,
S megreszket az egész szelíd arany hajóraj.
Boldog, boldog hajók, vidám lengők a gazdag
Nyárvégi délután nyugalmas kék legén,
Tűrjétek kedvesen, ha sóhajjal riasztgat
A lomha óriás, hisz oly borús szegény.

I

9

Tűrjétek kedvesen, ha lelkének komor
Bányáiból a bú vihedere kereng fel,
Ti nem tudjátok azt, mily mondbatlan nyomor
Aknáit rejti egy ily árva szörny, egy - ember!
A hatstrófás, hatalmas versteljesítmény indítása akár tipikus Tóth Árpád-kezdésnek is
mondható: a költő panteista áhítattal mintegy fiziológiailag is azonosul a természettel.
Szemszöge egy csöppnyi élőlényé, alulnézetből készül a lírai kép. De hirtelen mintha
.Swift Gullivere könyökölne fel Liljiputban: így szemléli tovább pompázó"környezetét.
És máris az élménydús, egyszersmind szakavatott botanikai leírás szimbolikus áttünések élvezhetjük. A talán füvészkönyvből vett „csónakos virágú" kifejezés első tagja lódítja meg a lírikusi fantáziát, és miként Alkaiosz óta annyi hasonlatban, jelképben, a vízi
alkalmatosságok rendre sorakoznak: sajka, bárka, hajó, sőt hajóhad. A művészi figyelem és fegyelem azonban mindenkor ellenőrzése alatt tartja ezt a képtágulást. Állíthatjuk: az egész ármádiát biztonsággal vezényli a költő-kapitány.
A másik hasonlatkör a már emlegetett „lomha óriás" körül rendeződik. És ha
a bánat sóhajként tör ki a poétából, mi sem természetesebb, hogy nyomában valóságos
vihar támad a szelíden ringó virágok között. Ráérősen építkezik tovább a költői kép:
a boldogtalanság mélységének érzékeltetésére bányák és tárnák analógiáját hozza. S a
nagyságrendet tovább dimenzionálja a „viheder" régies kifejezéssel, amely kétszeresen
is a fogalomkörön belül marad, hiszen bányaléget és vihart egyaránt jelent.
Az emberi psziché keserűségének, csüggedésének elpanaszolására már a régi görögök óta külön lírai műforma alakult ki: az elégia. Ez az ókori versalakzat több változáson
ment át, míg nálunk Janus Pannonius kötelező latin penzumként használta, majd Kisfaludy Károly honosította, Arany és Reviczky megújította, hogy Tóth Árpád legyen
a legnagyobb magyar elégikus, és mép Vas István is hasznosítani tudja a „panaszdal" művészi lehetőségeit. Mindehhez Tóth Árpád még sajátos verszenét is komponált, a francia
alexandrin és a német nibelung-vers keverésével, amely aztán 13-14 szótagú jambikus sor
lett, 6 vagy 7 szótag után elhelyezkedő metszettel. „Ezt a formát, ezt a verssort a bágyadt
zengés oly tökéletesen egybehangolja a mondanivaló lassú, halk szívdobogásával, hogy
már akkor jogosan nevezték el Tóth Árpád-sornak." (Szabó Lőrinc)
Az elégia általános természetéhez alkalmazkodó első strófa epikus higgadtsága és
ábrándos határozatlansága után fájó nyugtalansággal vált itt a költő. A poéta maga is
„hajó", amelynek részeit a „kínok vasszöge szorítja össze testté". Eme paradigmaváltás
ihletőihez a moHerri betogado önkéntelenül Szindbád példáját sorolja. Irodalomtörténetileg pedig ne felejtsük, ekkor gurulnak szerteszét Krúdy Szindbád-történetei is. De
ha még tovább lapozzuk Az ezeregyéjszaka meséinek rendkívül vaskos gyűjteményét,
közvetlenebb analógiára bukkanhatunk Kalendor királyfi történetében, legalábbis Tóth
Árpád művei kritikai kiadásának jegyzetei szerint.
A költemény utolsó-harmadában mind súlyosabb és komorabb lesz a gondolati
tartalom, baljós és nyu&alanííQjmegállapítássá változik minden jelkép, hogy a költő
saját helymeghatározásán túl a „testvér-emberek" jellemzésébe fog. Egyáltalán nincs jó
véleménye: „hányódó, törött vagy undok, kapzsi bárkák" gyanánt aposztrofálja őket.
Már-már azt érezteti velünk, hogy ez az emberiség valójában megérett a pusztulásra.
A látomás különösen azért szörnyű, mert a szörnyűségeket elkövető emberiségnek most

10

nincs, mert nem érdemes rá, egy Isten által kiválasztható „tiszta Noé" hőse, akinek
bárkájában a földi teremtmények egy-egy párja, az Ararát hegycsúcsán fennakadva, átvészelhetné a vízözönt, azaz a világháborút.
Tán mind elpusztulunk, s az elcsitult világon^
Csak mJnád virág szelíd sajkája leng.:
Szivárvány lenn a fűben, szivárvány fenn az ágon,
Egy néma ünnepély, ember-utáni csend,
Egy boldog remegés, és felpiheg sóhajtva
A fájó ősanyag: immár a kínnak vége!
S reszketve megnyílik egy lótusz szűzi ajka,
S kileng a boldog légbe a hószín szárnyú Béke.
Ennek az utolsó versszaknak a gyászos víziója a kétségbeesés végső stádiuma. A költő
már csak akkor remél valaminő nyugalmat, ha az emberi faj megsemmisíti önmagát.
Az „ember-utáni csend" megfogalmazás Auschwitz és Hirosima, KambóHzsaés Csernobil rémeivel még döbbenetesebb a ma olvasóinak, mint talán Tóth Árpád kortársainak
lehetett.
A költemény végső, mégis holmi reményt nyújtó szólama oly finom és éteri,
hogy rációval csakis egy másik beleérző költő közelítheti meg számunkra. „A vers
jutolsó-sanLzL-Nemes Nagy Ágnes okos, szép szavaival - nem is elégia, inkább himnusz.
A fehér lótuszvirágból úgy száll ki a hószín szárnyú Béke, mint egy görög szabásai
győzelem-istennő, egy hajóorron álló Nike. De ez a virágból szabott hajó mégsem
Győzelmet emel föl jelvényként, hanem Békét. S ha mégis győzelmet, akkor egyetlen
fajta győzelmet: a befejezés sikerét, a költő győzelmét az anyagon, a pusztulás látványából szűrt, élni-segítő művészetet."
Emlékirataiban Déry Tibor vállalta a felelősséget, hogy Tóth Árpád „egyetlen nyíltan politikai állásfoglalású verse" az ő kérésére és biztatására született a kommün alatt,
„reggel, az ablaknál ülve, hálóingre húzott felöltőben, térdén papírlappal" (ítélet nincs,
1969). Az új Isten a Nyugat 1919. áprilisi számában jelent meg, később majd csak évtizedek múltán. A második világháborút követően a könyvtárakban meglévő különböző
Tóth Árpád-kiadások elejére úgy ragasztották be a vers külön kinyomtatott szövegét.
A tanácshatalom szikes kulturális talaján valóban különleges szépség ez az eksztatikus költemény. Tulajdonképpen ez szerzett menlevelet Tóth Árpád érzelmességénck
és dekadenciájának az ötvenes évek kultúrpolitikájától, és még azután is antológiák
meg pódiumok kivételezett darabja maradt. Divat volt vég nélkül elemezni. Egyeseket
Majakovszkij poémáira emlékeztette, mások Blok hangváltását emlegették alkotáslélektani párhuzamként. De mindenképp: „ebben a nagy költeményben Tóth Árpád eljutott a kommunista forradalom nyílt hirdetéséig, ünnepléséig" (Kardos László, 1955,
1965). Sőt: „Tóth Árpád új Istene Lenin is lehet. Lenin is!" (Nagy János, 1990)
Ha lekapcsoljuk magunkat egy idejétmúlt frazeológia vastüdejéről, szabadon gyönyörködhetünk ebben a nagylélegzetű politikai ódában. Meggyullad és ellobban benne
mindaz a szociális elégedetlenség, ideológiai és politikai aggodalom, jobb jövőt váró reménység, ami a költő publicisztikáját és magánéletét sokkalta jobban uralta, mint poézisét. Tóth Árpád lírikusi adottságai erre a zengzetességre, plakatírozó lendületre nem

11

voltak predesztinálva, ezért érezheti a mai verskedvelő művi módon felfokozottnak ezt
a pátoszt. S ezért nem holmi megfontolt formaváltás, hanem éppen az esetlegesség,
a kidolgozatlanság problémája például a rímek teljes elmaradása.
A Nyugat körében fiaskóként élték meg mind a vörös-, mind a fehérterrort. Nem
ritkán: a történelmi méretű szorongás a történelmi stúdiumokhoz vezette vissza a költőket. Tóth Árpád a tanácshatalom bukása után mintegy hónappal rakta össze a maga
históriai mozaiklapocskáit: Aquincumi korcsmában.
A költemény kerete még nagyon is köznapi, realisztikus. A címbe citált óbudai
borozó valóságos hely volt, látni lehetett innen a római kori ásatásokat és az amfiteátrum romjait is. A kocsmabelső megrajzolása nem kivételes eset költőnk lírájában. Valóságos hely volt az az étterem is a Baross utca elején Pesten, amelyről még 1909-ben fontolgatta sorait a Kisvendéglőben című versében.
Setét csöbrök s olcsó székek között
Atballagok nyugodtan: odabenn
Bágyadt gázlángok égnek csendesen.
Várnak lehajtott fők, gyűrt kézelők
S a falra pingált ó, fekete rózsák.
Körül szomorú déli zaj csörög.
Jó nékem ez a zaj se sok setét dolog.
A lelkem, a lankadt, fekete rózsa
Szelíden hervad itt... és elborongva
Egy kicsi, vézna testre gondolok,
Mely már halott, s arra: mi vár reám?
S mivégre ezek a beteg dalok?
Az ernyedt, ám művészileg mégis biztos kézzel felvázolt enteriőr itt a személyes gondoknak ad teret, dimenziót.
Vén sváb, csapláros úr, adj hűvös, méla bort,
Mint künn az esti lég mely bánatokkal ordas,
Most asztalomra vén, nehéz kupákat hordass,
Hadd ülök csöndesen magányos úri tort!
Ülj mellém és kocints, apró germán szemed
Mélyén a kék ravaszság szelíden hányjon el,
Ős testvér, méla sváb, - nem érzed? - sírni kell!
Aquincum sok köve, nézd, minket is temet!
Kocints... a bús kupát hajtsuk fel még vigan,
Igyunk az idegen, jövendő, messzi lányra,
Ki majd itt dől le nászra, és annyi dőre, árva
Nép sírján gondtalan, boldog sarjat fogan...
Ebben az elégiában viszont a keret már a kollektívum, az egész magyarság gondját,
kilátástalanságát emeli ki.

12

A genius loci, azaz a hely szelleme történelmi eszmefuttatásokra biztat, erkölcsi
önvizsgálatra szorít. Alsó-Pannónia fővárosaként Aquincum a hely magas kultúráját,
művelődési és civilizációs eredményeinek fontosságát jelöli, amely azután a népvándorlással megkapta új gazdáját, a hunok és avarok nyomán, a magyarságot. A világháborút
követően ennek a népnek Vörösmarty-dimenziójú a gyásza: a történelmi Magyarország
valóságának és illúziójának szétrobbanása, a nemzetközi elszigetelődés, a jövő teljes bizonytalansága sodorja a költőt válsághangulatba.
Az egzisztenciálisan is szinte teljesen ellehetetlenült Tóth Árpád véletlen szerencsével került Az Est című liberális napilap redakciójába. „Mikes Lajos fedezte fel, 1921ben, egy kora őszi éjszakán, a századik sakkparti és a tízezredik irodalmi vita közt,
a Centrálban, hogy Tóth Árpád nemcsak a rímekhez ért, hanem hasznos gyakorlati
munkához is, többek között a gyorsíráshoz... Tóth Árpád hivatkozott régi debreceni
újságírói múltjára, másnap elmentünk a szerkesztőségbe, és öt perc múlva megvolt a
szerződtetés" - emlékezett az ifjú kolléga, a költészetben és kiváltképp a műfordítói
munkában szövetséges Szabó Lőrinc.
A világirodalom történetéből tudjuk, hogy Flaubert műgondjáról legendák keringtek. Ettől az írói alaposságtól nem megijedt, hanem éppenséggel megerősítést kapott saját művészi aprólékosságára 1921-ben a Bouvard és Pécuchet című regény magyar
tolmácsolója, Tóth Árpád. Változatlan alkotói gondossága. így van ez még akkor is, ha
a leglíraibb Csehov-darab nagy szimbóluma oroszul meggyesben, és költőnk német
közvetítés nyomán 1924-ben tévesen fordította cseresznyéskertnek. Jób Dánielnek kitűnő volt ez a Vígszínház magyarországi ősbemutatóján, de az utóbbi negyedszázad honi
rendezőit már több szövegrészben zavarta Tóth Árpád ihletett átköltése, javítgattak is
rendre a szóhasználaton, noha a poétikus cím az mindig maradt. Ahogy újra és újra emlegetjük azt az anekdotát is, amely szerint Babits oly sokra becsülte a fiatalabb költőtárs műfordítói munkáját, hogy egy féltréfás, bizalmas beszélgetés során az ő egyik
Shelley-tolmácsolását (Oda a nyugati Szélhez) mondta a legszebb magyar versnek.
Á történelmi katasztrófasorozat után a magyar literatúra Petőfi születésének centenáriumi évében, 1923-ban kezdett igazán magához térni. Tóth Árpád munkásságában is
kivételes esztendő ez. Egymás után jöttek a párjukat ritkító nagy versek: Nézz ránk,
Ady Endre, Lélektől lélekig Az ősök ritmusa, Ez már nem nyári alkonyat, Esti sugárkoszorú, és a már méltatott Körúti hajnal. No és ne feledkezzünk meg arról a komoly munkáról sem, amit Az Est 1923. évi Hármaskönyy'eben a költő által szerkesztett írói lexikon jelentett, hiszen a portrék jó része Tóth Árpád szemléletét tükrözi. Ebben az esztendőben adták ki addigi műfordításainak külön kötetét (Örök virágok, 1923) is.
Tóth Árpád mély érzékenységű költői alkat, és ha ezt szentenciaként ismételten
elfogadjuk, akkor különös szenzibilitást kell megállapítanunk szerelmi lírájában, legkivált munkásságának harmadik periódusában. A húszas évek során, a házasság boldog
révében szerelmes versei erősen elmélyültek. Annuska nyugalmat biztosító, ideális
költőfeleség - az irigykedő íróbarátok emlékezete szerint is. Ilyen hitvesi egyetértésre,
felhőtlen harmóniára talán majd csak Radnóti megfelelő klasszicizáló soraiban lelni.
Az Esti sugárkoszorú a férfikor beteljesült szerelmének apoteózisa.. ^,A költemény
egy utolérhetetlenül finom szerelmi jelenet - vagy inkább pillanat - megörökítése"
(Makay Gusztáv). Három versszaka „testies mozzanatok nélkül ábrázolja a szerelmet"
(Kardos László). Valóban: megfoghatatlan légiességgel, egyszersmind plasztikus realitás-

13

sal vetíti elénk a költő két ember bensőséges viszonyát, összetartozását. A huszonnégy
sorban csak egyetlenegyszer, az utolsóban, annak is utolsó szavában mondatik ki a szerelem. Mégis: a költemény minden kifejezése, képe, metaforája, telt rímek sora ezt leheli, súgja. Mind a három nyolcsoros strófa, mind a négy egyre kerekedő, kiteljesedő,
bővülő versmondat egyetlen crescendo futam a szóért, az érzésért, hogy „szeretlek!"
Mint a zsoltárok záró allelujája zendül fel a partnerviszony talán legtriviálisabb vallomása: „mennyire szeretlek!".
Érzékletes, tömör és ugyanakkor finoman árnyalt képpel indítja versét a költő.
Általánosan lágy tónus jellemzi, a „zuhan" ige azonban durván kirí a fogalmi-hangulati
környezetből. Dinamikus ereje érezteti, milyen hirtelen közeledik az este. Ebben a
változó világban jelenik meg a szeretett nő. Haja „sötét lombjá"-t valóságos sugárkoszorúval ékesíti a poéta: akár egy esküvői fotó emléke. A továbbiakban teljesen
egymásra montírozódik a napszakváltás és az imádott asszony alakja. A jelzők már
nem is a ragyogás milyenségét minősítik, hanem a kiválasztott társ tulajdonságait sorjáztatják. Az egész tényleg tüneménnyé szublimálódik.
Ha eddig nem is hangsúlyoztuk, most külön figyelnünk kell rá, milyen élénk
a szimbolista hatás, mennyi Baudelaire-karakterú ötlet marad Tóth Árpád érett költészetében is. A különböző érzékszervek által szerzett élmények - hangok, színek, szagok - tudatos keverése jellemző ez alkalommal is, ahogy „félig illattá s csenddé szűrte
át" a lírikus az est képeit. A Körúti hajnal sokat emlegetett sorának is hasonló "a fogantatása, amikor „egy kirakatban lila dalra kelt" a nyakkendő.
A továbbiakban itt a „titkok illata" lengi körül az áhított asszony testét, de ez a titok már nem aggasztó, nem féltékenységet ébresztő, hanem megnyugvást osztó „béke égi
csendje". A költő képzelete vele sétáló hitvesét ószövetségi csipkebokorrá változtatja,
amelyben egy isten száll a földre. Egyértelmű a képzettársítás: a Hóreb-hegy lábánál
Mózesnek is így nyilatkozott meg Isten. Az égő csipkebokor azóta az európai költészetben és festészetben a hit jelképe lett. A modern televíziós technika áttűnéseit láthatjuk
tehát egy hetven esztendővel ezelőtt írt versben: természet, isten, szerelem - egy pillanatra eggyé olvad. Az egyéni boldogság a transzcendentálissal érintkezik.
Karinthy Frigyes szellemes paradoxona: „Tóth Árpád hasonlatai oly tökéletesek,
hogy sántít mellettük a valóság." Igen: leheletszerű részletmunka, hangulati intenzitás,
stílusszertelenségtől megtisztult, cicomátlan, teljes formai lehiggadás, folttalan világosság, telten zengő hang, belefeledkező líraiság idézi a poéta lélekállapotának bódultságát.
Az évezredek sem tudják majd feledtetni ezt a néhány percet, ezt a magasztos élményt,
az egekbe emelő „földi érzés"-t: „zuhogó, mély" zenéjével a szerelmet.
Ahogy kezdődtek és múltak a húszas évek, Tóth Árpád lírájának természete őszre
borult. Verseiben egyébként is mind több lett a délután, az alkony, az este,"az éjszaka.
Ezzel párhuzamosan, mintegy kauzális összefüggésben, új mozdulat ebben a költészetben, hogy a poéta tekintete és hasonlatanyaga a földről az ég felé fordult. A kézzel
elérhető vegetációról az aligha felfogható, rideg kozmikus világra csodálkozik. A behatóbb kutatás nyilván ezúttal is kimutatná a modern pozitivizmus és a fejlődő
természettudományok áttételes hatását.
Mindennek pregnáns példája a Lélektől lélekig amely,a Magyarország .című napilap l923. július 19-i számában jelent meg. A többi Tóth Árpád-vershez képest majdhogy prózai a szövege. Pátoszmentes, eszköztelen, a négysoros strófák lazán lépkedő

14

félrímekkel (xbxb) tartanak össze. A vers hangneme abban különös, hogy a költő szinte
előad, már-már magyaráz - persze a maga sajátos módján és modorában. Bemutatja és
megérzékíti: a technika fejlődésével, az urbanizáció folytán, az eszmei és politikai zűrzavar okán miként magányosodik el a huszadik század embere. Az empátia hiánya,
az atomjaira széthullott társadalom problémája - olyan modern életérzést szül, amely
máig kínoz bennünket. Talán mindennél gyorsabb az intellektuális kirekesztődés, a tudományok és művészetek alkotóinak elszigetelődése.
Az egymás mellett élő, egy helyen dolgozó, egy társaságban szórakozó emberek
lélekben bizony fényévek távolságában élhetnek egymástól. Á magány, a reménytelenség kozmikus méreteket ölt.
"'
O, jaj, barátság, és jaj, szerelem!
O, jaj, az út lélektől lélekig!
Küldözzük a szem csüggedt sugarát,
S köztünk a roppant, jenes űr lakik! ...
Milyen fájdalmas és félelmetes az idézett utolsó sorok mintegy epigrammatikus megfogalmazása.
Komlós Aladár irodalomtörténész fogalmazta meg a Nyugat klasszikusairól: „Valóban nemcsak mint alkotókra kell felnéznünk rájuk, hanem mint tanulókra, művelődő
emberékre is. Óriások olvasnak így, akik szellemi tájékozódásukban nem kevésbé nagyok, mint az alkotásban." Tóth Árpád felkészültségére is áll persze ez a megállapítás.
A költő ugyancsak költő gyermeke, Tóth Eszter hat évtized múltán kedvesen, de tárgyszerűen rakta egymás mellé az emlékmozaikokat édesapja átlagon felüli képzettségéről
(<Családi emlékek Tóth Árpádról, 1985).
A rört^neimkviEarak .megtépázták a Nyugat, legendás első nemzedékét, az egykor
harcos írók a húszas évek közepére megállapodtak, megfáradtak. TóthÁrpácLverstanilag tőle szokatlan módon, magyaros, hangsúlyos formájú költeményekben (Ifjonti jók
múlásán; Elégyolt a vágta) panaszkodott erről. Izgalmas megoldás, mikor a kétütemű
hatosok közé egy-egy kétütemű nyolcas sort iktatott, a mondandót kiemelendő.
Jaj de furcsa érzés,
Vén fiúk, szegények,
Ráeszmélni: nem vagyunk már
A régi legények!
Vigasztal
Szája régi
De mit ér
Széthullt

fogatlan
jókkal,
egy bukott császár
légiókkalI

A Széthullt légiókkal fáradt mosolyú, önironikus sorai egy generáció köz- és magánéleti
szerepváltását jelezték 1925-ben. Tóth Árpád feladta a napi küzdelmeket, bölcs lett, és
némiképp fölényes. Verseit egyre-másra a közelgő halál sejtése inspirálta, emelte meg.
Az Isten törött csellója, hallgatok számadó versszakaszaiban a „némaság" már tudatosan
vállalt. A még tülekedő pályatársak, vagy inkább az irodalmi szerencselovagok, az újabb

IS

és újabb költőnemzedékek zajosak, ügyesek és agresszívak voltak. Tóth Árpádnak nem
kellett a felületes érvényesülés, mindezt ráhagyta a feltűnési vágytól viszketeg „szájas
sokaság"-ra.
__
^
Kissé morbid közhely, hog>j mindenki életfogytiglan halálra van ítélveA Baudelaire
szerint a halál az élet természetes folytatása. Más azonban ez a tudat, ha valaki zsenge
ifjúságától magában hordozza a kora tudománya szerint gyógyíthatatlan betegséget.
Tüdő vész. Ez az a kór, amely egyre jobban elhatalmasodott a költőn.
Most, hogy megint útfélre estem,
Eltűnődöm e téli esten,
Mi volt az élet, uramisten!
Mi volt? ez volt: sok fénytelenség
Fakó robot és kénytelenség
Száz bús határ reménytelenség.
Borult egek kevés azúrral,
Koldus pajtásság pár nagy úrral,
Pár ájult nóta, tépett húrral.

N ,

„ ....

k

Fekszem megadva, békén, resten,
S néz rám, át a végtelen esten,
Tűnődve sorsomon, az Isten.

Az ismét csak számvetést készítő Új tavaszig vagy a halálig kéziratán a keltezés: Új-Tátrafüred, 1925. A költő gyakorta járt a Magas-Tátrába pihenni, szanatóriumi gyógykezelésre. Ha mástól nem, akkor Thomas Manntól sokan tudják, miféle hely voltaképpen
egy Varázshegy, a regényt egyébként a költő maga is olvashatta már akár németül, akár
magyarul.
A betegek hangulata a remény és kilátástalanság közt ingázik. „Fekszem kint
a ligén - írta a költő egyik tátrai cikkében - , az abszolút pihenés édes érzésével. Ez a finom hely olyan elmésen van összeszerkesztve, hogy az egyenletesen áradó napsütés
szinte fizikailag érezhető lemezekké ömlik és áll össze körülöttem, falakkal vesz körül,
aranycella gyanánt, amelyben úgy él az ember, mint a fakír, aki hetekre elzáratja magát
a világ minden gondjától." Az anyagi gondoktól azonban nem védett ez az „aranycella", s a költő közben rendületlenül dolgozott. Valósággal: „vérköpésig", ahogy azt a
„Kedves, jó Szerkesztő Úr"-nak, Mikes Lajosnak panaszolta. De másnap csak postára
adta a soron következő fordítást meg verset. Még arra is összefogta alkotói erejét, hogy
a Tóth Árpád-költészetben egyetlen alkalommal, az előbb idézett versben az aaa
rímképletű tercinás formával bíbelődjék.
Á fanyar játékos kedv egyáltalán nem hagyta el. Az Áprilisi capriccio például furcsa ötvözete a természeti leírásn^fo és az irndaltpj Kf"Hiflilki ó IrftltgmÁny egyébként
látszólag szegényes külsőt ölt: kétsoros strófák gördülnek egymás után, ahogy a pályatársak közül Ady, majd Babits, Kosztolányi és elsősorban Juhász Gyula is sűrűn alkalmazta ezt a szerkezetet.

16

Az útszél: csupa pitypang
A bokrok: csupa füttyhang
Mintha egy ornitológus hangfelvételéről hol lassítva, hol gyorsítva, tökéletes szép madárdal szólalna meg. Szeszélyes az előadásmód, hiszen a címbe kiemelt zenei utasítás előre
jelzi ezt a hangulati és tartalmi csapongást.
A hangvétel majdnem azonos az 1918-ban írott Április játékosságával. De míg
előbb a költő személyesen magának hívja segítségül a tavaszt hozó hónapot, addig itt,
mintegy áprilisi tréfaként, társadalmilag karikíroz egy jelenünkből is jól ismert figurát:
újgazdag üzletembert. És a költő végül szigorúan büntet is.
- Áprilisi merénylő A hájas úrnak fénylő
Búbjára rábökném szelíd
Öklöm vidám barackjait.
Napjainkra talán már elfeledett is ez a fajta barack, amely a „gyerek feje búbjának tréfálkozó megkoppintása a hüvelykujj hegyére támasztott kéz behajlított ujjának hirtelen lefordított bütykeivel", miként azt az értelmező szótár definiálja.
„Utolsó versei Arany Jánosnak nyelvünkben való játszi biztonságát juttatták
eszembe - emlékezett Tóth Árpádról később a szigorú Füst Milán. - O is annyira
tudott magyarul, annyira biztos volt formájában, hogy érezni lehetett, mint mulatja
magát, mialatt kifejezések közt válogat, latolgat. Olykor szinte látni véltem ravaszkás
mosolyát, ha egy-egy zökkenőt a nagyobb fölény kedvéért versében mégiscsak bent hagyott. Bízzátok reám, öreg mester vagyok én már! - szólt hozzám nyelvtudós furfangja. Mint egy nemes öreg hegedűnek, olyan volt élete végén az éneke: kristálytisztán
szólt a túlérettség édességével."
Tóth Árpád gyakorlatilag utolsó, befejezett verse az Isten oltó-kése. Béke szállta meg
a költőt. Kisimult minden fájdalom. Nincs vita, nincs perlekedés. Győzelem és vereség,
kín és rezignáció közt a kozmikus súlytalanság allapotában leledzett. Jó keresztény módján [persze kálvinistaként) elfogadta a predestináció, az eleve elrendelés ítéletét.
Pénzt, egészséget és sikert
Másoknak, Uram, többet adtál,
Nem kezdek érte mégse pert,
Es nem mondom, hogy adósom maradtál.
Nem én vagyok az első mostohád;
Bordáim közt próbáid éles kését
Megáldom, s mosolygom az ostobák
Dühödt jaját és hiú mellverését.
Tudom és érzem, hogy szeretsz:
Próbáid áldott oltó-kése bennem
Téged szolgál, mert míg szivembe metsz,
Új szépséget teremni sebez engem.
17

y

Összeszorítom ajkam, ha nehéz
A kín, mert tudom, tied az én harcom,
Es győztes távolokba néz
Könnyekkel szépült, orcád-fényü arcom.
A költői képsor biblikus eredete mára szinte kilúgozódott a sorokból. Maradt: a fogalomkészletben a használati eszköz, a görbe pengéjű kés, amelyet valóban fák oltására
használnak. Maradt: tevékenységként a nemes növények, gyümölcsfák szaporítására
való eljárás. A poéta asszociációs tartományában viszont még benne van több vallási
analógia. A gyümölcstermesztésben az anyatőbe vágott nyílások Krisztus stigmái lesznek. Az egész mögött pedig freskóként a Gyümölcsoltó Boldogasszony ünnepe, vagyis
Krisztus fogantatásának emléke húzódik. Volt tehát önbecsülése a költőnek: a bibliai
reminiszcenciák tehetségének öntudatát bizonyítják.
Annyi ideje volt már csak hátra Tóth Árpádnak, hogy ezt a versét is beválogassa
összegző kötetébe {Lélektől lélekig 1928), amelynek korrektúráját még maga javította,
de a kész könyvét kezébe nem vehette.
Budán, a farkasréti temetőben a sírkövén a két dátum: 1886-1928.

18

.

•

