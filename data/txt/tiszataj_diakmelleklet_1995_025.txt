A tiszatáj

ormos István a magyar irodalom történetének egyik legvarázslatosabb alakja. Haragosa talán nem is volt, azonban ne a tökéletes ember képe jelenjen meg előttünk,
hanem a szeretetre méltó személyiségé, aki jó s néha rosszalkodó tündérként jár közöttünk, a játékra és a komolyságra is mindig készen. Ifjúkorától kezdve legendák szövődtek körülötte, s ez nem volt ellenére, sőt ő maga is buzgón táplálta-formálta ezeket,
életrajzát, személyiségét s költészetét egyaránt legendásítva. Már életében versek sora
született, amelyeknek ő a címzettje, s halála tovább sokasította a.tisztelgő, emlékidéző
műveket. Ezeknek gazdag gyűjteményét adták ki 1985-ben (Az örvénylő szívű vándor,
Győr). 90 költő 170 alkotása - s az azóta folytatódó sor - tanúsítja, hogy hivatalos
rangjánál sokkal nagyobb a fontossága.
1923-ban született Mosonszentmiklóson „törvénytelen" gyermekként, de egészen
árván nőtt fel, mert anyja is meghalt, a vallomások szerint a szülés után közvetlenül,
újabb kutatások szerint kb. egy évvel később. Nagyszülei nevelték, a nagymamáról
különös szeretettel emlékezett meg mindig versben és prózában is. A győri gimnáziumba járt, majd Budapestre került nagyszüleivel. A legkülönbözőbb munkákat végezte, míg 1950-ben a Móra Kiadó munkatársa lett, egészen 1977-es haláláig. Nagyszerű
szerkesztő volt, a klasszikusok és a legfiatalabbak világában egyaránt otthonosan mozgott. 1963 és 1965 között majdnem két évet töltött Franciaországban.
Első versei - jelenlegi tudásunk szerint - 1943-ban jelentek meg, első kötete, Az égig
érő fa verses meséket tartalmazott (1946), ezt követte a Dülöngélünk (1947). Bár már
kamaszkorában nagyon sokat olvasott és asszimilált magába, pályakezdő versei leginkább a népi mozgalom lírájának hatását mutatják: Illyés Gyuláét, Erdélyi Józsefét,
Sinka Istvánét, és egyelőre még inkább csak nyomokban József Attiláét, Weöres Sándorét. A pályakezdő kötet legtöbb verse szegénylegény-dal, az árvaság, a szegénység,
az otthontalanság motívumai a meghatározóak. Sok a számvetés-vers, s jellemző az
is, hogy keresi és meg is leli még ebben az életben is a szépséget, az életörömöt, a játékosságot.
Mire az egyenetlen és kócos kötet megjelent, a költő sokkal érettebbé vált. A Kereszttel hátuk szőrén, a Katlan, a Fehér virág kétfajta út lehetőségét is mutatják: a tárgyiasabb, leíró jellegű versbeszédet és a népköltészeti, népi ihletettségű szürrealizmust.
A folytatás helyett azonban hosszú szünet következett, amelyben a költő csak műfordításokkal és gyermekirodalmi kötetekkel volt jelen. 1955-ben jelentkezett újra, de
1956-ban ismét elhallgatott, újabb évekre, s csak párizsi útja előtt publikált ismét. 1971ben jelent meg Szegény Yorick c. kötete, amely igazi költői megszólalása és beérkezése
is egyúttal. Ebben egész addigi életművét közreadta: a korai verseket erősen átírva, az
ötvenes évekbelieket hellyel-közzel megigazítva, és az újakat. így rendkívül egységes
pályaképet rajzolt meg önmagáról, s érett szemléletének megfelelően stilizálta korai
munkáit. Végül is se népiessé, se szürrealistává nem vált, bár mindkét jelleg ott van a
háttérben. Okkal szokták orpheuszi alkatnak nevezni, elsősorban az abszolút költőisé-

s

get, költészet és élet szinte teljes egymásba olvadását értve rajta, másodsorban pedig
e líra szerelemmotívumának meghatározó voltát. Az Orpheusz-szimbólum klasszicista
vagy romantikus értelmezéseihez képest Kormos életművében más a költőkép. A pótolhatatlan veszteség fájdalma azonosít ugyan, de Kormos ezt nem csupán a dal édes
zenéjével ellenpontozza, hanem azzal is, hogy a bohócnak, a clownnak a modern művészetben oly meghatározó szerepét is magára ölti, iróniát és rezignációt, édenálmot és
pokolképzetet, önfeledtséget és végzetet érző komorságot egyesítve benne. OrpheuszKormos ezért nem Hamlet, hanem Yorick szerepével azonosul, bár a végső kérdésben
egyek: lét és nemlét ügyét tartják a legfontosabbnak.
Nagysikerű kötetét még egy követte: az N. N. bolyongásai (1975), s ennek anyagához a posztumusz Kormos István versei (1979) már csak néhányat tehetett hozzá. Költészetének jellege már nem változott a továbbiakban, de szemlélete módosul. A hatvanas
években a szerelmes férfi kitaszítottsága, árvaságérzete a meghatározó, hiszen a Franciaországban élő magyar származású asszonnyal a kapcsolata eleve reménytelennek mutatkozik, mert egyikük sem volna képes a másik országba költözni (Ház Normandiában,
Vonszolnak piros delfinek, Orpheus panasza, Tengermély, Nakonxipánban hull a hó).
A hetvenes években egy beteljesülő szerelem lehet a költő osztályrésze, a házasságból
(ez a harmadik) megszületik második lánygyermeke is (Kannibál szerenád, Luca napra
egy korty ital, Egész évben Lucázás). A hatvanas években a szerelem hívta elő a gyerekmotívumot, a hetvenesekben önállóvá, az N. N. bolyongásainak alaphangját megütővé
válik ez, s a számvető emlékezés hívja elő. S ugyanez indokolja a címbe is kiemelt
bolyongó, ámde céltudatos, azaz kereső ember motívumát. Életút-metafora ez, s így
érthető, hogy a kifosztottság- és a teljességélmény egyaránt fellelhető benne.
A magyar líra közéleti hagyományaitól látszólag messze esik az orpheuszi típusú
költészet. Kormos István lírájának egésze azt bizonyítja, hogy ez ügyben sem a menynyiség a döntő. Balassinak is alig néhány vitézi éneke van, ezek mégis meghatározzák
képünket a költőről. A társadalom, a nemzeti lét dolgaiban Kormos Istvánnak is volt
fontos költői közlendője, s ilyen jellegű verseinek száma is megszaporodott a hetvenes
években. A Szegény Yorick kötetből a Testvérek, az Oda a kukoricához, a Leltár, az Utánunk emelendő ki, az utolsó évekből pedig az Egy talicska halálára, a Katalánok, a Vád,
a Pásztorok, s az is megfigyelhető, hogy több versben jelenik meg ez a motívumkör.
A Pásztorok Korniss Dezső híres festményének ihletésére született, s komor történelemszemléletet juttat érvényre, amikor kétezer év történéseit összegzi Isten (a gazda),
Jézus, Mária és a pásztorok ősi szimbólumaira építve:
Szólunk, mert gazdánk nem panaszkodik.
Lehajtott fejjel fekete kövön
fehéren üls nem tudja, hogy megőszült,
nem méri az idő tiktakolását.
Kifosztatását tűri hangtalan.
Nyakán kötél, őtűri hangtalan.
Hazája, háza, minden veszve van. •
Helyette köpünk urak keserűt kornissi pásztorok.

é

A Fehér virágot nemcsak korai pályaszakaszára, hanem egész költészetére nézve is
legkedvesebb versének nevezte maga az alkotó. Ugyan megjelent már előtte is több
igazán sikeres verse, de ezt, a Válasz utolsó számában 1949-ben olvasható művet hoszszú, 1955-ig tartó szünet követte, s így egy kissé költői végrendeletszerűvé is vált, s ez
sem a költői szándéktól, sem a vers szövegvilágától nem idegen.
Kivételesen még a vers keletkezéséről s hatásáról is vallott az ilyen ügyekben igencsak szemérmes költő: „Legjobban szeretett versemet, egy nyolcsorosat úgy írtam,
hogy hagymáért álltam sorba a Hold utcai csarnokban. Rengeteg öregasszony állt körülöttem. Rákosiról és Grősz atyáról beszéltek. Akkor jelent meg először a Radnóti
Összes, a Knernél, nagyon szép könyv volt. Már ismertem a Tajtékos ég darabjait. Radnótin gondolkodtam, és szinte önkívületbe estem. Olyanszerű volt az egész, ahogy a
dilettáns elképzeli az ihletet. Radnótira gondoltam, és úgy éreztem, hogy utolsó verseiben, 1944-ben a magyar költészet becsületét egy sárga csillagos munkaszolgálatos
mentette meg. [...] Elképzeltem ott sorban állás közben a versemet, a Fehér virág címűt,
amiben Radnóti neve elő sem fordul. Sokan szerelmes versnek hiszik. Memorizáltam,
s amikor megkaptam a hagymát, siettem haza leírni. Azóta is úgy tudok dolgozni, ha
egyedül vagyok egy szobában, vagy ezer ember van jelen." (A vasmozsár törője alatt,
182-183.) Legrészletesebb önéletrajzi írásában pedig azt is elmeséli, hogy Vas István
és Szántó Piroska barátságát is e versnek köszönheti: találkozva vele fülébe mondták
a verset (uo. 29-30.).
Ezek után a kutakodó hajlamú filológus elcsodálkozhat, ha magát a folyóiratot
veszi kézbe, ott ugyanis S. Gy. emlékének ajánlással jelent meg a Fehér virág. A monogram Sárközi György, a szintén mártírhalált halt költő és író nevét rejti, egyébként az ő
összes versei is megjelentek 1947-ben Illyés Gyula előszavával. Sárközi özvegye pedig
az a Sárközi Márta, aki Illyéssel a Választ szerkesztette, s aki vagyonát áldozta a lapra,
és később is támogatta a fiatal írókat. Kormos is sokat köszönhetett neki, s nagyon valószínű, hogy az iránta való tisztelet jeléül kapta az első közlésnél a dedikációt a vers,
amely később mindig dedikáció nélkül jelent meg. A vers történetéhez tartozik az is,
hogy sokan szerelmes versként olvasták és olvassák is. Az sem dönthető el tehát, hogy
férfihoz vagy nőhöz szól a versbeli beszélő? Bizony nem, s ez adja a vers igazi varázsát.
Nem homályosság ez ugyanis, hanem általánosnak és egyedinek különleges és valóban
szinte zenébe oldott jelképessége.

Fehér virág
Fehér virág a zápor zuhogva ejti szirmát
holló a szél az ékkő tócsában mossa tollát
szép zöld haját lebontja a kukorica elszáll
e sziromzuhogásból a tündöklő ökörnyál
Fehér virág kezedben szétporló liliomszál
szétporló tenyeredből szökkent e liliomszál
szétporló zuhatagból ahogy a szirom elszáll
eltűntél aki köztünk angyali zene voltál

s

Feltehetően legelső olvasásra is a szöveg erőteljes zeneisége kap meg bennünket.
Zene és költészet nagyon messze soha nem állt egymástól, s tudhatjuk azt is, hogy
Mallarmé óta többen törekedtek arra, nálunk például Weöres Sándor, hogy a verset alkotó szavak közvetlen gondolati jelentés helyett inkább zenei-hangulati eszközökkel
sugározzanak gondolati jelleget is. Kormos István verse félúton áll a jelentés- és a zeneiségközpontú szövegtípusok között, a ritkán létrejövő harmonikus ideált valósítja meg.
A legtöbb - nem programzenei - mű sokféle értelmezést enged meg, s a modern költészetben is mind gyakoribb a szimbólumokból, a komplex képekből következő jelentéshullámzás. A Fehér virág ajánlásai és értelmezései - láthatjuk - nem idegenek a szövegtől, hiszen valóban többféleképp érthető és értelmezhető az az angyali zene, amely valóságosan, egy költő verseinek zeneiségében, jelképesen, de egyáltalán nem szokatlanul
egy nőalak angyaliságában, sőt még elvontabban a hulló virágsziromzáporban felsejlő
angyal-alakban is elképzelhető.
A Fehér virág a kifejezés többféle értelmében is szép vers. Szép - természeti - látványt ragad meg, ezt nyelvileg szépen teszi, s nemcsak a mondatok és a szavak szintjén,
hanem a hangokén is, zenévé oldva a látványt és természetesen a belőle kibomló jelentést is. A vizualitás és az akusztikus jelleg egymást erősíti, de egyik sem képes s nem is
kíván önálló életre kelni, s így nem is zenedarab, nem is festmény, hanem igazi költemény keletkezik, amelynek ez a szervessége, művészeti ágakat egységesítő volta
nyilvánvalóan az impresszionizmushoz áll a legközelebb: a virágszirom-zuhatagot impresszionista festmény s zenemű témájaként is elképzelhetjük, s az egyes lehetőségek
szinesztéziásan egymásba olvadnak.
A zeneiség legelemibb forrása a sziromzápor-képzet, amelyben eggyéolvad a valóságos zápor hol monoton, hol - a változó erősség miatt - hullámzó ritmusa, s a hangtalan, legfeljebb a szélmozgással hangzóvá tett sziromhullás szintén hol egyenletes, hol
meg-meglóduló ritmusa. Az ismert természeti jelenségek zeneivé válnak, s ezt véglegesíti a befogadóban a szöveg egyszerűnek mutatkozó, ám összetett ritmusa. A 14 szótagú sorok lassúságot, szinte ünnepélyességet sugároznak, ugyanakkor a sorközépi élesebb metszet tagolja is az áradást, mintegy két széllengés közti szünetként. Leírható
lett volna a szöveg kétütemű hetesekben is, de úgy nem egészen ugyanez lenne a dallama, kevésbé lehetne nyugodt, méltóságteljes. A sorok azonban nem csak felező jellegű
négyütemű tizennégyesekként ritmizálandók. Igazi szimultán ritmus ez, az időmértékességet még a botfülűek is meghallhatják. Egyértelmű a jambikus hetesek emelkedő
ritmusa, s így a hosszú sorokat két anakreóni hetes összekapcsolásának is felfoghatjuk.
A ritmus emelkedő jellege is magyarázza, hogy az első soroktól kezdve, a sziromhullás
ellenére emelkedést, lebegést, felfelé szárnyalást is érzünk a verset olvasva, az „elszáll"
a messzeségre-magasságra vonatkozik elsősorban. E nyolc sor időmértékes jellege azonban nem írható le pusztán a jambikussággal. Főként a második versszakban indokolt
lehet a „rossz" jambusok helyett a choriambusok tételezése, s a hullás-emelkedés képzetét ez a ritmus még inkább erősíti. S talán az sem idegen a verstől, ha a második szakasz sorait ereszkedő, daktilusos ritmusúnak értjük a második félsortól kezdve. Annyi
azonban bizonyos, hogy a ritmusnak ez a képlékeny volta nem disszonanciát, hanem
igazi harmóniát eredményez.
A zeneiség fontos előidézője az ismétléstechnika. E rövid szövegben feltűnően sok
szó szerinti egyezést találunk (fehér virág elszáll, liliomszál, szétporló). Kormos István
mestere ennek a technikának, s első igazán maradandó versei mind élnek vele (Eltűntek
az égen, Három napja, Kereszttel hátuk szőrén). Ismétlődik - eltérő toldalékolással é

a mozgás dinamikáját és a zeneiséget egyaránt kifejező kulcsszó: zuhogva - zuhogás zuhatag. S lényegében egyetlen jelentéskör variációjának tekinthető a legtöbb ige: ejti lebontja - elszáll (kétszer) - eltűntél - voltál.
A zeneiséget a hangokkal való építkezés is fokozza. Szembeötlő az alliterációk
magas száma, szókezdő és szóbelseji helyzetben is. Domináns hangokra figyelhetünk
fel. Közismert, hogy az / és az r hang a dallamosságot fokozza (31, ill. 14 előfordulás).
Sok az sz hang is, s ez kellemetlen hatású is lehetne, de itt, az 1-ek és r-ek, s az arányosan tagolt más hangok környezetében ezek is zenei hatásúak. Kormos István gyakorta
használja fel a szavak hangutánzó és főként hangulatfestő erejét. Az előbbire itt a zuhogás változatai adnak példát, az utóbbira inkább a szétporló liliomszál kifejezés, de talán
túlzás nélkül állítható, hogy a vers egésze figyelemre méltó hangulatfestő erejével is.
A Fehér virág dal, a legegyneműbb lírai műfaj tehát, s terjedelme sem engedi meg
a bonyolult szerkezetet. A címbe is kiemelt szakasznyitó fogalom ismétlése is mutatja,
hogy a két versszak két szerkezeti egység, s akár úgy is felfoghatjuk, hogy az első szakasz a természeti kép, a második ennek személyre vonatkoztatása, tipikus népdal-eljárás
tehát. A tagolás mégsem lehet egyértelmű, a vers egészére a határok elmosódottsága jellemző: a tagolatlanság, illetve a sejtelmes tagoltság a vers szerkezeti lényegéhez tartozik.
Az írásjelek hiánya nem egy esetben úgy folyatja össze a tagmondatokat, hogy többféle
tagolás is elképzelhető, s egyik sem idegen a vers jelentéskörétől (2., 3. és 4. sor).
Maguk a tagmondatok is többértékűek lehetnek, például mindjárt a legelső azt is megengedi, hogy a fehér virág hullik záporként, s azt is, hogy a zápor hullik fehér virágként (s ezt a tócsa említése is erősíti).
Az elmosódottság, egyszerre többértékűség jellemző a vers időszemléletére is. Az
első versszakban tanúi lehetünk a tavasztól őszig tartó körforgásnak (fehér virág - zöld
haj - ökörnyál), ugyanakkor mindvégig a sziromzuhogás pillanatnyi időmetszetében is
vagyunk. Mozgás és mozdulatlanság kettőssége a második versszakban is meghatározó,
a mozgás itt elsősorban a szétporlás, a mozdulatlanság pedig ennek végeredménye, a halál, az eltűntség. A vers uralkodó színe a fehér, az ártatlanság, a tisztaság szimbóluma.
Ez a nyitószín, tavaszképzetet villantva fel, ezt követi egy villanásra a zöld a remény,
az élet színeként, majd a fehér virágnak a liliomszálként való néven nevezésével még egyértelműbbé válik a fehér domináns volta, s a tisztaság, ártatlanság jelentésköre. A fehér
ugyanakkor a tél s a halál színe is, a liliom kápolnavirág is. Az angyali zene így nemcsak a meghalt személyt minősíti, hanem mintegy glóriát is von köréje, aki „a magyar
költészet becsületét" megmentette.
Már a sziromhullás képében benne van a teremtés és a pusztulás képzete is. A vers
egésze ezt a kettősséget, az élet-halál elvét ragadja meg, amelynek alárendelten létezik
minden élőlény, a növény s az ember. Életnek és halálnak a kozmikus tér ad keretet:
a víz, a levegő, a föld és a fény (a Nap). Nagy fényesség sugározza be e vers világát (bár
közvetlenül csupán a tündöklő utal erre), fontos a víz, az áramlás motívuma (zápor, tócsa, zuhatag), a földből sarjadnak a növények, s oda térnek vissza növények s emberek
is (szétporló), s minden a levegős térben zajlik (szél, zuhatag elszáll). A térben magasba
szökkenő és lefelé hulló mozgások vannak, gyorsak is és lebegőek is. Az élet-halál elvére utalhat a holló is, amely ugyan itt nyilván fehér, s így ritka, mint Radnóti példája,
s bármely angyali zenék, de a holló általában a halál jelképe, lélekvivő madár, s így jelezheti előre a bekövetkező veszteséget, amelyért e költemény a saját angyali zenéjével
kárpótol bennünket.

?

Tengermély
Sötétség tengermélyi csöndje.
Elsüllyedt tárgyak: asztal, szék, pohár,
pohárban tintavíz, földreomolt
fehér ing és Attila gyöngybetűi
falamra felszögezve, valahol
menyét-lábú másodpercmutató,
szurokba mártott négy szobasarok,
vagytok-e —
Álomtalan ágy imbolyog velem:
úszó sziget korallok kése közt;
az arc tenyérben; válj tenyér homokká,
fölinni ébrenlétem cseppjeit.
Ha most látnál! hiányod-kalodában!
Lehúnyt szempillád mögül madarak
suhognának a kín falaira,
s akkor sötétem csőrrel szétverik,
szárnyukkal csöndemet is szétverik.
Akkor világítana homlokod,
gyerekkorom Szent István napjait zöld,
sárga, fehér, piros rakéták dörgő
csillagaival idézve, szaladna
tíz fényujjad a halántékomon,
édes lehelletedaz arcomon.
Fölröpítenél három buborék
ezüst-nevetést, falhoz koccanót,
egyikből lenne álmos kiscsikó,
másikból széna, harmadikból jászol,
s lennének újra ezüst buborékok,
abból Három Királyok; idejön
ágyamhoz Gáspár, Menyhért, Boldizsár,
fülembe kántál, s nagy botjuk lekoppan.
Utánuk te, zöldvessző-derekú,
cipőidből kilépsz, hozzám hajolsz,
villog két térded: villamos halak,
szétúsznak a mélytengeri sötétben,
megtölteni meleggel; kibomol
hajad erdeje elborítani,
hagyod nyers tüzét szétáramlani,
szíved harangjátékát hallani.

8

Elsüllyedt tárgyak: asztal, szék, pohár,
pohárban tintavíz, földreomolt
fehér ing és Attila gyöngybetűi
falamra felszögezve, kölcsön-órám
menyét-lábú másodpercmutatója,
szurokba mártott négy szobasarok
egy intésedre földerengenek.
De most csak ez a tengermélyi csönd.
E tengermélyi sötétség körül.
Sós veríték, vállcsontok ropogása.
Az ablakot eső és szél sikálja.
1967.

Kormos István szerelmi lírájából sokan a Tengermélyi nevezték a legtökéletesebbnek. Evekkel vagyunk a francia út után, s bár még mindig lehetne annak az élményéből táplálkozó e vers is, lényegtelen az életrajzi háttér a maga konkrétumaival, mert a
léthelyzet a meghatározó: a magányba taszítóttság és ennek el nem fogadása, a társ
utáni vágyakozás. Akár még azon is meditálhatnánk, hogy e mű egy reménytelen szerelem megörökítése-e vagy pedig egy szerelmi kapcsolatban az átmeneti távollét kínjainak ad hangot. E két eset lényege szerint egy a költő szemléletében, hiszen az érzelmi
és a fizikai távolságot egyaránt lehetetlen áthidalni, s a versek mítoszi terében és idejében másként halad még a másodpercmutató, a láthatatlan is, s szinte minden a kifosztottságra utal. Ennek az élménykörnek egyik legtömörebb, s ősi jelképet felhasználó változata 1965-ből az
Orpheus panasza
amikor muzsikába kezdtem röptében a holló megállt
csengős nyakát bolondul rázva térdreesett a kiscsikó
a vizek hozzám kezesedtek nap hold örvendve hozzám futták
ikrás gyöngyöt sírt gyönyörében az elhagyatott fügefa
valahol dühös istenek hallgattak keresztbefont karral
lábuknál Eurydike lökdösték röhögve utánam
fülem sírással volt teli szívem vasszeggel volt teli
szemem sós könnyel volt teli öklöm rángását letagadtam
nem fordultam meg! nem igaz! szétrúgott muzsikámra mondom!
Személyen túli és a személy hibáitól független okai vannak Orpheus kifosztatásának: ilyenek az istenek, ilyen a világ. Lázadni hiábavaló, ám a helyzet elfogadhatatlan,
s ezen csak a szétrúgott muzsika visszaperlése s a képzelet működtetése segíthet. A Tengermélyi - annyi más Kormos-vershez hasonlóan a képzelet intenzív működtetése varázsolja sajátossá. Jellemző vershelyzetté válik a „szemem húnyom" (Atlantisz, Nakonxipánban hull a hó), s ennek itt az arc tenyérben felel meg. Ismétlődnek e vers más
kulcsmotívumai is: az Atlantisz, az úszó sziget, a tengermély. Az említettek mellett
a Hanyatt a tengervízben is idetartozik, s itt jelenti ki a költő: „akire én gondolok / egy
sóhajjal elérem". E versek rendre a valóság és a képzelet világát szembesítik egymással

9

valamilyen módon, sorsképlet-modelleket rétegeznek egymásra, akár sorsképlet-szembesító körülményeknek is nevezhetnénk őket azzal a megszorítással, hogy a pozitív
sorsképlet rendre nem a szabad lehetőségek világába vezet, csupán a képzelet játéka lehet az, ami az élet igazi rangját megadhatná.
A vers címszava sorsmetafora tehát, de ilyenként is kétféle képzetkört indíthat el,
a lenti világ ugyanis a fentihez hasonló: a létnek itt is vannak pozitív és negatív pólusai.
A Tengermély elsősorban a kitaszítottság, elsüllyedtség, a lét-alatti-lét képzeteit hívhatja
elő, ám kiiktathatatlanul hozzátartozik az is, hogy olykor egy boldog világ süllyed el,
mint „Gyerekkorom Atlantisza, / elsüllyedt mesebeli tájam!" (Atlantisz), s ez a vers is
„tengermélyi" helyzetben idézi meg a boldogságvarázst.
Az első sor a sorsmetaforát értelmezi, a szakasz további része viszont látszólag
tárgyias leírása egy életrajzi helyzetnek, s csak a második szakaszban válik egyértelművé, hogy az élet- és a léthelyzet szorosan egymásra vonatkozik, s feloldást csak az álom
hozhatna. A szenvedés helyzete, az arc tenyérben az álom helyett az álmodozást indítja
el, s felidéződik az éji órán nyilván valahol alvó kedves rokonítható testhelyzetben
(lehányt szempillád). A kijelentő közlések és a parancsoló jellegű felszólítás után most a
vágyott feltételesség következik: mi az, amit szeretne a szenvedő személy, mi váltaná
meg szenvedésétől. A fikció lehetne-helyzete a harmadikból átível a leghosszabb, a negyedik versszakba is, de ott átváltozik a feltételes mód kijelentővé: idejön ágyamhoz
előbb a három király, majd a vágyott személy is. A boldogság képzetében ringatózik
a képzelet, s ekkor megismétlődik a versindító tárgyias leírás a nagyon lényeges zárósorbeli módosítással, amely a mélytengeri sötétség feloldására utal, de anélkül, hogy egyértelművé tenné, hogy ez a helyzet még a kijelentő módú, vagy már ismét a feltételes
módú fikcióra vonatkozik. A verset záró négy sor ellentétes indítása az előbbi esetet
valószínűsíti, a leírásnak egyetlen elem módosításával való megismétlése viszont az
utóbbit készíti elő. S törvényként mutatkozik meg, hogy az életrajzi helyzet egyúttal
létérvényű is.
Mindezt a fikciós látomás építkezése nagymértékben erősíti. Minden ember élete
boldogság és boldogtalanság pólusai között hullámzik, s a kiélezett szerelmi bánat is
általános emberi tapasztalat. Itt ez élet-halál kérdésévé válik, a kín mértéke már az életet magát teszi kérdésessé, a boldogság viszont csodálatos, színes ünneppé varázsolódik.
Az ünnep képzetét egyrészt természetesen a kedves érkezése, közelléte idézi fel, másrészt van tárgyias alapja is, méghozzá az elsüllyedt gyerekkori világból a Szent Istvánnapi ünnep és a karácsony. E kettőt össze is köti István neve, hiszen december 26-a is
István-nap, ez a keresztény egyház első vértanújának emléknapja, s a költőnek is névnapja. A karácsony számára a legnagyobb ünnep, s nagyanyjáról emlékezve vallotta,
hogy „Gyerekkoromból ő varázsolt egész évig tartó karácsonyt" (A vasmozsár törője
alatt, 212.). Érthető, hogy a Háromkirályok több versében is előjönnek, s hogy a hajdani betlehemezések kitörölhetetlen emlékei közé tartoznak. A karácsony a legnagyobb életünnep tehát, s ez - és talán csakis ez - hozhatja el a kedvest is hozzá, aki
úgy szenved, mint Jézus szenvedett. A Jézus-képzet is áthatja az egész verset. Finoman
beíészövődik a két legszimbolikusabb pont: a kezdet és a vég, a születés és a keresztre
feszítés. Mint Jézushoz Betlehemben, járulnak a fikcióban az ágy elé a Háromkirályok,
s ez az ágy ugyanaz, amely előbb - majd a fikció széthulltával - ismét a kínok keresztjére feszítettségre vonatkozik. Mert nemcsak bezártság, hanem egy mintha-halál-helyzet is a versbeli: a földreomolt fehér ing a felszögezett papírlap, amely József Attila

1®

Reménytelenül c., nagyon is ideillő versének eredeti kézirata; az éjszakai vad, vérengző,
bennünket meglopó menyét-képzet, a korallok kése; a homok, amely a vércseppeket is felissza kivégzéskor; a kín falai; a Sós veríték, vállcsontok ropogása mind-mind utal a halálra, s legáltalánosabban a végzetes sötétség is, amely szintén rokon a Jézus kínhalálakor
bekövetkező sötétséggel.
A sötétséget, a csöndet, a helyhez kötöttséget oldja fel az ünnep képzetéhez kötődően a színesség-fényesség, a hanghatások sora és a mozgás-mozgalmasság. S széthullik
a hideg-rideg mélytengeri világ: előbb a kiscsikó-széna-jászol, majd a meleg-tűz-harangjáték hármasa révén. A vers kezdetén egyedül a gyöngybetűi kifejezés utalt a szépségre,
a kedves megjelenésével szinte minden, legnyomatékosabban a gyöngyre is visszautaló
ezüst nevetés és a zöldvessző-derekú, amelyek a kecsesség képzetkörét hívják elő. József
Attilának is kedves szava volt az ezüst, szerepel a megidézett versben is. Ám ennél sokkal fontosabb a semmi ágán léthelyzete, amely Kormos István versében annyiban módosul, hogy a Tengermély szenvedője: reméli a feltámadást, az újjászületést.
S ebben különbözik a nemzedéktárs Pilinszky Jánostól is, akinek Négysorosa rokon életrajzi helyzetből kiindulva válik tömör, és a Krisztus-motívumot szintén előhívó művé, a szegek, a homok és a kínhalál motívumaival, s természetesen az éjszakáéval és a magányéval is.
De profundis tör fel a vallomás, s ez a helyzet kevesebb kötöttséget tűr meg, ezért
szabadabb ritmusú a versbeszéd, ezért véletlenszerűek, s akkor is ön- és ragrímek a sorvégi egybecsengések. A vers lejtése mindazonáltal alapvetően jambikus, amikor a tengermélyi helyzetet, s tagoló jellegűen hangsúlyos, amikor a boldogság-fikciót jeleníti
meg, s talán ebben is föllelhetjük a mélyből felfelé törekvést, illetve a karácsonyi kántálások ritmusát.

Szegény Yorick

Halálon túl kicsit
mondjuk ötszázöt évvel
senki nem tudja rólam
hogy én valék Yorick
koponyám partra vetve
fűrésszel elfelezve
egy jó öreg sírásó
pohárnak kinevez
széléről kortyint fecske
Hajha barátaim
akkor már ti se lesztek
Valaha magyarul
éneklő nyelvemet
árva ükunokáim
a kutyának se mondják
mert nyelvem elrohad
szívem is elrohad
mivelhogy aki élt
rohad egy miccenésre

11

Dunnyogtam nagymamának
tarló tű-tengerén
mezítláb átszaladtam
lábam csont-dobverő lett
ujjam a betűkön
motozgatott riadtan
sillabizálva ós újtestamentumot
térdeitettek sarokba
nagy vödröket cipeltem
vállam kulcscsontja orsó
térdemben stroncium
Sakkoztam veletek
röhögtem veletek
ha ültem veletek
nem voltam veletek
Báthory utca 8
nyaktilóm fabrikáltam
csak elértem gyalog
Atlanti partokat
Kormos családnevem
anyámtól örököltem
keresztelésben Istvánt
mint ama vértanú
sok néven szólítottak
Pistika Piska Pista
utóbbi főleg lónév
volt amíg lovak voltak
Cicelle Cormieux
végül csak Yorick voltam
azaz szegény Yorick
1966.

A kötetnek is címet adó Szegény Yorick jelentősége nagyobb az ebben a funkcióban megszokottnál. Szinte embléma-versévé vált az életműnek. A halála után bemutatott portréfilmben befejezésül maga a költő mondja el, nyilván tudatosan választva és
helyezve el e művet. Hamlet alakja a világirodalomban egyike a legismertebbeknek,
s bár a drámának szinte minden jelenete emlékezetes, a fontosak közé tartozik az V.
felvonást indító sírásó-szín. Itt kerül elő Yorick koponyája, azé a 23 éve meghalt férfié,
aki a király - a jó király - udvari bolondja volt, s akit kisgyermekként még Hamlet is
ismert. Hamlet alakjára versek, irodalmi alkotások sora reflektál, Yorické csak újabban
vált gyakoribbá, s ebben Kormosé az úttörő szerep. (Az újabbak közül kiemelést érdemel Baka István Yorick monológjai c. ciklusa.)

112

Kormos említett tévés vallomásában a vers fogantatásáról is szólt: „Az ember rájön, hogy az élethez a halál is hozzátartozik. Nagyon szeretem a Hamletet, sokszor olvastam, sokszor láttam. Gábor Miklóst tízszer is láttam Hamletnek. A szegény Yorick
szerepe a Hamletben számomra fontosabb, mint néhány valóságos élő szereplőé. Úgy
éreztem, hogy az életben sokszor láttak engem Yoricknak. Sokféle becenevem volt kisgyerekkoromtól kezdve, később Sarkadi Imrétől kaptam, nőktől kaptam különféle
beceneveket. Ezt a Yorickot átvettem Shakespeare-től, magamra számítva ezt a nevet.
Gyönyörű a darabban, Arany János szövegében valahogy úgy van, hogy „e koponyának valaha nyelve volt, szépen tudott dalolni". Nem biztos, hogy így van, csak az emlékezetemben van így. Amikor a saját halálomra gondoltam, arra, hogy meg fogok halni,
nagyon sajnáltam magamat. Akkor írtam ezt a verset." (A vasmozsár törője alatt, 222223.) Az idézet valóban csak Kormos képzeletében található, s inkább illik az ő versének szövegéhez.
A halálfélelem, a halál tudata szinte magától értetődően hív elő létösszegző szándékot, indokolja a leltárkészítést. Létösszegző vers volna hát ez is? Igen, de nemcsak az.
Olyan szemléleti újdonság van benne, amely ugyan támaszkodik akár Shakespeare-re
is, egy általános költői szokásra is (még élek, most kellene, hogy törődjetek velem),
mégis önálló lelemény. A Hamletben a túlélők szemlélik, mit művelt az idő a föld alatt
azzal az emberrel, akit még ők is ismertek. Kormos versében azonban nem a túlélő
kortársak utókora, hanem egy olyan kései időszak jelenik meg viszonyítási pontként,
amely beláthatatlanul távoli, s amelyben ezért már senki sem lehet, aki akár a koponyát felismerné, akár gazdájáról tudna valamit. Ez az időtávlat mondjuk ötszázöt év,
s a kijelentésben rejlő esetlegesség nemcsak arra utal, hogy szinte tetszés szerinti lehetne
a szám maga, hanem még inkább arra, hogy ebből az időtávlatból az egykor éltek legfontosabb gondjai is esetlegessé válnak. Hamlet még sajnálta Yorickot, szeretettel emlékezett meg róla, ugyanakkor elborzadt az emlékképet és a koponyát egybevetve. 505
év múltán erre már senki sem lesz képes, a koponya csupán leletté válik, tárggyá,
amelynek talán lehet még használati értéke, pohárként.
Ez az 505 év a halálon túli idő végtelenségéhez képest kicsi csupán, de az emberi
emlékezetnek rengeteg: a személy emléke is elporlad, semmivé válik. Ez az egyetlen,
ami bizonyosan elképzelhető e távoli jövőről. A létezés szerkezetére vonatkozó felismerésről van szó, s ezért nem zavaró, hanem természetes számunkra, hogy a jó öreg
sírásó alakja nem egy ötszáz év múlva várható alak sémája, még csak nem is egy maié,
hanem leginkább a Hamlet-belinek az alteregója. Az időjáték tehát nemcsak a távoli
jövőbe, hanem a múltba is elvezet, s ezt stilárisan a vers szelíd, de felismerhető archaizálása is mutatja, ódon és tájnyelvi kifejezések alkalmazásával (valék, hajba,'miccenés,
sillabizálva).
A költemény az emberiség lét-idejében helyezi el az egyetlen személyét, annak
létösszegzéséhez ez az igazi viszonyítási pont. Az összegzésnek leltár jellege van, s kiindulópontja ennek is a távoli, elképzelt jövő: megtalálják majd egy ismeretlen ős koponyáját s néhány csontját, de semmi más nem marad belőle, minden más elrohad még a név is. E halottság-számvetést követi az életúté, előbb a gyermek- majd a felnőttkoré, míg a zárószakaszban a teljes életút összegződik a nevek tükrében. A gyerekkort
idéző szakaszban a múlt képzetei továbbra is előhívják a távoli jövőt, a működő test
részeiből csak a csontdarabok maradnak meg (mezítláb átszaladtam / lábam csontdobverő lett stb.J.

23

A sírból kikerülő csontokkal nem csak a Hamlet-élmény kapcsán szembesült a költő. Igen fontos, jóval korábbi verse az Egy kihantolt sírra, s ez a sír az emlékképként
sem megőrzött édesanyáé: „Nem lesz többé neved se / emléked se jeled se / kevesebb
vagy mi voltál / egyetlen marék csontnál / / Voltod csak bent nem omlik /elébem föltoronylik / az idő fala védi / minden nap számonkéri". S éppen az ilyenfajta emlékező
személy hiánya határozza meg az 505 éves időtávlatot.
Kormos István legállandóbb élményköre a hatvanas években a magányé, a kifosztottságé. Az aligha elmondhatóan szeretett nagymama már rég halott, házasságai,
szerelmei kudarcra kárhoztatottak, otthontalannak kell éreznie és tudnia magát, kiterjedt baráti köre ellenére is. Hiába szerette őt mindenki, ha nem tudták legnagyobb
gondját, s ha tudták, se tehettek érdekében igazából semmit. Nem azért, mintha Kormos önsorsrontó lett volna, hanem azért, mert a jó társat ki-ki csak maga találhatja
meg. Ez a gond nem jelenlétével, hanem hiányával feltűnő e versben. A költő önmagát
elsősorban szerelmes versek alkotójának tartotta, a Szegény Yorick környezetében sorra
születnek a szomorú és a tragikus szerelem költeményei, s ebben az életszámvetésben
erről egy villanásnyira sem esik szó. A hallgatást az élet ekkor legfájdalmasabb vonásáról a teljesnek látszó reménytelenség is motiválhatta, de talán az is, hogy jelenléte zavarhatta volna a Yorick-képlet tisztább érvényesülését.
Yorick a király bohóca, aki „végtelen tréfás, szikrázó elmésségű fiú volt", ahogy
Hamlet emlékezik rá, s való igaz, sokan látták hasonlóképp Kormos Istvánt is. A modern polgári korban azonban a bohóc figurája kétarcúvá válik, a humor mellett megjelenik a tragikum is, s uralkodó a groteszk jelleg. A bohóc clownná, harlekinné válik.
Önmagában ezt a halál, a bohóc halála sem képes feloldani, e versben azonban némileg
megszelídíti a hatalmas időtávlat, amely bármifajta életet egy szintre hoz. S így az önszemléletet nem a tragikusság, nem a groteszk, nem a gyilkos irónia határozza meg,
hanem egy szelídebb irónia, amely belátja, hogy az idő hatalmával szemben nevetséges
lehetne másfajta magatartás. Hiszen bármennyire félelmes is az „aki élt / rohad egy
miccenésre" tudata, megbékít a koponya-pohár „széléről kortyint fecske" látomása. Az
irónia szól a nyavalyás, mert ellenállni képtelen testnek (a Hamlet sírásója legfeljebb 8-9
évre taksálja a szétbomlás idejét), szól a lényeget észre nem vevő barátoknak, szól mindenkinek, aki szólította, szól önmagának és az utókornak is. Csak a nagymama és a sírásó marad ki ebből a szemléletből, a nagymama, aki felnevelte emberré, megholt anyja
helyett anyjaként, s a majdani sírásó, aki koponyájának még valami hasznát is véli venni, hogy ezzel végleg befejeződjön az ember élete, hiszen már - akár jelöletlen - sírja
sincsen. A pohár motívuma egyébként máskor is kötődik Kormosnál az élet-halál
elvéhez: a későbbi Cinpohár azt a gyermekkori tárgyat idézi meg, amelyen ott „egy száj
emléke: csontszobor anyádé".
A clown bármiféle álarcban is lényegében ugyanazt a szerepet: önmagát adja.
Ezért a verset lezáró névleltárban a valódi nevek után a becézőek következnek, a gyermekkoriak, majd az irodalmi életbeliek, s a tragikum, a játékosság és az irónia ezekben
is keveredik. Az „anyámtól örököltem" a törvénytelen gyerek-voltra utal, a vértanúság
ezt az indíttatást az egész életre vonatkoztatja, a sok név, főleg a lóra történő utalással
nem annyira az otthonosság, mint inkább az árvaság képzetét hívja elő, a női névnek
látszó Cicelle (magyar szó!) és a családnév franciás változata is torzán játékos inkább,
s a Yorick megnevezés ezeket össze is foglalja, ugyanakkor mintegy be is teljeski egy
komor fejlődési sor utolsó tagjaként. (A Cicelle név egy ország-városos társasjáték

M

során ragadt a költőre, egy ilyen nevű madár létezését állította. Valóban van ilyen
szigetközi tájszó - henyét jelent. A magyar néphagyományban is él a Holdban hegedülő Dávid és az ugyanott hegedülő vagy táncoló Cicelle mondája, s e név a Sibylla
változata.)
A létet és nemlétet egyaránt összegző vers leltárában a siralom, a gyónás-vallomás
és a testálás elemei egyaránt fellelhetők. Az élet legfőbb értékeként a magyarul éneklő
nyelv, a Dunnyogtam nagymamának szeretetteljessége, a csak elértem gyalog / Atlanti
partokat sejtelmes, de eredményességre utaló kijelentése mutatkozik meg, s mindezt
egyneműsíti az életet és halált, s utókort is minősítő embléma érvényű megnevezés:
Yorick voltam, s lesz majd koponyám partra vetve.
Ez a teljes ismeretlenségbe hullás azonban továbbra is foglalkoztatja a költőt.
Egyik kései versében a Szegény Yorick világára is visszautalóan tér vissza rá. A hajdani
török-magyar költőnek egyetlen verse maradt fenn, ám ezért is Divinyi Mehmed irigye
károg mert bár „harminc2 recéjű csontfűrész / 4száz éve a fogsorod", mégis van maradandóság, hiszen „madzsar türki imádságod / úszik az elkurvult időben", s „Ezért az
irigy varjúkárogás / üköm üke divinybeli gyerek / engem fekete félszbe rántasz / hogy
nevemre kórságos csönd pereg".

15

