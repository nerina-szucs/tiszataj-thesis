Rákócziösszeállításunkban:
Benda Kálmán, Féja Géza,
Hopp Lajos, Mocsár Gábor,
Veress Dániel írása; Jékely Zoltán,
Baka István, Páskándi Géza
versei;
Jókai
Anna
novellája

tiszatáj
R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÖ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged,. Magyar Tanácsköztársaság ú t j a 101. Táviratcím: Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési díj: negyedévre 18, fél évre 36,
egy évre 72 forint. Kéziratot nem őrzünk meg és nem adunk vissza. Indexszám: 25916.
76-440 — Szegedi Nyomda — Felelős vezető: Vincze György

Tartalom
XXX. ÉVFOLYAM, 3. SZÁM
1976. MÁRCIUS

300 éve született

II. Rákóczi

Ferenc

FÉJA GÉZA: Vallomás Rákócziról
BENDA KÁLMÁN: Rákóczi és a szerbek
HOPP LAJOS: Rákóczi utolsó kiáltványa
VERESS DÁNIEL: A szóhordásról (Irodalmi adalék
Rodostó lélektanához)
MOCSÁR GÁBOR: Szegedi szobrát szemlélve
FERENCZI IMRE: Rákóczi és a nép találkozása
(Halk népeposz a fejedelemről)
. NAGY JÓZSEF ZSIGMOND: Üj eredmények és feladatok a Rákóczi kor kutatásában

3
8
17
27
37
49
57

*

PÁSKÁNDI GÉZA versei: Legalább ötödik halmazállapot, Kiűzetés önfeledtségből
BAKA ISTVÁN: Téli dal (vers)
JÉKELY ZOLTÁN: Játék-homokóra (vers)
JÖKAI ANNA: A mesterség játékai (elbeszélés)
TAMÁS MENYHÉRT: Zágoni levelek (vers)

61
65
66
67
80

KELET-EURÓPAI NÉZŐ
r\
CSETRI LAJOS: A kelet-közép-európai felvilágosodásrol 82 ~
OLASZ SÁNDOR: Egy kelet-európai regény (Dumitru
Radu Popescu: Királyi vadászat)
85

KRITIKA
TAMÁS ATTILA: Sarkadi Imre novelláiról
88
RÉZ PÁL: Itt állok, másként nem tehetek (Sütő András
két drámája)
.'
90
1»

GREZSA FERENC: Költészet és létértelmezés (Keresztury Dezső: Égő türelem)
POMOGÁTS BÉLA: Szilágyi István: Kő hull apadó
kútba
KISS FERENC: Végh Antal ú j könyvei
TORDAI ZÁDOR: Bosnyák István: Vázlatok egy [Sinkó]portréhoz
SZAKOLCZAY LAJOS: Domonkos István: Redőny
KULCSÁR SZABÓ ERNŐ: Zappe László: Cseres Tibor
SZIGETI LAJOS: M. Pásztor József: József Attila műhelyei
KÓSA LÁSZLÓ: Halász Péter: A termelőszövetkezeti
mozgalom története Apátfalván
SZÁLLÁSI ÁRPÁD: Selye János: Bonckés alatt a kutatás

109
110

Szerkesztői asztal

111

ILLUSZTRÁCIÓ
Fotók a Rákóczi-összeállításhoz a 16., 48., 56. és a 60.
oldalon
SZALAY FERENC rajzai a 66., 79., 87. és a 112. oldalon

95
97
99
101
103
105
107

300 éae szüleleil I I . (HákáezL Cf-xrene

FÉJA GÉZA

Vallomás Rákócziról
Az újkor nemzetet teremtő s megtartó hősei közül Zrínyi, a költő, Rákóczi és
Széchenyi István a szentháromságom. Vallomásomnak nincsen másokat kicsinyítő
célzata, csupán annyit jelent, hogy nevükre egész emberi lényemmel reagálok, nem
csak gondolatok árjával, de érzelmi lávámmal is. Válságos hónapok állanak mögöttem, égő, görcsös, szúró fájdalmak a belső mezőn a szív körül, mintha nap mint
nap friss sebet kaptam volna. Karácsonyra pedig megérkezett a láz, egész éjjel
pirította a testem, és vonultatta a víziókat. Egyik este a romhányi csatáról olvastam,
majd azt álmodtam, hogy én is a csatamezőn fekszem hideg, kemény földön, fölöttem sötét, baljós felhők; kiáltani szeretnék, de nem bírok, nem tudom élek még,
vagy ez a halál? Azért jött ez a betegség, hogy testem is éljen át valamit a tényleges kurucságból? Akkor tudunk igazán írni, ha élményeink kínpadra vonnak? Ügy
lehet, ezért bocsátassék meg, ha talán rapszódiát írok; de nem volt a kurucság is
gyönyörű, talán legszebb történelmi rapszódiánk?
Thaly Kálmán ernyedetlenül kutatta emlékeit, ebben rejlik vitathatatlan érdeme,
ugyanakkor mesterkélt dicsfénybe borította, holott nem volt szükség erre. Utóbb —
igen helyesen — megindult a kuruc versek eredetiségének a vitája, ám a „válogatás" olykor csaknem irtássá fajult. Végül fölvetődött, hogy a kéziratos versköltészeten bévül létezik-e „külön" kuruc költészet? Holott a döntő kérdés így hangzik:
volt-e jellegzetes kuruc magatartás, s megörökítették-e egykorú művek? A kurucság
elhalt az ügy bukása után, vagy folytatódott, mint áram és mélyáram? Ha pedig
igennel válaszolunk, akkor hol s mikor kezdődik a kurucság? Zrínyi Miklóst ügyésze,
bizalmasa, mondhatjuk jobb keze, Vitnyédy István „magyar Phoenixnek" nevezte,
mert újjászületett Mohács tüzéből, hamujából, porából, a nagy sokk félelmetes utóbajából, önálló országban merészelt gondolkodni, s szerte kiáltotta a vagy-vagy elszántságát: „Ha Váradot vissza nem vesszük, ha Erdélyt elvesztjük, ne is hadakozzunk bár azután, hanem avagy most, avagy sohasem; fussunk ki az országbul, ha
eztet resteljük. Ügy hallom Brazíliában elég puszta ország vagyon, kérjünk spanyor
királyiul egy tartományt, csináljunk egy coloniát, legyünk polgárrá." Fölveti a nagy
kivonulás, az ú j honalapítás gondolatát túl a tengeren, múltunkat, régi isteneinket
magunk mögött hagyva, a reménység jegyében, hogy valahol a „pusztában" emberré
egyenesedhetünk. Három század sem telik el, és Ady majd így búcsúztatja Justh
Gyulát:
Jaj, hátha azért mentél,
Mert megindulván a Föld, a Tenger és az Ég
Megindulunk mi is Te utánad
Magyar harcokat más csillagon keverni.
Kuruc vers ez is, ú j Mohács, a leselkedő magyar Apokalipszis előérzete. S ha
Ady a kurucság betetőzője; elindítója a „Ne bántsd a magyart". Zrínyi 1661-ben
3»

fejezte be, a kurucság első manifesztuma, a Recrudescunt és a Rákóczi-kiáltványok
édesatyja, a kuruc magatartás törvénykönyvét, s mennyire jellemző, hogy a Rákócziforradalom nyomtatta ki, és szórta szét a hazában. Megírása óta kerek fél század
telik el a szatmári békéig, és folyik a kuruc háború, akkor is ha egy időre megszakad; egyre több a létében fenyegétett ember, rebellis köznemesek, gályarabság
elől menekülő prédikátorok, szökött jobbágyok, szegénylegények; „kivonulás" ez is,
a forradalmi tűz mentése, és sereglés ú j felkelés szítására. Szinte ú j társadalmi rend
alakul, a „bujdosóké", s megszületik a kuruc lélek teli dühvel, elszántsággal, de
költészettel és áhítattal is. Balassi Bálint profán litániát szerzett versben a végbeliek
katonaistenéhez, a Beregből elbujdosott Szőllősi Mihály prédikátor egész imakönyvet, „Az Űrért és Hazájokért Elszéledett és Számkivetett Bujdosó Magyarok Füstölgő
Csepűjét". Lírai prózája egyik legkülönb bizonyságtétel a korai kurucság érzelmi
kultúrájáról. Ószövetségi jeremiád és újszövetségi áhítat. Mellverés, könyörgés, per,
követelés, sőt vád, hogy Isten „megszegvén az esküvel tött szövetséget »átköltözött-«
mi közülünk a minket üldözőknek seregibe". Lángolnak és virítanak mondatai, s
milyen nagyszerűen váltja a költői hangot, előbb még szinte káromkodott, most
pedig felsír, akár az elárvult gyermek: „nincs ki élő kenyeret szegne nékünk". Mekkora méltósággal parancsolja Urának: „Szánd meg dicsőségedet". Szőllősi a magyar
Ószövetségnek, az otthonából elűzött, pusztában bolyongó, bujdosásra ítélt nemzetnek belső történetét örökíti meg. Azoknak a prédikátora, pásztora és szószólója, akik
„markukban hordozzák lelküket". És milyen merész költői képek szakadnak föl
belőle: fojtsa az úr ellenségeinket „a Jézus oldalából kifolyt véres tengerbe". A m a gyari Anyaszentegyház „vérfejes zászlaja alá" szólítja Istenét. Mózest tűzoszlop
vezette, a magyar bujdosó prédikátor többet követel: „ . . . légy körös-környül nékünk
tűzfal gyanánt, állj mi közinkbe és ellenségink közibe tűznek oszlopában". Ilyen
hangon könyörögni csupán az Ószövetség prófétái merészkedtek.
Talán nem véletlen, hogy könyve II. Rákóczi Ferenc születésének az évében
jelent meg. Ez a történelmi hang jutott el Rákóczihoz Lengyelbe, és hívta haza.
Ezen a hangon sírtak, könyörögtek, követeltek a parasztok, midőn első kísérlete után
egy időre vissza kellett húzódnia. Ezt a hangot hallatta a török síp, midőn nyergelőt
f ú j t a k : sírokat pattantott, a világ oszlopait rázta. Ám, Szőllősi beszéde a könyv
végén megszelídül, eljut az önfeláldozás tiszta mámoráig: „Ímhol vagyok Atyám!
hogy cselekedjem a te akaratodat, elmegyek és váltságnak árául adom az én életemet, hogy megfizessem az elesett embernek adósságát." Később Rákóczi beszédeiben, majd Vallomásaiban mintha ugyanez a hang csendülne meg.
Így hirdette az igét a „szent háború" prédikátora, mert a kurucság az volt,
vérrel s emberi verejtékkel megszentelt, minden szabadságharcunknál tovább tartott,
s ha pillanatnyilag szünetelt, akkor is égett az ország, hullott az ember. Zrínyi
Péterék híjával találtattak, majd vészt jósló csend után Thököly Imre következett,
ő sem volt sokkal különb, csak a feszültség nőtt, s ezért számosabb, elszántabb
rebellis erő sorakozott fel. Thököly még országos távlattal is alig rendelkezett, nem
hogy Európában tudott volna gondolkodni. Zrínyi Ilonára áhítozott, nevéért, rangjáért és nem utolsósorban vagyonáért, el is nyerte, de Zrínyi, a költő szellemi, katonai és erkölcsi hagyatékából mit sem tett magáévá, hadi disciplináját talán nem
is ösmerte. Alatta lett általános harcmodor a portyázás, főfő hadicél pedig a préda
szerzése. Lecsaptak az ellenségre, elsöprő rohammal megszalasztották, azután a málhás szekerekre vetették magukat, a labanc pedig visszafordult, s győzött. De bármit
mond a látszat, még sem „rablóhadjárat" folyt. A kurucok jobbára bizonytalanságban hagyták családjukat, s midőn hazatértek, olykor üszkös romok fogadták őket,
a család pedig ki tudja, merre futott, ha ugyan nem hevertek a csontjai szanaszét.
A kuruc düh országos arányú volt, ugyanakkor mérhetetlen egyéni keserűség, s a
kettőt alig lehet elválasztani egymástól. Thököly hibája abban rejlik, hogy vezéri
szerepet vállalt, de nem bírt hadi regulát teremteni. Nem ütötte meg a hadvezér,
az államférfiú, de még a mindenkire kötelező emberi erkölcs mértékét sem. A gyermek Rákócziból — megelőzve a Habsburgokat — „Sasfiókot" akart csinálni, csak
4»

parlagibb eszközökkel. A kurucság történelmi elhivatottságára vall, hogy a nagy
csalódást, Thököly csődjét is kiheverte, sőt ú j mélyáram tört fel.
Eddig a protestáns köznemességé volt a főszerep, most azonban Órás András és
Tokaji Ferkó nyomában előre tör a nép. Mintha Dózsa György mozdult volna meg
sírjában, szélesebb sodrású népi forradalom készülődik, s Lengyelből haza hívja
Rákóczit. Rákóczi nem tétovázik, átlépi a határt, visszavonulásra kényszerül, de egyhamar újra megjelenik. Saját szemével látta, hogy rongyos, alig fölfegyverzett jobbágyok sereglenek, tisztjeik kóborló mesteremberek vagy bocskoros nemesek. A vagyonos nemesek várakba, erődített városokba húzódtak, ugyanúgy rettegtek a parasztforradalomtól, mint a németektől. Távol áll tőlem Rákócziból „népi forradalmárt" csinálni, de tény, hogy a német-római szent birodalmi hercég, a haza leggazdagabb főnemese vállalta ennek az egyelőre bizonytalan sorsú paraszti áradásnak a vezérletét, s ez a szolidaritás később sem hunyt ki benne. Szalay László,
egyik legmegbízhatóbb történetírónk állítja: „ . . . a hír, hogy Károlyi Sándor Rákóczihoz pártolt, hogy a hűségi esküt letette kezébe, rövid idő múlva ezrekkel növesztette a kuruc sereget, melynek a nemesivel ellentétet képző pórtypusa most mindinkább országossá alakult". Károlyi, a legkörültekintőbb főúr, ezzel a lépésével csakugyan példát mutatott a tétovázó nemeseknek, ugyanakkor csatlakozása több tekintetben végzetesnek mondható, ö gyűjtötte maga köré a Thökölytől örökölt, portyázó
hadmodorhoz szokott, prédára éhes tiszteket, és a végsőkig ragaszkodott hozzájuk,
ezek pedig a folyamatosan grasszáló pestis mellett hadászati pestist terjesztettek.
Rákóczitól tudjuk, hogy Károlyi nem csupán harácsolt, de kereskedett is, katonái a
zsákmányolt holmit többnyire elkótyavetyélték, s megbízottjai vették meg, ő pedig
busás áron adta tovább. Ügy vélem: a szatmári békét nem „áruló", de a harácsoló
„nagy gazda" kötötte, mert immár a szerzett javak megőrzésében és békés gyarapításában látott jó üzletet; számításaiban nem is csalódott.
A háború nemzeti szabadságharccá vált, nem is lehetett volna tartós, ha nem
szélesedik azzá. De Rákócziban s közvetlen környezetének haladó köznemeseiben
már a későbbi reformkorszak eszméi csíráztak, mivel tudták, hogy a „nemesi nemzet" egyedül képtelen nagy történelmi feladatok megoldására. Ám, terveit éppen
leghűségesebb embere, ugyanakkor a rendi párt vezére, Bercsényi Miklós ellenezte
meg. S vajon kit tehetett volna a helyébe? A tehetséges, európai műveltséggel, sőt
tekintéllyel rendelkező, de megbízhatatlan Forgách Simont? A rendi párt merevsége
elsősorban a hadügynek ártott. A nemesség jelentős része viszolygott a katonaságtól,
a szegénylegényekről nem történt emberi jövőt biztosító gondoskodás; Rákóczi paraszt katonáinak szabadságot és földet akart adni, a földesúr azonban visszahurcolta,
és irgalmatlanul büntette a katonáskodó jobbágyot. A kuruc háború sok ellentmondása között ez volt a legnagyobb, a legpusztítóbb.
Történelmünkben Rákóczi az első, aki a társadalmat osztályai szerint elemezte
és értékelte. A rendi társadalomból szinte teljes mértékben csupán a protestáns
köznemességre számíthatott, ezekből alakított kormányt, ám ennek a hatáskörét a
szécsényi gyűlés alaposan megnyirbálta. Még ijesztőbb dolog történt az ónodi országgyűlésen. Platthy Sándor, Rákóczi „minisztériumának" talán legtehetségesebb tagja,
a közteherviselés bevezetésével meg akarta szüntetni a rendi állam pénzügyi anarchiáját. Állítólag csatlakozott a túróci ellenzékhez, ezért börtönbe vetették, Rákóczi
azonban megmentette, és ismét környezetébe fogadta; aligha cselekszik így, ha
Platthyt komoly felelősség terheli. A valószínűségi számítás azt sugallja, hogy a
rendi párt a túrócziakkal egy füst alatt Platthyt is véglegesen el akarta intézni,
mert reformtervei valóban elevenébe vágtak. A fejedelemhez csatlakozott főrendűeket minden vonatkozásban anarchikus magatartás jellemezte. Kiemelkedő személyiség alig akadt köztük, csak gőgjük burjánzott, önteltségük alig ismert határt. Az
alulról fölemelkedett és valóban kitűnő katonákat, mint Bottyán Jánost, lenézték.
Rákóczi katonai képességeit sem ismerték fel, parancsait félvállról vették, olykor
egyenest ellenszegültek, ezért nem egy döntő csata elveszett. A katolikus klérus nem
titkolta ellenszenvét; a pápa utóbb kiátkozással fenyegette a Rákóczihoz csatlakozott
papokat. A polgárság támogatta, ez azonban nem sokat jelentett. A XVI. században
5»

gyors fejlődésnek induló honi polgárságot Bécs gyorsan elsorvasztotta, mert Magyarországnak a nyerstermelő gyarmat szerepét szánta. A kuruc háborút a nép indította,
terheit szinte egészen a nép viselte, de jutalmát még elvben sem nyerte el.
És mégis ez a félig elvérzett, pestistől tizedelt ország a „szent háború" végén
fejtett ki legtöbb erőt. Ez pedig csak azért történhetett meg, mert az „alsó Magyarország" hitt Rákócziban. Tudatosan látták személyiségének rendkívüli méreteit? Ügy
vélem, inkább érezték, mert nem hiányzott belőle az elhivatott ember természetes
varázsa. Valóban a legkülönbek közé tartozott, akiket ez a föld adott. Hazájának
megújhodást és európai szerepet szánt. Merész szándék volt az utóbbi? Valóban, de
az egykorú európai helyzetben valószerűnek ítélhette. Külpolitikáját ugyanakkor teljes felelősség jellemezte, mert hazája szabadságát nemzetközi biztonsági szerződésekkel akarta körülbástyázni. Elmaradt, feudális társadalomban született, de túlnőtt
azon, politikai gesztusai mind a jövőbe mutattak.
Nyílt kérdés: vajon mire kellett több időt s erőt tékozolnia, diplomáciai erőfeszítéseire, vagy a széttagolt, ellentmondásaitól mindig robbanásra kész ország
egyensúlyának fenntartására? A protestánsok sérelmeikkel tették próbára idegeit,
a katolikusok előjogaik harsogásával gyötörték. A fejedelem túl volt a vallási tébolyon, a lényeg izgatta, megmaradásunkért viaskodott, s nem csoda, ha így fakadt
ki: „Miért kínoztok engem olyannyira, keresztre miért vertek? Hányszor megesküdtem már nektek, hogy adott szavamat be fogom váltani, s ti még mindig nem adtok
hitelt nekem, még mindig háborogtok?" A békepárt szívós alattomossággal meg
akarta fertőzni a hadsereget is, Rákóczi ekkor mondotta talán legszebb beszédét a
hadak előtt, rögtönzött, minden szava mélyből szakadt fel: „Lettem volna inkább
oly szerencsés, hogy hazánk oltalma mellett veletek együtt gyarló testemet halomba
rakattam volna, mintsem becstelenségeket okozó cselekedetekről kell emlékeznie
most élő, de csaknem eltemetett vezérteknek. Mit akartok? Vérkíméléssel, harckerüléssel, erősségek elhagyásával, egy szóval szaladással édes hazánkat akarjuk megnyerni? . . . Engedjétek, hadd keressem ellenségem fegyverét, mintsem veletek haldokló gyalázatos életet éljek". Szőllősi Mihály imakönyvében „az élvén haló bús
L é l e k . . . felromboltatik". Mennyire más a két hang, mégis vérrokonok. De a nagy
fejedelmet miként léphette el olyan gyötrelmes keserűség, mint a bujdosó prédikátort?
A válasz kéznélfekvő. A főurak, kik a feudális társadalom vastörvényei szerint
döntő szerepet játszottak, legfennebb a fejedelem válláig értek, ezért megrettentek
terveinek arányaitól, mivel merőben hiányzott belőlük az idő dimenziója, szokványokhoz ragaszkodtak, előítéletekben hittek, nem ugyan a mártíriumig, de egészen
a vértolulásig. Nem keresték helyünket Európában, mert erejük kimerült saját helyüknek keresésében, saját helyzetük lehető legkedvezőbb biztosításában. Még a
legjobbak egyike, Bercsényi is teljesen betelt önmagával. Rákóczi Európára figyelve
akart országot építeni, hiányérzetek sokasodtak benne, olykor csaknem szétvetették.
Megkönnyezte a szenvedésre ítélt jobbágyokat, elitet akart teremteni, telepítésre
gondolt, mint egykor Bocskay, kétségbe ejtette iskolaügyünk elmaradottsága, maga
gyakorlatoztatta csapatait, harcokat irányított, de hiányoztak a terveit megértő
tábornokok, a közösségi élet mámora hevítette, ám egyre jobban éreznie kellett,
hogy egyedül van, s azok is alig értik meg, akik szeretik. A magány érzete
fojtogatta.
Ez a magány és a vele járó keserűség űzte időnként a lengyel palatina forró
ágyába, ahol feloldódhatott, megtartó örömöt és vigaszt nyert. Ügyének bukása
után magánya még kínzóbb lett, nem elégítette ki a francia udvar ragyogása, és a
másik véglettel kísérletezett, kolostorba vonult, magányát másfajta magánnyal próbálta gyógyítani de nem sikerült, mivel még mindig gazdagon sarjadt benne az élet.
Végül Jenikő és Rodostó következett, itten is nagy vállalkozásba kezdett, ha a sors
nem engedte, hogy ú j országot építsen, önmagát akarta újjáteremteni a katarzis
tüzében. Befelé vonult, egyre kevesebbet érintkezett környezetével, lelke azonban
ekkor sem indult töppedésnek, életérzését a sors kegyetlen csapásai sem törték meg,
mindvégig egyetemes maradt. Megírta Vallomásait, ezt a látszólag vallásos alázatba
6»

omló, valójában eretnek művet. Az egyháznak tetsző vallásosság a szertartások, az
imák és az irányított elmélkedések állandó és változatlan gyakorlatának a fegyelmére épül. Aki túllendül ezeken, áttöri a dogmák mohos falát, a vallás alapelveit
kritika tárgyává teszi, a „bűnös ember" természetéhez, vagy a világ egyre inkább
felismert törvényeihez viszonyítja, az eretnekké válik. A tételes vallás ezek szerint
a végső dolgokról történő gondolkodásnak, az ember lelki növekedésének legfőbb
gátja. Rákóczit untatták a szokványos imák, és ezt nyíltan bevallotta. Azt sem titkolta, hogy lelke olyan gondolatokig emelkedik, aminőket hiába keres a vallás szentesítette gondolatvilágban. A katarzis nála embersége tisztítótüzét, nem pedig megcsonkítását vagy feladását jelentette, más szóval: sohasem árulta el önmagát. Az
egész ember kívánt átmenni a katarzis tüzén, és az egész ember akart győztesen kikerülni abból. Rákóczinak kellett valaki, akinek életnagyságban mutathatja meg önmagát, mert a katarzis fenntartás nélküli vallomást követel. Ebben pedig nem volt
elég az absztrakt, előírásszerű isten, azt otthagyta Groboisban a kamalduli barátoknál, és magából vetített ki istent magának, saját, egyre jobban megtisztuló énje
előtt borult le, neki gyónt, önmagával folytatott párbeszédet. Gyónása pedig távolról
sem szokványos ájtatoskodás, nem csupán „bűneit" mondja el, de sorra veszi terveit
és emberi igényeit alázatosan, de konokul. Művében egymás mellett futnak a külső
meg a belső élet dolgai és eseményei. Nála nincsen különbség külső és belső élet
között, mert az uralkodás neki világot teremtő munka, és csupán az fáj, hogy olykor emberi kicsinyességek irányították, nem maradt mindig a teremtés „isteni" '
szintjén. Az egyház tudorai megállapították írásai eretnekségét, Rákóczi pedig tiltakozott, nem akart szakítani az egyházzal, mert végül már csupán ez a fonál fűzte a
„keresztény világhoz". Ez azonban mit sem változtat a tényeken. Vallásossága sok
tekintetben rokon Adyéval, bár katolikus alkatú, s két századdal korábban keletkezett, de mindkettő a legközvetlenebb, a legbizalmasabb hangon beszél Istenéhez.
Azt se feledjük, hogy végső dolognak Rákóczi az Örök Igazságot hitte. Akár a népiéleknek s a folklórnak, néki is az „Örök Igazság" volt legszebb álma és ethosza.
Ezáltal is humanizálta a „vallást".
Rákóczit és a kurucságot egy 1913-ban megjelent munka fölötte elmarasztalta.
Írója úgy vélte, hogy a nemzet mindkettőt kivetette tudatából. Azt sem titkolta,
hogy a 67-es korszak elragadtatott híve, mert a nemzetet hatalmas fejlődés útjára
vezérelte, s ezen „büszkén" haladunk tovább. Öt esztendő múltán a történelmi ország
összeomlott, és kiderült, hogy vezető rétegeink akkor tévesztettek utat, midőn Rákóczi és a kurucság hagyományát botorul elvetették. De vizsgáljuk meg legalább
az irodalom területén, hogy Rákóczit és a kurucságot csakugyan teljesen elfeledtük?
A hivatalosokra találó ez a megállapítás, annál kevésbé a hivatottakra. Adyban, legnagyobb lírai feltörésünkben, aki csakugyan évezredek hőjét s havát hozta, a kurucság új életre kelt. Múltunkból mindenekfelett két hagyományhoz ragaszkodott:
Dózsához és a kurucsághoz. Korántsem utánozta a kuruc költészetet, nem állott meg
ébresztgetésénél, de tovább teremtette. A Szeretném, ha szeretnének első ciklusa az
Esze tamás komája címet viseli, Ady hitet tesz a népi kurucság mellett. Első igazi,
egyben legnagyobb kuruc verse, a Bujdosó kuruc rigmusa, a „szent háború" sorséneke. Megírta Esze Tamás végzetének merész, ú j arcú balladáját, majd a borpárában feltűnő kuruclátomást. Midőn az irodalmi salabakterek megtámadták, kurucosan
válaszolt (A harcunkat megharcoltuk). Nem sokkal a világégés előtt megindult a
két kuruc párbeszéde, s ez a versekbe sűrített dráma tovább folyik a világháború
éveiben. Kérdem: kaphatott volna különb elégtételt Rákóczi és a kurucság Ady történelmi továbbzengésénél?
Mikor Babits Mihály a két világháború között minden fényt kioltó szél közeledését érezte, szétkiáltotta, hogy ember kell majd lámpánkat tartani, szítani tüzét, és
a legméltóbb példára mutatott: „hogy úgy lobogjon, mint mikor ama / kuruc tüdő
fútt rá s ama dacos kar / intett vele Isten felé: Ady!"
A példa s az eszmény a kuruc Ady volt.
Óbudán, 1975. december—1976. január.
7»

BEND A KÁLMÁN

Rákóczi és a szerbek
A Rákóczi-szabadságharc történetével foglalkozó munkák a délszlávokról szólva
többnyire csak azokról a harcokról emlékeznek meg, amelyeket a kurucok és a bécsi
udvar szolgálatában álló szerbek egymással vívtak. Arról, hogy az ellenségeskedés
mögött a szabadságharc egész ideje alatt komoly kibékülési törekvések húzódtak,
amelyeket a fejedelem különösen fontosnak tartott, s amelyek több ízben a megvalósulás reményével kecsegtettek, a történetírás mindeddig alig tudott valamit.
A kérdés pedig egyáltalában nem mellékes: szerbek és magyarok megbékülése
lényegesen javíthatta volna a szabadságharc győzelmi esélyeit.
A dolgok megértéséhez elöljáróban emlékeztetnünk kell arra, hogy a törökkel
folytatott évszázados harcok, a török hódoltság másfél évszázada teljesen megváltoztatták Dél-Magyarország etnikai képét. A Temesköz, a Szerémség egykori magyar
lakossága eltűnt, a Bácska és a Dél-Dunántúl magyarsága pedig erősen megritkult:
kardélre vagy rabságba került, csak keveseknek sikerült északabbra, viszonylag
nyugodtabb vidékekre menekülni. A lakatlan, elvaduló tájra már az 1500-as évek
második felében megindult a török birodalomból a balkáni népek bevándorlása.
Először a török sereg nyomában járó martalócok jöttek, akik a török erősségek,
palánkok körül telepedtek le. Követték őket a kereskedők, akik m á r a falvakba is
beköltöztek, kezükbe véve a bérleteket és az uradalmi tisztségeket is, végül pedig a
parasztok, ezekre a termékeny föld, a viszonylag szabadabb élet gyakorolt nagy
vonzerőt. Különösen a Szávától közvetlenül délre eső területekről jöttek nagy számban bosnyákok és szerbek. Amikor pedig a Dél-Alföldről az 1680-as években kiszorították a félhold hatalmát, Crnojevic (Csernojevics) Arzén ipeki pátriárka vezetésével újabb több tízezer család kért és nyert bebocsátást Magyarországra.
A bécsi kormányzat szívesen és örömmel fogadta a Magyarországra költözőket.
Az elpusztult, lakatlan területek megművelésében és a határoknak a törökkel szembeni megvédésében egyaránt számított a betelepülőkre, amellett úgy gondolta, sikerrel tudja majd őket felhasználni a magyar nemesség ellen is. A kezdetben ideiglenesnek szánt letelepedés ugyanis hamarosan véglegessé vált, amikor az 1699-es
karlócai béke a balkáni szerb területeket török fennhatóság alatt hagyta. Az ú j
határvédelem megszervezésénél a kormányzat már messzemenően a szerb jövevényekre épített. 1701-ben megkezdődött a szávai, dunai, tiszai és marosi határőrkerületek megszervezése, mindenütt szerb katonasággal, s ezeket — a magyar kormányzati szervek kikapcsolásával — közvetlenül a bécsi haditanácsnak rendelték
alá. I. Lipót király 1690-es kiváltságlevele pedig lehetővé tette számukra, hogy zárt
katonai és politikai egységben éljenek. Maguk választották v a j d á j u k a t és bíráikat,
állami és egyházi adót nem fizettek, falvaik a katonai beszállásolás alól mentesek
voltak, egyházi és vallási ügyeikben pedig teljes szabadsággal jártak el. Minderre
azzal egyidőben került sor, hogy a magyar végvári katonaságot szélnek eresztették,
a jászok és a kunok kiváltságait megszüntették, a magyar parasztságot pedig a
porcióztatással nyomorba döntötték.
A szerbek — avagy rácok, ahogy a korabeli szóhasználat nevezte a nagyobb
részt görögkeleti vallású szerb, kisebb részt katolikus bosnyák, sokác, bunyevác,
félig pásztor-, félig katonaréteget — pontos számát a 17. század végén megadni nem
tudjuk. Úgy tűnik azonban, hogy több százezren voltak. Ha képzeletben egy vonalat
T a n u l m á n y u n k némileg rövidített változata annak a dolgozatnak, amely a Rákóczi-évforduló alkalmából kiadásra kerülő tanulmánykötetben jelenik meg, részletes jegyzetekkel és
levéltári utalásokkal. Ezért nem látszott szükségesnek a t a n u l m á n y állításainak és a d a t a i n a k
itteni dokumentálása.
8»

húzunk a térképen a nyugat-dunántúli Kanizsától a Balaton déli partján, a Siómentén, a Duna—Tisza közén Baja és Szeged közt, majd a Maros partján Aradig, —
az ettől délre eső területen a rác telepek száma jóval meghaladta a magyarokét.
Sőt, e vonaltól északra is jelentős rác településeket találunk, főleg Tolna megyében,
és a Duna—Tisza közén, de följebb is, fel egészen Szentendréig, sőt Esztergomig,
keleten pedig Váradig. Köztük a régebben beköltözöttek ekkorra már megtelepedtek, termelő munkából éltek s részben beilleszkedtek a magyarországi viszonyokba.
A nagyobb rész, elsősorban az újonnan jöttek viszont félnomád életmódjukkal,,
fékezhetetlen vad erkölcseikkel élesen szembenálltak a magyar társadalommal.
Ehhez járult, hogy a rácok egészét áthatotta az etnikai különállás tudata, amit
papjaik tudatosan és állandóan élesztettek is. Részben ebből is következett, hogy
a magyar lakossággal való súrlódásuk, sőt összecsapásuk napirenden volt.
A nemesség a betelepült szerbekben kezdettől fogva a bécsi udvar embereit
látta. De a magyar parasztságban is ellenséges érzést keltett, hogy más, sokkal
szigorúbb törvények vonatkoztak őrá, mint a jövevényekre. Míg a magyar jobbágy
adózott az államnak, az egyháznak és földesurának, a szerb mindez alól mentes
volt; míg amaz robotra járt, ez földesurat nem ismert; s míg a protestáns magyar
falvak vallásuk miatt súlyos üldözésnek voltak kitéve, a rácok szabadon élhettek
görögkeleti hitükben. Erőszakoskodásaik teljesen megtorlatlanok maradtak, ahogy az
is csak szóbeli rosszallást vont maga után, ha fegyveresen rátörtek a megtelepült
magyar falvakra, leölték az ellenállókat, elhajtották a jószágot s felgyújtották a
házakat. A bécsi udvar nemhogy fékezte volna, de inkább még táplálta a szerbek,
magyarellenességét, s a rác katonaságot ostorként használta, amellyel állandó rettegésben tartotta a magyar lakosságot. Az udvari politikának sikerült már a század:
végére elérnie, hogy a ' k é t nép, magyarok és magyarországi szerbek, engesztelhetetlen ellenfélként álltak egymással szemben.
Rákóczi első pillanattól kezdve felismerte, hogy a Habsburgokkal szembeforduló magyar nemzeti küzdelemnek elsőrendű érdeke, hogy a harcias szerb határőröket maga mellé állítsa. Ha ez sikerül, több tízezer edzett katonával erősödik afüggetlenségi harc tábora (ugyanannyival gyöngül az ellenség), a kuruc hadsereget
nem fenyegeti hátbatámadás veszélye, biztosítja a hátország nyugalmát, s lehetővé
teszi a közvetlen összeköttetést a török portával — hiszen a határt a szerb granicsárezredek őrizték. Már 1698-ban, a Habsburg-ellenes összeesküvés első tervezgetései
során, kapcsolatot keresett tehát Crnojevic Arzén pátriárkával. A legjobbkor: a
szerbek ugyanis elégedetlenkedtek, főleg a már megtelepült részük, mert az u d v a r
azt vitatta, hogy rájuk nem vonatkoznak a kiváltságok, elrendelte, hogy fizessék a
hadiadót, amit azok megtagadtak. Crnojevic talán arra is rádöbbent, hogy a két
nép ellenségeskedése nem vezethet jóra, s az itt élő szerbek érdeke a magyarokkal
való együttműködést kívánja. Annyi bizonyos, hogy megegyezés jött létre köztük,,
mely szerint a szerbek 40 000 katonával támogatják a Bécs-ellenes küzdelmet.
Rákóczi — a későbbiekből visszakövetkeztetve — az 1690-es kiváltságok elismerését,
ígérhette.
A Crnojevic és Rákóczi közti megegyezés kipattanása nagy megütközést keltett
az udvarban, s voltak, akik úgy vélték, hogy a pátriárkát hűtlenségért törvény elé
kell állítani. Végül mégis az elfogatás ellen döntöttek, mert félős volt, hogy a szerbek nem néznék tétlenül főpapjuk elhurcolását, aki ellen egyébként sem volt írásbeli bizonyíték. Az összeesküvés amúgy is meghiúsulván, elégnek látszott, ha ráijesztenek a pátriárkára. Bécsbe rendelték tehát, s nem is engedték haza. Ahogy a
haditanács már később megindokolta: így szem előtt van, s nem kell attól tartani,
hogy a rácok a rebellis magyarok mellé állnak.
A bécsújhelyi börtönből 1701 novemberében Lengyelországba menekült Rákóczi
továbbra is mint bizonyos dologgal számolt a rácok csatlakozásával. Ebben az értelemben tájékoztatta Bercsényi is XIV. Lajos francia királyt már 1701 nyarán, mondván, hogy az ország déli határvédelmét biztosító rác helyőrségek „nagyon elégedetlenek" a bécsi udvar politikájával, amely megpróbálta őket gyarmati függőségbe
9»

vonni („réduire en colonie"), és „erősen hajlanak a felkelésre". 1703 júniusában —
Rákóczival egyetértésben — úgy ítélte meg, hogy ha a rácoknak rendes zsoldot
ígérnek, s előlegként köztük 5—6000 tallért szétosztanak, közülük „több ezer" fegyveres megnyerhető. A belőlük szervezett ezredekkel azután eredménnyel t á m a d h a t nák Stájerországot, mert — írta — a rácok „természettől fogva jó katonák és a
hadakozáshoz minden szükségessel rendelkeznek".
A rácok azonban nemhogy Rákóczi mellé álltak volna, hanem szembefordultak
vele, s 1703 júliusában a marosi és váradi helyőrségek végigpusztították a kuruccá
lett Bihar megyei falvakat. Rákóczi hadat küldött ellenük. Ahogy XIV. Lajos Varsóban tartózkodó követének, Bonnac márkinak írta: hadai mindenütt győzelmesen
nyomulnak előre, s „a németeknek" csak egy reménysége maradt, a rácok. Meg
kell akadályoznia a császári és a rác csapatok egyesülését. 1703. augusztus 6-án
hajnalban a kuruc sereg meglepte a váradolaszi szerb katonai palánkot és a benne
levőket kardélre hányta.
A váradolaszi rácokon aratott győzelem után három nappal, augusztus 9-én, a
székelyhídi táborból Rákóczi nyílt levelet bocsátott ki „ezen megnyomorodott magyar
hazánkban lakozó vagy vitézkedő rác nemzetnek, minden tiszteinek, alattok való
rácságnak és helyeknek minden lakosinak" címezve. Elmondja benne, hogy a harcot
„ . . . édes magyar hazánk régi dicsőséges szabadságának, törvényes igazságának felszabadítására és az elviselhetetlen, törvénytelen, kegyetlen igának kivetésére" indította. Tudja, hogy „ezen mindenkor fegyverhez szokott rác nemzet is a német igának nem kevés búját, bosszúját szenvedte, holott az német hittel, ígérettel, fegyverviselő szabadság helyett súlyos porciózó zaklatással, s executiós kínzással minden
irgalmasság nélkül kínzotta ezen hajdani hadi becsülettel vitézkedő rácságot." Hogy
majdan ők is részesedhessenek „országunk régi dicsőséges szabadságában", elrendeli : „valaki magyar hazánkban lakos . . . rác maga szabadságának örül, fogjon
fegyvert, kötelezze édes hazánk szolgálatjára magát". Ő pedig megígéri, „hogy fiúrul-fiúra, maradékról-maradékra oly szabadságban lesznek, hogy sehol senkinek
semmi adót nem adnak, minden rác városok, amelyek most hazánk szabadsága
mellett fegyvert fognak, valamint más hajdú városok oly szabadsággal fognak élni
•és egyedül csak fegyverükkel fogják hazájukat szolgálni." Ha azonban nem állnak
.a szabadság mellé — végződik a pátenslevél —, sőt a német oldalán fognak fegyvert, „úgy amint máris némely Váradra gyűlt rácok elkezdették vala", akkor
„minden könyörületesség nélkül öletjük, vágatjuk, sőt a gyermeket is kardra hányatjuk, és Isten boldogétván fegyverünket, egészlen kigyökereztetjük a magyar
"hazábul az egész rácságot,... egyszóval hazánk árulóinak és ellenségének fognak
tartatni." Nem is érdemelnek mást, „akik hazánknak javát veszik, mégis ellenünk
támadnak."
Szeptember 17-én a tokaji táborból Bercsényi Miklós, mint a kuruc hadak fő. generálisa, maga is kiáltvánnyal fordult a rácokhoz. Hivatkozva Rákóczi pátenslevelére, megismétli az ígéretet, hogy ha melléjük állnak, „valamint a hajdúváro•.siak, országunkban oly nemesi szabadságban lésznek", az viszont „aki vesztét keresi
és inkább csúfja és jobbágya akar lenni a németnek, mintsem régi dicsőséges szabadságában élni" az a „fegyver kegyetlenségének" vettetik alá. Szeptember 18-án
pedig Rákóczi megküldeti a székelyhídi kiáltványt Jovan Tököli-Popovicnek (az
egykorúak csak rác Tökölinek vagy Tököli Jánosnak nevezték), az aradi rác határ -őrezredek parancsnokának.
Rákóczi nagyon bízott kiáltványa sikerében, annál inkább, mert a Hunyad megyei rác katonaság egy része nyár végén kapitányostól a kurucokhoz állt, s a Duna—
"Tisza köziek is hajlandóságot mutattak erre. Károlyi Sándort is azért küldte 1703
októberében a Bácskába, mert az ott élő rácok meghódolását remélte. A Marosvidéki rácok azonban mereven ellenséges' magatartást tanúsítottak. Tököli-Popovic
.a neki küldött levélre nem is válaszolt, s a kiáltványt felküldte Bécsbe, a haditanácsnak.
A haditanács korábban maga is olyan híreket kapott Magyarországról, hogy a
.rácok egyelőre haboznak, hová csatlakozzanak. A hír nagy riadalmat keltett Bécs:10

"

ben, amit csak fokozott a beküldött Rákóczi-, majd Bercsényi-féle kiáltvány. Ezt a
helyzetet a császárvárosban internált Crnojevic pátriárka alkalmasnak találta a
rácok kiváltságos helyzetének megerősítésére. 1703 szeptemberében Lipót császárhoz
fordult, s a szerbeknek adott valamennyi korábbi privilégium megerősítését kérte.
A haditanács igen melegen ajánlotta a kérés teljesítését, s november 22-én már
utasították is az udvari kamarát az okmány kiállítására. Aláírására azonban egyelőre még nem került sor, Lipót király is várta az ellenszolgáltatást. Ugyancsak
november 22-én jóindulatáról biztosította a pátriárkát s felszólította, mozgósítsa
híveit a „tumultuánsok" ellen. Útlevelet is küldött neki (majd három évi bécsi
internálás után), hogy bejárhassa a rác határőrvidéket, s egyben kilátásba helyezte
„az illy nemzetnek adott kiváltságok" megújítását, magának a pátriárkának pedig a
szecsői uradalmat és 300 forint évi kegydíjat ígért. 1703 végén Crnojevié a rácok
nevében hűséget ígért az uralkodónak, s azt, hogy fegyveresen is fölkelnek a „rebellisek" ellen.
A pátriárka állásfoglalása nagyon lecsökkentette a kibékülési törekvések reményét, még a megegyezésre hajló bácskai rácok is visszahúzódtak. 1704 legelején
egyes kuruc generálisok, a Dunántúl vagy a Duna—Tisza közén hadakozó csapatvezérek sorozatosan újabb felszólításokkal, kiáltványokkal fordultak a rácokhoz, de
m á r számbavehető visszhang vagy eredmény nélkül.
A sorozatos rác pusztítások, a dél-dunántúli és Duna—Tisza közi magyar települések fenyegetett helyzete azonban megoldást kívánt, s Rákóczi számára szinte
kötelezőleg írta elő, hogy ha békésen nem lehet, fegyverrel rendezze a helyzetet.
Mielőtt azonban végső eszközhöz folyamodott volna, még egyszer megkísérelte a
megegyezést. Ezt célozta az egri vár 1704. április 16-án aláírt megadási feltételeinek
az a pontja is, mely a várvédő rác katonaság számára a magyarokéval azonos elbánást biztosított, s még vagyonuk megtartását is engedélyezte —, ez a szerbek
körében kedvező, visszhangot váltott ki. Ezt követte a fejedelem újabb kiáltványa,
1704. április 30-án, a dunapataji táborból, melyben mégegyszer csatlakozásra hívta
a rácokat. „Minthogy egész armadánkkal indultunk a Dunán túl való földre, olly
véggel, hogy valakik igazságos igyünk mellett szerencséssen boldoguló fegyverünknek ellenségeinek lenni magokat declarálják, akár rác, akár más nemzet legyen,
azokat tűzzel s vassal végképpen elpusztítsuk. Akartuk azért kegyelmességünket
declarálnunk, és a Duna mellett s ott körül levő rác s egyéb akármelly nemzetet
intenünk: ha fegyverünk s hadaink keménységét magokon tapasztalni nem akarják,
sőt oltalmunk alatt magok bátorságos megmaradásokat továbbra is kívánják, hűségüknek megbizonyítására egy hét alatt hódoljanak m e g . . . Különben egész armadánkkal reájok menvén végképen tűz s vas s fegyver által elpusztíttatjuk."
A kiáltványra válasz nem érkezvén, június 29-én Rákóczi megindult hadaival a
Duna—Tisza közének elfoglalására. Bevette a bácsi várat, Titelnél megverte a felsorakozott határőröket, feldúlta Zentát, felégette a Duna és a Tisza menti szerb telepeket, s 19-én Szeged alá érkezett, ahol hamarosan elfoglalta a rác palánkot. A hadjárat megtörte a bácskasági rácok erejét. Közülük sokan elestek, a megmaradottak
pedig részint a mocsarak közé húzódtak, részint családjukkal együtt átkeltek a
Danán s török területre menekültek.
Győzelmei tetőpontján Rákóczi újabb megbékélést kezdeményezett. Július 20-án
Szegedről a temesvári pasához küldte a konstantinápolyi francia követ mellette
tartózkodó titkárát, Michelt és Perényi (Ádám?) bárót, azzal, hogy Szeged ostromához szerezzenek puskaport a pasától, és hogy kérjék őt fel a rácokkal való közvetítésre. A fejedelem teljes amnesztiát ígért a neki meghódolóknak, azzal, hogy többé
nem háborgatja őket, ha ők is veszteg maradnak. Ellenkező esetben a télen újabb
nagy hadjáratban indul ellenük. A pasa azonban nemcsak a puskaport tagadta meg,
hanem kitért a közvetítés elől is. Ahogy mondotta: szívesen tenne eleget a fejedelem
kérésének, de a rácoknak nincs olyan vezérük, akivel tárgyalni lehetne, ö is őrséget állított, nehogy valamennyien a szultán földjére jöjjenek. Michel erre megjegyezte,. hogy ha a pasa beengedné a rácokat, s letelepítené őket, ezzel nemcsak
11»

a fejedelemnek tenne szolgálatot, hanem intézkedése az Ozmán Birodalomnak is
hasznára válna, hiszen a rácok egyrészt adót fizetnének, másrészt a földet művelnék. A pasa ezt a javaslatot el is fogadta, s ígéretet tett, hogy kihirdetteti a rácok
közt: aki át akar jönni török területre, azt befogadja.
Rákóczi nem adta fel a reményt. Újabb pátenseket íratott a rácokhoz s szeptember 6-án magához Crnojevic pátriárkához fordult levélben. Ebben megismételte
korábbi ajánlatait: a rácokat kiváltságaikban „restituáljuk, abban conserváljuk és
manuteneáljuk mind most, mind jövendőben". A pátriárkának pedig „a m u n k á b a n
való fáradozásáért" húszezer magyar forintot ajánlott fel. Ajánlatának azonban
semmi foganatja nem volt.
1705 kora tavaszán, Károlyi Sándor dunántúli hadjáratának kezdetén a fejedelem még egyszer megpróbálkozott. Egerből újabb ünnepélyes kiáltvánnyal fordult a
rácokhoz. Előző pátenseiből tudhatják — olvassuk ebben — „minemű igazságos
igyekezettel" törekszik a magyarság szabadságáért való harccal „az egész rác n e m zet szabadságának is (melly az német erőszakos birodalma által elrontatván eltapodtatott) munkáját öszvekötni", kiváltságaikat „régi kívánatos boldog állapotjára
visszahozni s helybenállítani." Ezt megértvén „sokan az rác nemzet közül" nemcsak
hűségére álltak, hanem „szívesen ez ügynek elősegéllésében fegyverükkel is szolgálnak." Mivel tud róla, hogy „a Dunántúl, Dunán innen Tisza közin levő rác nemzet is akarván ez közügynek elősegéllésében való melioratióját jelentgetni," közhírré teszi, hogy „most vagyon ideje, hogy nemcsak ellenségeskedését szüntesse meg,
sőt hűségünkre valósággal magokat ajánlván, akiknek az hadakozásra vagyon kedvek, álljanak szolgálatunkra, hadaink között szolgáljanak, akik pedig magok hellyekben gazdáskodni kívánnak, protekciónk alatt magok helyükben maradjanak." Három
hét alatt elvárja követeiket. Ha ezt nem tennék, parancsot ad, hogy „tűzzel, vassal,
fegyverrel magokat, feleségüket, gyermeküket arrul az földrül végképpen elpusztítsák." Ennek a kiáltványnak sem volt visszhangja.
Közben a Lipót halála után trónra lépő I. József császár mindent elkövetett,
hogy a rácok hűségét biztosítsa, s nem is eredménytelenül. Crnojevic Arzén kérésére
1706. szeptember 15-én ünnepélyes formában megerősítette és ú j r a kiadta a rácoknak adott valamennyi korábbi kiváltságlevelet, s legmagasabb rangú törzstisztjüket,
Tököli-Popovicot nemeslevéllel és aranylánccal tüntette ki. Rákóczi nem tudta a
szerb határőrezredek erejét megtörni, s azok ahányszor a kuruc hadsereg eltávozott
az Alföldről, a szegedi és a péterváradi császári parancsnokok biztatására, m á r i s
bosszuló portyára indultak a védtelen falvak és mezővárosok ellen. Hogy csak a
legismertebbet említsük: 1707. április 3-án éjjel 2000 lovas és 1000 gyalogos szerb
meglepte Kecskemét városát, s teljesen feldúlta. Mire a fegyveres erő Nagykőrösről
megérkezett, a város házainak fele elhamvadt; 148 halott, ugyanannyi „elhajtott"
ember mellett százezer forintra rúgott a zsákmányként elhurcolt anyagi kár.
A szerbekkel való megegyezés ügye reménytelennek látszott, amikor alig másfél
hónappal a kecskeméti vérengzés után, egyszerre biztató lehetőség nyílt a tárgyalásokra. A marosvásárhelyi országgyűlésről Ónodra tartó Rákóczit Szerencsen fölkereste I. Péter cár követe, Dávid Corbea, hogy szövetséget ajánljon a fejedelemnek
arra az esetre, ha elfogadja a lengyel királyi trónt. A cári követ utasításának 9.,
utolsó pontja így szólt: „A szerbekkel kapcsolatban titkosan javasolja (a követ),
hogy a cár őfelsége kész őket a fejedelemmel megbékíteni, őket p á r t j á r a vonni,
hogyha tapasztalni fogja a fejedelem iránta mutatott barátságát."
Rákóczi két kézzel kapott a cár ajánlatán, mely annál inkább sikerrel kecsegtetett, mert a görögkeleti vallású szerbek vallásuk s bizonyos fokig nemzetük legfőbb védnökét látták a cárban, akinek óriási tekintélye volt közöttük. „Elgondolhatják — írta Rákóczi az erdélyi tanácsuraknak, tájékoztatva őket a cárral kötendő
szövetség várható előnyeiről —, mely nagy jó származik a rácoknak lecsendesítésével, akik által ekkoráig ügyünknek nagyobb kárát tapasztaltuk, hogysem ellenségünknek minden erejétül, kik is hogyha a felséges cár munkája által pártunkra
állanak, mind hadaink megszaporodnak, mind penig országunknak Törökország felé
való bátorságos kapuja megnyittatik."
12»

Talán nem túlzunk, ha azt mondjuk: Rákóczi a cár ajánlatából a rácok megbékítését ítélte magyar szempontból a legsürgősebbnek. Ezért azt szerette volna,
ha a cár még az orosz—magyar szövetség aláírása előtt elküldi embereit a szerbekhez. Követének, Nedeczky Sándornak már 1707. május 24-én utasításba adta: „minthogy a felséges cárnak hozzánk küldött követe kilátásba helyezte a rácok megfékezését, a köteles tisztelettel azt kérje, hogy ezt a jótéteményt minél előbb megadja,
és vegye rá őket, hogy vagy tegyék le a fegyvert, vagy álljanak a mi oldalunkra; ha
ez megtörténik, örök hálára kötelezi vele az ország minden lakosát." Még részletesebben szólt a kérdésről a fejedelem július 28-i utasításában: „Ekkép megnyugtatván a felséges cárt őszinteségemről, szorgalmatosan kérje, hogy az alatt az idő alatt
is, míg a teljhatalmú megbízottak a megkezdett tárgyalásokat bevégzik, méltóztassék kiküldeti emberét avégett, hogy azokat a rácokat, akik jelesen a Maros folyó
mentén, valamint Bács megyében, továbbá a Dráva és a Száva közt laknak, és
akiket meggyőződésünk szerint könnyen a mi pártunkra hozhat, egyrészt mert
dicsőséges neve iránt nagy tisztelettel viseltetnek, másrészt, mert ugyanazon vallás
buzgó hívei, s mert a következményekből hasznot várhatnak, a mi oldalunkra
vonja."
Nedeczky június 17-én érkezett Lublinba, s Péter cár még aznap fogadta. Mint
jó politikus, azonnal felismerte, hogy Rákóczi számára a szerb kérdés megoldása a
legsürgetőbb és a legóhajtottabb, ezért a fejedelem kérése elől nem zárkózott el, de
az ügyet a lengyel királyi szék elfogadásától tette függővé. „Ha a fejedelem a szerbek megbékítését kérdezi — íratta Rákóczihoz készülő követének utasításába —, ezt
válaszolja: mihelyt a fejedelem a cár őfelségével a (lengyel) korona elfogadásáról
megegyezett, őfelsége biztosítja, hogy ezt az ügyet elintézi, azaz hozzálát a szerbek
kiengeszteléséhez." Valójában azonban előbb hozzálátott, hogy Rákóczit ezzel is elkötelezze a lengyel korona elfogadására. Ahogy Nedeczky tudósította a fejedelmet:
„ami a rácokat illeti, három-négy nap múlva expediáltat (a cár) Szlavónia—Magyarország felé három vagy négy, itt a táborban lévő derék rácok közül való embert és
kalugert, magát is talán Körbe Dávidot, noha még utunkban megbetegedvén, most
is igen kornyadoz, de remélem három nap alatt megkönnyöbedik".
Corbea nem sokkal ezutáni halála megakasztotta a követek elutazását. Közben,
augusztus 31-én Bercsényi vezetésével Varsóba érkezett a magyar küldöttség, s kéthetes tárgyalás után aláírták Péter cárral a szövetségi szerződést. A szerződésben
ugyan a szerbekről nincsen szó, a cár azonban külön nyilatkozatban kötelezettséget
vállalt a közvetítésre. Eszerint mihelyt Rákóczi pátenslevelét kézhez kapja, megnyeri
a Dráva—Száva közt élő szerbeket, biztosítva számukra a „dicső magyar királyok"
által kapott szabadságjogokat és a szabad despota-választást. Ahogy Rákóczi kancelláriai direktora, Ráday Pál még Varsóból jelentette: a cár a szerződésben vállaltak teljesítését „mindeneket... jövendőre halasztott, kivévén a rácok felől való
előbbeni resolutióját, melyet effectuálni kíván." Nem is egy hét múlva Nedecky
pedig már arról tudósította a fejedelmet, hogy a rácokkal való megegyezést az orosz
udvar minél előbb nyélbe akarja ütni. „Máris írtak több deputátusoknak, siessenek
ide. Innend Felségedhez igazítom őket, hogy ott jó információt vévén, igyenessen,
ahová köll, elmehessenek."
Ráday október 2-án érkezett haza Varsóból s még aznap jelentést tett Rákóczinak. A fejedelem megbízta, hogy azonnal készítse el a szerbekhez intézendő két
kiáltványt, egyiket Rákóczi, a másikat Péter cár nevében.
Az Ungváron, 1707. október 10-én kelt kiáltvány tartalmában lényegesen eltér
a korábbiaktól. Míg azelőtt mindig az 1690-es Lipót-féle privilégiumok elismeréséről, a határőröknek adandó hajdúszabadságról volt szó, az ú j kiáltvány valóban a
régi magyar királyok által adományozott területi különállást újítja meg, az egykori
Szerbia helyett a Dráva—Szává közét ismerve el szerb földnek, szinte társországi
ranggal. Eszerint az említett terület a despota fennhatósága alatt áll, akit maguk
választanak, Rákóczi csak megerősíti méltóságában. Saját hadseregük van, ennek
feje a despota, tisztjeik saját nemzetükből kerülnek ki. Városaik hajdúkiváltsággal
13»

élnek, követeik résztvesznek az országgyűlésen, szabadon kereskedhetnek az egész
országban és vallásukat is szabadon gyakorolhatják. A cár nevében kibocsátandó,
ugyancsak Ráday által fogalmazott kiáltvány talán még erőteljesebben hivatkozik
a szerbek, „régi magyar királyok alatti boldog életére", amit a Habsburgok alatt
elvesztettek, s amit Rákóczi most kész újra megadni nekik.
A kiáltványok szövegét Rákóczi október közepén küldte meg Nedeczkynek,
együtt a varsói szerződést ratifikáló írással. Nedeczky december végén vette kézhez
Minszkben és 1708 január elején jutott a csapataival visszatérő cár elé. Ekkor átadta
a fejedelemnek a szerződést ratifikáló írását, s egyben emlékeztette a cárt ígéretére
a szerbeket illetően. Kérte, hogy Rákóczi kiáltványát fordíttassa le oroszra vagy
szerbre, s a saját nevében kiadandó pátensben határozottan jelentse ki, hogy kezeskedik a Rákóczi által ígért dolgok sértetlen megtartásáért; ha pedig akár a m a g y a rok, akár a szerbek közül valaki megszegné ígéretét, „a maga dicsőséges fegyvereivel és hatalmával megsegíti a sértett felet", s a másikat rászorítja ígéretének megtartására.
A cár nyilván kedvezően fogadta az előterjesztést, s végrehajtására is kiadhatta
az utasítást. 1708. március 13-án Nedeczky Szmolenszkból azt jelentette, hogy a
megbízottak kiválasztása megtörtént, itt Szmolenszkban várakoznak a cár megérkeztére. Egyikőjük katona, a másik egyházi ember, mindkettő szerb. „Már kétszer is
volt nálam a kapitán ebéden, jól esmérem, régi jó katona ember, Bosics Pantelimon
a neve; a metropolita penig ezelűtt négy esztendővel pécsi ladika ( = vladika) volt.
Meggondolhatja ki-ki, miként függenek mindnyájon azon az hiten levők a cártul,
oly messzérül, éppen Havasalföldrül gyütt a kapitán. Magam is azután megadtam
a vizitát, valóban szívesen is vannak hozzám. Elválik, tovább mi lesz."
A megbízottak elküldése azonban továbbra is húzódott. Július elején Nedeczky
búcsúkihallgatáson volt a cárnál; közben ugyanis kiérkezett Rákóczi állandó követe,
Thalaba Máté. Nedeczky a cár intézkedését kérte, hogy a szerbekhez menő biztosok
és a Rákóczi mellé küldendő orosz követ vele együtt indulhasson Magyarországra.
„Kikre igen kegyesen resolválta magát (a cár) — jelentette Nedeczky —, de specialiter ugyan úgy írhatom, inkább kért, hogy várakozzam kevéssé."
Nedeczky egy darabig várt, végül is egyedül tért haza. A biztosok elküldésére
sohasem került sor. Az Oroszországra egyre nehezedő diplomáciai helyzetben, a
küszöbön álló svéd támadás előtt, a cár nem akarta a császárt maga ellen ingerelni, s elejtette a szerbeknek a kurucok táborába való áthozását célzó terveket.
Amikor 1708 őszén az idős Jemeljan Ivanovics Ukraincev, a cár követe megérkezik
Magyarországra, utasítása szerint egyetlen feladata, hogy békét közvetítsen a m a gyarok és a bécsi udvar közt.
Ukraincev Magyarországra érkezését alig néhány héttel megelőzve azonban a
szerb ügyben egy újabb közvetítés indult, ezúttal a Rákóczihoz húzó havasalföldi
román előkelők részéről. Ezzel kapcsolatban rá kell mutatnunk a határőrvidéki szerbek körében 1706 óta egyre növekvő elégedetlenségre. A bécsi udvar ígéretekben
ugyan nem fukarkodott, ténylegesen azonban ígéreteit nem teljesítette: a szerb
csapatok császári, német tiszteknek voltak alávetve, saját tisztjeik nem léptek m a gasabb rangba, sőt bizalmatlanságból, nehogy a magyarok oldalára álljanak, ú j o n nan választott pátriárkájukat, Isaiia Dakovicot túszként Bécsben tartották. Ami
pedig a legsúlyosabban esett latba: tudomásukra jutott, hogy a jezsuiták terveket
kovácsolnak az orthodox szerbeknek az unionált görög katolikus egyházba kényszerítésére. Amellett a hadiszerencse sem kedvezett nekik: 1708. július 26-án egy
portyázó kuruc csapat foglyul ejtette vezérüket Tököli-Popovié ezredest, és két
öccsét. Mindez együttesen arra ösztökélte őket, hogy a magyarokkal való megegyezést keressék.
A havasalföldi előkelők egy része, főként a Cantacuzino család tagjai már régebben kapcsolatban voltak Rákóczival. Az ő segítségével akarták elérni, hogy a török
porta a császárhoz húzó Constantin Brincoveanu vajdát székéből leváltsa, s helyébe
az ellenzék jelöltje, Mihail Cantacuzino kerüljön, „az ki Felségedhez (Rákóczihoz)
14»

s mind az magyar nemzethez igaz nagy tökéletes szeretettel vagyon mindelejétő!
fogvást," — ahogy Mikes Mihály, a Havasalföldre bujdosott erdélyi nemesek vezére írta.
1708 nyár elején Mikes — Rákóczi nagy meglepetésére — a következőket jelentette: „A rácság super negotio religionis az bécsi udvariul felette disgustus lévén,
rác-Tökölivel hatezren az muszkához akartak menni. Egy Rosa nevű kapitányt küldtek Bukurestre az két Oláhországon való általbocsájtatások felől, mely követet az
havasalföldi urak, azkik jóakaróink, visszaküldvén, teljes ügyekezetekkel Felséged
hűségére kívánják őket disponálni, melyről írt is egyike Felségednek, kérvén azon,
hogy egy okos, de nem nagy rendű s hites emberét méltóztassék Felséged mentől
hamarébb hozzájok k ü l d e n i , . . . az rácokat Felséged hűségére inclinálják."
Néhány nap múlva újabb levél érkezett Rákóczihoz, melyet a szintén erdélyi
bujdosó, Lugosi Ferenc, a Cantacuzinok bizalmas embere írt. „Felséges uram —
írta Lugosi —, e napokban jővén Szebenből ide Havasalföldiben Tergovistyára, egy
Rosa nevű, köztük híres és előkelő rác kapitány, itt is nevezetes ember, oly pretextus
alatt, hogy lovakat akar v á s á r o l n i . . . Az generális Szpotár Torna Cantacusenus
u r a m mellé adván magát igen confidenter és continue megudvarolotta és magát
kiadta az örög ú r n a k . . . Ez jött nomine omnium, hogy itt az méltóságos örög úrral
és Szpotár Toma vagy Tomas Cantacusenus uramékkal közölje nemzetük állapotját
és consultálja az két urat, hogy mitévők legyenek, micsoda útját s módját találják
az német keze alól való kiszabadulásba, van-e valami reménség az muszkához, hogy
oda folyamodhassanak, magokat conserválhassák, declarálván az ő nagy kedvetlenedéseket, megbántódásokat és unalmukat." A következőkben elmondotta Lugosi,
hogy ezek a rácok sem arról nem tudtak, hogy pátriárkájok Bécsben fogságban
van, sem arról, hogy Rákóczi a cárral szövetségre lépett, s ezt megtudva „csak az jó
Isten mediátorokat mutasson munkálkodására, remélhetni, hogy megvigasztalja Őfelsége szegény nemzetünk ezzel is." De egyéb dolgok is vannak, — várják Rákóczi
megbízottját.
Lugosi híradását még megerősítette Teodor Corbea, Constantin Brincoveanu havasalföldi vajda titkára (a korábbi cári követ, Dávid Corbea öccse), megírva azt is,
hogy amikor ő Rosa kapitánynak elmondotta, hogy néhai bátyja egyik feladata
éppen az lett volna, hogy a szerbeket a cár nevében összebékítse Rákóczival, ezen
a kapitány nagyon fellelkesedett, s kijelentette; „akár azonnal is készek a tárgyalásra". Hamarosan újabb havasalföldi „közvetítők" is jelentkeztek, így mindenekelőtt
Damascenus rimnici ortodox püspök és egy bizonyos Abraham pópa, a Cantacuzinok bizalmi embere. Ez utóbbi azt is közölte, hogy „Rác-Tököli azt írta a vajdának: mit hall, mikor érkezik ki a muszka cár, mert az egész rác nemzet ő nagyságát (Rákóczit) kívánná a cártul maga fejedelmének".
Rákóczi nyár végén, már a sziléziai hadjárat előkészítése közben a Nyitra
mentén kapta meg a leveleket, s bármennyire fontosnak is tűnt előtte a szerbekkel
való megbékélés lehetősége, a hadjárat közben ennek intézésére sem időt nem
tudott szakítani, sem embert nem talált rá. Egyébként is meg akarta várni a cár
követét, Ukraincevet.
Az augusztus 3-i szerencsétlen kimenetelű trencséni csata után Rákóczi, amint
a belső ügyeket rendbehozta, az elsők közt kerített sort a havasalföldi előkelőkkel'
való tárgyalásokra.
Jemeljan Ukraincev augusztus 19-én megérkezett Egerbe, Rákóczi udvarába,,
•ahol nagy ünnepélyességgel fogadták. A tárgyalások tüstént megkezdődtek, s az.
elsők közt találjuk a szerbekkel való megegyezés dolgát. Ukraincev tárgyalásba
kezdett az Egerbe hozott fogoly Tököli-Popoviccsal, ez azonban nem vezetett eredményre. Az aradi főkapitány, ha korábban habozott is, a trencséni csata után úgy
látszik, okosabbnak gondolta a császár pártján kitartani. Nem maradt más megoldás, mint a havasalföldi közvetítés igénybevétele. Föltehető, hogy Ukraincev ebben
is segítőleg működött közre.
Rákóczi Rhédey Mihály testőrőrmestert, az erdélyi főúri család sarját és Hellebronth János ezeres-kapitányt választotta ki a küldetésre. Utasításuk, mely
15->

augusztus 29-én kelt, felhatalmazta őket, hogy tárgyaljanak a szerbek küldötteivel,
ha azok kellően igazolták magukat, a fejedelem nevében a m á r korábban említett
szabadságjogokat felajánlják és biztosítsák a szerbeket a cár jótállásáról. Ezzel
egyidőben Rákóczi ünnepélyes formában közhírré tétette a szerbekhez szóló, még
1707-ben fogalmazott kiáltványt.
Minden a legjobb reménnyel kecsegtetett, Rhédeyék elindulására mégsem került
sor. Szeptember legelső napjaiban Ukraincev vérhasban megbetegedett, s pár nap
múlva, szeptember 10-én meghalt. Egerben temették el, a görögkeleti templomban.
Hogy ez volt-e az ok, ami miatt a követek nem indultak el, vagy más, nem tudjuk,
annyi bizonyos, hogy a már kész utasítást és a megbízóleveleket irattárba rakták,
ott maradtak ránk Rákóczi levéltárában. A Cantacuzinokkal való levelezés ugyan
1709 elején felújult, a szerbekről való tárgyalásról azonban m á r nem esett szó bennük. Nem került sor újabb lépésre a cár részéről sem. I. Pétert egyre jobban lekötötte az országára tört XII. Károly svéd királlyal való élet-halál harc, a magyarországi dolgokkal nem tudott foglalkozni.
A szabadságharc csillaga ekkor már hanyatlóban volt. A sárospataki országgyűlés 1708 végén ugyan kimondotta a katonáskodó jobbágyok földesúri kötöttség
alól való fölszabadítását, a rendelet azonban elkésett, a parasztság már elkedvetlenedett, s egyre nagyobb tömegekben hagyta ott a kuruc zászlókat. A francia hadszíntéren győzedelmeskedő császáriak mind nagyobb csapatokat tudtak Magyarországon bevetni, a szerbek fegyvereire egyre kevésbé szorultak rá. Amikor pedig
1711 tavaszán a szabadságharc végleg elbukott, egyformán nehéz sors szakadt a
magyar jobbágyokra és a szerb határőrökre.
A közös sors lassan érlelte a megtévesztett, egymással álnok politikával szembefordított két népben az egymásrautaltság tudatát. 1735-ben a Békés megyei magyar
parasztok és Szegedinac Péro kapitány határőrvidéki szerb katonái, Rákóczi nevével ajkukon, együtt fogtak fegyvert az elnyomó urak és az őket támogató bécsi
udvar ellen. Az elszalasztott alkalmat azonban m á r nem lehetett visszahozni, magára maradt kísérletük véres és kegyetlen megtorlásban bukott el.

16

HOPP LAJOS

Rákóczi utolsó kiáltványa
A kukizovi kiáltvány néven ismert pátenst a dél-lengyelországi Kukizówban
bocsátotta ki Rákóczi 1711. április 18-án, amikor az általa Husztra összehívott országgyűlés helyett a Károlyi Sándor által Szatmárra áttett gyűlés küldöttei átadták
neki az aláírásra váró „békepunctumokat", Károlyi levelét és szóbeli üzenetét.
A fejedelem pátensét a követeknek, név szerint megnevezett brigadérosainak, ezredes kapitányainak és colonellusainak címezte, de valamennyi hívéhez: „Generosi
Egregii et Nobiles fideles nobis sincere dilecti", „Nemes és nemzetes vitézlő nékünk
kedves Hiveink"-nek szánta. Minden erőfeszítése arra irányult, hogy visszatartsa
őket a biztos garancia nélküli békepontok aláírásától és a fegyver letételétől.
A nevezetes pátens Károlyi önéletírásának függelékében 1 olvasható, létrejötte is
az ő békeszerző tevékenységével függ össze. Erre s a kiáltvány keletkezési körülményeire csak annyiban térünk ki, amennyiben Rákóczi Károlyival váltott levelezése
előzményül szolgált az emlékíró által „szikrázó kiáltvány"-nak, 2 a vallomásírótól
„a katonaságnak nyilvános kihirdetésre s Károlyi vesztére szánt serkentő kiáltvány".nak 3 nevezett „nyílt levél" megírásához. Paulay János korabeli följegyzéseiben „bestelen békesség rontó, vért szomjúhozó manifestumot" 4 emleget, amelyet Rákóczi
Munkácsra és más várakba „saját pecsétje és keze irása alatt" beküldött. A történelmi és irodalmi szempontból páratlan dokumentumot elsősorban az író Rákóczi
munkássága oldaláról igyekszünk méltatni.
Az 1711. január 31-i vajai tanácskozást követően, Rákóczi és a teljhatalommal
felruházott császári főparancsnok, gróf Pálffy János tanácskozása után, a fejedelem
Károlyi Sándorral Munkácsra ment, ahol február elején kihirdette a fegyverszünetet.
Ezután — Rákóczi megbízásából — Károlyi tovább folytatta a békealkudozásokat,
akire a fejedelem a kuruc csapatok parancsnokságát is ráruházta. A kuruc generálisok közül ekkor már többen, Bercsényi Miklós, Eszterházy Antal, Forgách Simon
és mások családostul lengyel földön voltak. A Károlyi által a családi portékával
Moldvába vagy Lengyelországba irányított Károlyiné gróf Barkóczy Krisztinának
Rákóczi átmenetileg felajánlotta Munkács várát, 5 hogy addig is itt legyen biztonságban, amíg szükség esetén a férje érte mehet. A távozni készülő fejedelem különös
bizalmával ajándékozza meg generálisát: „Én azért, midőn particularis confidentiámtúl is viseltetvén, mind hazám s mind particularis dolgaimot a Kegyelmed
hűséges szeretetire bízom.. ,"e — írja neki a határmenti Skoleból.
A későbbiek szemszögéből fontos Rákóczi február 18-i salánki levele, amelyben
lényegében teljhatalommal ruházza föl Károlyit, akivel indulása előtt nem tudott
ismét találkozni. A béketárgyalások bizonytalan kimenetelére nézve, Rákóczi határozott álláspontja, „hogy in omni casu jobb s állandóbb békességet remélhetünk az
moszkva interventiója által, mintsem az Pálfi hitegetési után, úgyis jobb lesz annak
fundamentomirúl az cárt capacitálván, az által végeznünk, mintsem itt disputálnunk . . . melyre nézve csak megyek.. ."7 A hadi dolgok kormányzását Károlyi belátására bízza, de ha kiszorulna, ne Moldvába, hanem Lengyelországba, Stanislaw
irányába menjen összeszedett hadaival, mely terület az orosz seregek védelme alatt
áll. Egyébként a lengyel határon túlra való felesleges átözönlés megakadályozására
is intézkedett: „Publicáltatom aztat is — hangsúlyozza a levélíró —, hogy senki
már Kegyelmed passusa nélkül ne jöhessen Lengyelországra, hanem az ki igaz hazafiának tartja magát, Kegyelmedtűi várjon s hallgasson." Ezzel Károlyinak különleges katonai s állami intézkedési jogot adott, ami befolyásának érvényesítésére
megfelelő pozíciót s tekintélyt biztosított. Ekkor még senki sem tudta, mi fog történni az elkövetkező két hónapban.
2 Tiszatáj

17

Rákóczi föltétlen bizalomtól áthatva líraivá érzékenyülő sorokkal bízza mindenét, az ország sorsát generálisára, aki a legalkalmasabbnak látszott a súlyos helyzetben az ügyek kézbentartására. A baráti szolidaritás érzelmei és a hazafiúi aggodalom sugallja tollára a megható sorokat: „ . . . a z é r t legdrágább kincsemet, édes hazámat, Munkácsomat és abban lévő másik mindenemet Kegyelmedre hagyom, s
lelkire, hitire kötöm, bízom, teljességgel elhitetvén magammal az Kegyelmed resolutiójának állandóságát, az mellyet minap újobban is adott Munkácson, hogy nemzete boldogúlása nélkül nem békéllik, s egymást el nem hagyjuk; ennél is külömben nem enged békéileni confoederationalis hitünk, az melly által mind lelkünket,
mind maradékinkat sub nota perditionis in Pátriám kötöttük édes hazánknak. Vezérelje s kormányozza azért Kegyelmed hadakozását absentiámban mennél jobban
lehet, az midőn én is minden bujdosás és nyomorúságok által űzni s keresni kívánom boldogúlását, s hitemre mondom, hiszem is annak elérését, vagy legalább
szembe lévén a cárral, megírom valóságosan: mihez bízhassák Kegyelmed, s közönségesen m i n d n y á j a n . . . " . Konföderációs esküjükre, egymásnak adott szavukra, a
fejedelemnek tapasztalt generálisa iránt táplált emberi hitelére hivatkozva ú j í t j a
meg Rákóczi levele végén a már érintett gondolatot. Nem zárkózik el a béketárgyalástól, csak őszinteséget lásson. „Én magamat hazámért tízszer is megalázom —
folytatja —, de arra bizony nem lépek az Confoederatio nevével, hogy nagyobb rabságra vessem édes hazámat annál is, amelyben találtam, és az melybűi kívántuk kiszabadítani. Vezérelje azért Kegyelmed igaz szándékomot, az melytűi semmi sem
szakaszt el, se nem t á v o z t a t . . ."8 Ezzel az intelemmel, elhatározással és kötelességtudattal indult el Rákóczi a lengyel határ felé.
A kuruc függetlenségi háború utolsó publicisztikai darabjai közé tartozik a február 20-án Alsó-Vereckén kelt, Károlyi Sándornak írt „plenipotenciális" levele mellé
adott „bezárt pátens levél" Kántor István kancelláriai titkár kézírásában, a fejedelem aláírásával. A február 21-én keltezett levélben „igaz atyafiúi szeretettel viseltetvén" búcsúzik Károlyitól, kezébe adva hazája „boldogulásának munkáját", s az
időközben érkezett kedvező külföldi hírek alapján biztatja: „ . . . í g y lévén a dolog,
aratásra többed magammal megyek vissza, mint amennyivel most kimegyek, sőt
hamarébb i s . . . " . Az „adhortáló pátens" a hadak generálisainak, tisztjeinek, közvitézeinek, valamint „az egész öszveszövetkezett híveinknek" szól. Tárgyilagos h a n gon közli, hogy a „békesség tractája" hathatósabb előmozdítására vagy „fegyverkezésünk" tovább való boldogulása céljából külső hatalmasságokhoz fordul, „és azon
rövid távollétünknek ideje alatt a dolgoknak folytatását hagytuk, és biztuk kedves
atyánkfiára, gróf Károlyi Sándor mezei mareschallusunkra". A konföderációra letett
hitük megtartására, állhatatosságra inti őket, „ . . . a történhető hitegetésektől... senki
el ne menjen és hitét meg ne s z e g j e . . . hagyjuk azért és keményen parancsoljuk
mindazoknak, hogy vissza jövetelünkig emiétett generálisunk rendelése szerént magokat csuportban taróztassák... miglen azon módokkal éltnetnék, melyekkel hazánk
állapotját csendességre hozhassam, ezen parancsolatokat megtartván addig is legyenek jó reménységben". 0
A szövetkezett magyarországi rendek vezére és Erdély fejedelme 1711. február
21-én Lengyelországba ment, hogy az ekkor még joggal remélt külföldi segítséggel,
a francia diplomácia ígérete alapján 10 várt orosz és lengyel békeközvetítés vagy k a tonai támogatás révén, az érvényben levő vagy meghosszabbítandó fegyverszünet
alatti béketárgyalásokon időt nyerjen a jó béke megkötésére.
Károlyi és Rákóczi ezt követő márciusi levélváltásának hangnemében nincs az
eddigitől lényegesen eltérő változás. Március 3-án a fejedelem Károlyi február 22-i
levelére válaszol Stare-Sioloból. Mire levelét veszi, talán már eldől az „armistitium"
felbomlásának vagy meghosszabbításának ügye. A német generálisoknak nagy reménységük van a békességben, de lehetetlenség, hogy a magyarok jó békességet
reméljenek a „honi trakta" által. Ha úgy fordulna a dolog, a cár felfogadja szolgálatjára a megmaradt kuruc hadakat, Sieniawski nagyhetmán sem ellenzi bejövetelüket. S mivel a bécsi udvarban „a Confoederált Statusok nevezetit levonták
rúllunk, s bennünket rebelliseknek tartanak", milyen biztosítéka lehet az ország tör18»

vényes szabadsága helyreállításának. Ezért a fegyverszünet felbomlása esetén, ajánlja
Rákóczi, „inkább hozza bé csoportoson az hadakat az máramorosi passusokon...
eresztett zászlókkal hozza Kegyelmed az hadat, hogy láttatja légyen, és nem szaladó,
hanem auxiliaris-had formájában j ű j j ö n . . . " . Török földre ne menjen, s ne irtózzék
ettől az országtól, mert „már ezentúl publice kelletvén viselni az cár colligatusinak
nevét" nagy bajok származnának belőle. Talán éppen a hadak kimenetével volt
kapcsolatos Károlyinak egy Rákóczi által elvetett javaslata: „ . . . a z Kegyelmed projectumát, az mellyet előttem tett vala Vajárúi visszatérésünk alkalmatosságával, és
amellyrűl minap emlékezetet levelemben nem tettem, azon igaz sinceritástúl viseltetvén, azt már in his rerum circumstantiis se hazám, se az Kegyelmed maga dolgaira nézve nem javallhatom, s úgy, mint barátja is javallom: vesse ki elméjéből,
mert abbúl se hazánk, se a Kegyelmed személlyére nézve semmi jót nem reménlhetnénk. . .". u Mindezt nem úgy írja, mintha gyanújának parányi árnyéka vetődött
volna is Károlyi személyére.
Rákóczi március 14-én válaszol arra a levélre, amelyet Károlyi a hónap elején
báró Sennyei Istvánnal folytatott munkácsi tanácskozása után írt neki. Annak idején nem javallotta, hogy zálog nélkül Bécsbe menjen „az finalis resolutio avagy
sententia" meghallgatására; mostani debreceni útját sem tartotta volna tanácsosnak.
Mert ha csak „azon sententia" tudomásulvételére hívták, amely által „egyedül csak,
mint fegyver által meggyőzötteknek, az Bellicum által offerálják az grátiát", akkor
„confoederationalis hitük" nem engedi, hogy „törvényes szabadságunk felállítása
nélkül" letehessék a fegyvert. Ha ezt tapasztalná, kövesse kötelességét, „mintsem
mindnyájan hazánkhoz hitetlenné lévén" beleegyezzenek az erőszakos gráciába. Közelíteni fog Skolehoz, hogy a határ közelében tartózkodván, lássák, nem azért ment
Lengyelországba, hogy távozásával gátolja a jó békességet. Ha a császárnak legutóbb
írt levelére olyan „universalis resolutiot" hoztak az udvartól, amelytől „az jószágok
megadatása és hazánk törvényes szabadsági felállítására universaliter securitássa
lehet nemzetünknek", meg kell hosszabbítani a fegyvernyugvást, hogy Károlyi „relációt tegyen" neki erről. S mivel generálisa leveléből úgy vette ki, hogy a Pálffy
hívására és biztatására Debrecenbe induló Károlyi reményt táplál a bécsi haditanácstól érkezett, Kari Locher császári biztossal küldött békehatározat iránt, így fejezi
be levelét: „Volna elég mit írni az idevaló dolgokról Kegyelmednek, de amint leveléből látom, oly bizontalannak tartja az idevaló reménséget, hogy írásomat inkább
csak bíztatásnak tartaná; melyre nézve én is inkább elvárom elébb Kegyelmedtűi
az Lochertűl hozott reménségnek valóságát.. ,"1S
A Pálffy mellett titkároskodó Paülay följegyzései szerint a debreceni tárgyalások kemény hangon kezdődtek. Károlyi a különféle követelésekkel szemben ragaszkodott küldetése és meghívása céljához, a császári határozat megismeréséhez és
annak Rákóczihoz való továbbításához, de első nap ezt nem közölték vele, „sőt fegyverkezés izentetett néki". De másnap Károlyi „éjjeli sok tusakodása" után s a tárgyalás enyhültebb légkörében, Őfelsége „plenipotentialis levele" és „resolutioja"
ismeretében úgy látta, hogy „a haza s nemzet csendességét reményiheti". Ekkor,
éppen március 14-én „méltóságos plenipotentiarius urakat ujobban felbiztatta, hogy
minden ravaszság nélkül igazán és tökéletesen fog munkálkodni az elkezdett dologban ...". Mire, állítja Paulay, gróf Károlyi uramat „őfelsége grationalisa mellett" 13
mindenről biztosították és az udvarnak ú j kegyelmességét ajánlották.
Ezután Károlyi értesítette a hadakat a fegyverszünet április 11-ig történt meghosszabbításáról, Munkácsra, onnan egyenesen Stryjbe indult Rákóczihoz „relatio
tételre". Érkezéséről a fejedelem megnyugodva értesítette Bercsényit: „Tegnapelőtt
ideérkezvén Károlyi, úgy látom, se én, se Kegyelmed nem csalattattunk meg az
negotiatio iránt való opiniónkban, se én abban, amit Károlyi felől reménlettem
vala, aki szóval is nem tött egyéb relatiót debreceni útjárúl, hanem amit a minapi
Kegyelmednek megküldött levelében írt." 14 Stryj vára sorsdöntőnek látszó tanácskozás színhelye lett. Rákóczi, Károlyi, Forgách Simon, Eszterházy Antal, Vay Ádám és
Ráday Pál részvételével összeült a kuruc főemberek tanácsa. A békepontok megvitatása után a fejedelem úgy döntött, hogy a végső válaszadás előtt Károlyi relá2*

19

cióját a Husztra összehívandó szövetkezett rendek gyűlése elé terjeszti, s közben
újabb felvilágosításokat kér a homályosnak tetsző békepontok felől. Rákóczi arról
is írt a főgenerálisnak, hogy válaszát Gerhard György szenátor vagy Ráday viszi
meg Pálffynak, mert Károlyi „az minapi szembeniételébűi is Pálfival általlátta, hogy
nem jól lesz már ezután mindenkor parolára bízni magát". Ha pedig amazok nem
érkeznének oda időben, a választ „csak megküldi Pálfinak, s maga is úgy véli, hogy
»kard-ki-kard« lesz belőle". S hogy mi lesz tovább, az m a j d kiderül a fegyverszünet
újabb lejártakor, illetve az április 27-re meghirdetett gyűlés idején. Addig is Károlyi
Bereg, Ugocsa és Máramaros vármegyékbe igyekszik összevonni azokat a regimenteket, amelyeknek kihozására sor kerülhet. A levélíró úgy ítéli, hogy „mindnyájunknak megnyugodott az elméje benne". Az emlékíró mindehhez hozzáfűzi, hogy a
Stryjben levő tábornokoknak, „Károlyi titkos ellenségeinek, az volt a véleményük,
hogy tartóztassam le őt. De azonkívül, hogy erre semmi józan okom nem volt, nem
is láttam benne semmi segítséget a háború folytatására nézve". 15 Rákóczi Károlyiba
vetett bizalma tehát még ekkor is változatlan volt. Hogy is gondolhatta volna másképpen, mikor generálisa éppen születésnapján, március 27-én Stryjben megerősítette előtte a konföderációra letett hitét, s biztosította őt hűségéről.
Károlyi azonban jobban elkötelezte magát a debreceni találkozón, hogysem az
őt annyira sürgető Pálffy elé állhatott volna a sovány, időhúzás látszatát keltő
válasszal. Hazafelé jövet március 29-én Zawadkáról elküldte a fejedelemnek Pálffy
levelének „extractussát", ami Rákóczit annyira kihozta sodrából, hogy március 31-én
felzaklatott hangú levelet küldött utána. A friss találkozás jó benyomásai után
megdöbbent, mert Károlyi magatartásában határozatlanságot vélt, s közmegegyezésüket könnyen felejtő sorai olvasásakor balsejtelmei támadtak. „Megvallom, ha az
Kegyelmed confoederationalis, úgy nékem is mind szóval, mind írásban sokszor
újított hitiben teljességesen megnem nyugodt, volna elmém, azt vélném felőle, hogy
még most is állandó resolutiót nem vett magának ezen mostani felforgó dolgok
között, s látszik, mintha approbálná Kegyelmed Pálfi kívánságát Kassa iránt; de
esmérvén az Kegyelmed magyarságát és hazájához való igaz kötelességét..." folytatja Rákóczi, milyen lelkiismerettel kívánhatná tőle akárki Kassa feladását. Nem
vállalhat magára ilyen istentelen cselekedetet, bűnt s vele a haza elárulását. Boldog
Isten! sóhajt föl szilárdnak tartott generálisa hajlandóságán és „consideratio"-ján.
S először csap át a levélíró szenvedélyes hangba: „Tudom, legnagyobb argumentum
ebben az, hogy úgyis elhagyattatom, s még talám az külső reménség is megcsal; mely
ha mind úgy történnék is, mégis jobban szeretem tiszta, tökélletes lelkiismérettel
Istenbe vetni reménségemet egyedül, mintsem hitetlenségemmel azt megmocskolván,
attúl is eltávoznom... Ez oly végső resolutióm, amelytűi csak a halál választ el, s
nincs oly nyomorúság s rabság, amelly elmémben habozást okozzon." S miután
számot vetett a legrosszabbal, s kifejezte végső eltökéltségét a közös elhatározással
kigondolt út végigjárására, fohásszá emelkedő levélzáró soraiban, rossz sejtelmeit
leküzdve, Károlyi hitének megerősödését óhajtó gondolatokkal fejezi be felindult
lelkiállapotban írt levelét: „Erősítse Isten az Kegyelmed szívét is, és a d j a szent
kegyelmét mind Kegyelmednek, ígéreti végbevitelére, mind nékem azon vigasztalást
érnem, hogy az Kegyelmed személlyében való bizodalmamban és confidentiámban,
melly által ezen mostani circumstantiák között hazám minden dolgait Kegyelmedre
bíztam, sok emberek elmélkedése ellen meg ne csalattassam! Valamint azért Kegyelmed adott hitinéi, az melyben elmémet megnyugtattam, mostani elválásakor is többet nem adhatott, úgy én is resolutióim iránt többet nem írhatok, hanem quo fata
vocant, virtus secura s e q u a t u r . . . " hová a végzet hív, az erény bizton kövesse .. .18
Károlyi ekkor olyan szorítóba került, amibe kétfelé adott hite hajtotta egy fél
hónap leforgása alatt. Paulay már érintette a lényeget, de anélkül, hogy Károlyi
március 14-i debreceni hűségesküjének letételéről szólt volna. Pedig Károlyi megerősíti ezt későbbi, III. Károlynak írt folyamodványában, hogy m á r akkor „teljes
készséggel letette hűségesküjét az Ausztriai Ház iránt" József királynak, magát szorosan lekötötte arra az eshetőségre is számítva, ha a béketárgyalások mások miatt
20»

megakadnának, „ő a jóságos Isten segítségével kész azoknak egész katonaságát a
felséges Ausztriai Ház hűségére és engedelmességére visszatéríteni, s minden támadt
mozgalmat lecsillapítani". 17 Ettől a naptól kezdve kettős utat járt, megőrizve mind
Pálffy, mind Rákóczi szemében az itt is, ott is vállalt hűségeskü hitelét. Az ebből
fakadó magatartás hosszú távon kiszámíthatatlan következményekkel járt volna,
hiszen már visszatérésekor, Teleki Mihállyal történt március 29-i Skolén inneni találkozása után, Teleki gróf levélben kérte Rákóczit, jöjjön ki, s maga folytassa dolgát,
mert „akadhat valaki, aki nélküle cselekszik"; Bercsényi Károlyi letartóztatása
mellett volt. 18
Stryjből történt visszatérése után Károlyira kettős feladat hárult: „mind őfelsége
kegyelmes resolutiojit, s mind a fejedelem nékie adott parancsolatit az egész magyarságnak" megjelentenie. Erre való felkészülése közben válaszolt Pálffy újabb
sürgető punktumaira, fölhasználva a stryji megbeszélésen fölmerültekből is bizonyos
megjegyzéseket. Mivel neki meg vagyon tiltva, hogy hozzá menjen, ezúton kéri, hogy
n e kezdjen hadakozást, „vegye szívére édes hazánk pusztulását, jószágok prédáitatását és a keresztény ártatlan vérnek kiontatását". Azon idő alatt, amíg Rákóczi
kijön az április 27-re összehívott huszti gyűlésre, „magam is azon vagyok — hangsúlyozza Károlyi —, hogy őfelsége javára mind a fegyvert lecsendesítsem, mind a
várakat kézhez adhassam"; a hónap elejére eső húsvéti napokra „az egész tiszteket
és bujdosó magyarokat Szatmárra egybehívom". Ezeknek nevében fog íratni a fejedelemnek, Bercsényinek, és a várak kommendánsainak, hogy jöjjenek a hónapvégi
gyűlésre. Azt reméli, hogy a dolgok nemcsak jól végződnek, hanem „akik tartoznak
véle", számadásra is lehetne vonni. „Ha pedig ki nem jönnének, tehát ezeket mind
egybe gyűjtöm, és Istennek hirivel proponálom, kétségem sem lévén benne, hogy
mindnyájan együtt az őfelsége hívségére fogunk állani, akik el nem jönnek, magoknak tulajdonítsák." S a Rákóczi által már oly sokszor emlegetett konföderációról ezt
t a r t j a Károlyi: „Utoljára, hogy a fejedelem az ő válaszában a confoederatioról emlékezik, azzal se gondoljon őexcellentiája, mert miközöttünk akármiképpen volt az a
közönséges öszveszövetkezésre való hitnek letétele, ahozképest magunk között úgy
beszélgettünk, de távul légyen közöttünk, és a császár között, hogy jól kezdett
hazánk csendességire való dolgok felbontassanak." 19 A „compositio" megkötésének
menetét Károlyi április elején már világosan végiggondolta, s ebben nem tartották
vissza a Rákóczi utolsó levelében oly szépen szárnyaló lelki intelmek sem.
A Pálffynak írott válasszal egyidőben Károlyi Rákóczinak is írt április 3-án.
Levele tartalmáról a fejedelem 9-én kelt hosszú válaszlevele kellőképpen értesít.
A felhevülő sorok már az egy hét múlva papírra kerülő kukizovi kiáltvány írójának
felzaklatott lelkiállapotát tükrözik. Hű emberébe vetett föltétlen hitének megrendülése küszöbén áll, szakadozni kezdenek a sokévi fegyverbarátság szálai, az emberi
megcsalattatás árnyéka kíséri tollát, s mindezzel a konföderáció sorsának megpecsételődése és a sokéves küzdelem méltatlan vége merül fel a levélíró szemei előtt.
Károlyi levele oly mélyen megrendítette, hogy tollat fogva, még a szavakat is keresnie kell, „mit válaszoljak? látja Isten, alig tudom". „Mert, ha szintén hazámhoz
való szeretetem külömb-külömbféle gondolatokra nem adna is ösztönt — tér rá személyes fájdalmára —, Kegyelmedhez való particularis barátságomat és sinceritásomat oly sértettnek érzem lenni, hogy annyival is inkább nem tudom kormányozni
elmémet, amidőn tudniillik Pálfi izeneti- és írásaiban teljes sinceritást, az én cselekedetemben penig ellenkezőt ír, hogy t a p a s z t a l . . . " Pedig Stryjben egyetértést mutatott! Mentséget is keres Károlyi számára, hogy talán Ráday elküldésének halasztása
indította „diffidentiára ösztönző" sorait. De még bízik, „s táplál a reménség —
folytatja —, hogy az Kegyelmed hazájához való indúlatja talám még eltávoztatja
tűlem azon keserűséget, amellyet szenvednem kellene, ha Kegyelmed felől concipiált
opiniómban megcsalattatnám . . . " — de írja keserűen — „készebb vagyok Kegyelmedtűi megcsalattatnom, mintsem szóval s írásban száma nélkül adott hitiben kételkednem ...".
Károlyi még a Rákóczitól halálos komolyan vett konföderációra is hivatkozik,
hogy a fejedelmet bejövetelre serkentse, amivel ú j sebet ejt a vezérlő fejedelmen:
21»

„ . . . leginkább sérti szívemet az, hogy Kegyelmed ösztönöz arra, hogy hazámat és a
Confoederatiót el ne h a g y j a m . . . S kicsoda az, aki jó lelkiismérettel felőlem mondhassa, hogy én hagyom el a Confoederatiót, aki avégre jöttem ide, hogy az Confoederationale Instrumentum sensusa szerént hazánk régi szabadságának elérésére célzó
médiumokat exoperálhassam ...". Ha csak jószáguk és életük „securitássát" akarják,
arra nem kellett volna konföderáció, sem hitük vesztegetése, mert ezek m á r az
első gyöngyösi konferencián megígértettek, ellenben „igaz magyar szívünk indulatjából léptünk azon Confoederatióra, amelynek menutentiójáért hány ezer ember
vérét ontattuk? sokszor számlálgatta Kegyelmed! S ítélje el már most — szegezi
neki a kérdést —, ki szakad el a Confoederatiótúl, ha az-é, aki azon vég szerént
való békességet kíván, avagy az, aki vagy félelemtűi, vagy akármely más oktúl
viseltetvén, azon igába adja magát, amely ellen fegyvert fogni kénszerítettünk?"
A lelkiismeretébresztő, meggyőzni akaró sorokba ú j r a meg ú j r a belevegyül az enyhítő föltételezés, „semmi egyébbe meg nem csalattatom, hanem csak egyedül az
Kegyelmed személyében, ha azt cselekeszi, amit í r . . . amelyet Kegyelmed felől gondolni se hitire, se qualitására nézve nem lehetett, sőt még most is tartóztat ezekben
való bizodalom... a Kegyelmed lelke adjon számot érette ...".
S az elcsendesülő indulat érzelmes hazafias sorokat sugall Rákóczi tollára: „És
mivel mindezeket íratja velem is válaszúi ily felbuzdúlt keserűséggel az Kegyelmedhez kötött szívem s lelkem, kiért ha ítéletet vagy ellenkezőt érdemlek, ítéljen meg
az I s t e n e m . . . Ha azért Kegyelmed pápista — fordul Károlyihoz — higyje el a liberum arbitriumot, s félelemtűi vagy más oktúl ne cselekedje azt, amit maga is rossznak és a Confoederatio ellen valónak lát lenni; ha pediglen Kegyelmed praedestinatus azon rossz cselekedetre, elhitettem magammal, hogy aztat is maga dicsőssége
kinyilatkoztatására cselekedte az isteni bölcsesség..." S visszafogott tónusú levele
végén még egy utolsó óhaj a gondviseléshez; távoztassa el tőle szegény földig letapodtatott nemzete romlását, világosítsa meg Károlyi elméjét, erősítse szívét „azon
szentlelkével, amelyet bizonyságul híjt vala akkor, amikor hitit hazája régi szabadságának helyreállítására mind lekötötte, s mind arra maradékit is sub poena perduellionis in pátriám kötelezte...". S miután ú j r a esküjére appellált, engesztelő
hangulatú záróakkorddal csillapítja le haragos tollát, állítván, hogy „harag nélkül
felháborodott s most is igaz barátságú szívvel mind íratott, mind Kegyelmeden igaz
keresztény szeretetbűi szánakodván, maradok, mig tetszik..
De nem sokáig
pihentette tollát. A következő héten bekövetkezett további fordulat Rákóczit m á r
„nyílt levél" megírására késztette.
Időközben ugyanis a húsvéti szatmári hadigyülekezeten Károlyi úgy adta elő a
felséges császár és király kegyes deklarációját és a fejedelem üzenetét, hogy némely
ellenkezések után maga mellett tartotta őket. Amikor pedig Pálffytól megérkezett
Komáromi György viceispán, Debrecen bírája, az április 4-i keletű utolsó resolutióval, a békepontokkal s az előre elkészített „esküvésnek formulájá"-val, úgy döntöttek, hogy már „semmi híjával nincsenek, hanem csak a fejedelem jelenlétével"
állítja Paulay, hogy „annál jobban kimunkálódhatnék a boldog és maradandóbb
állandósággal megerősítethetnék a békességet". 21 Követeket választottak maguk közül,
a magyarországiak részéről Bulyovszky Dánielt, a Gazdasági Tanács számvevőjét, a
vitézlő rendek közül Csajági János brigadérost és az erdélyi Cserei János alezredest,
ellátván őket Károlyi aláírásával ellátott április 6-ra datált „credentionális"-sal és
7-i keltezésű „a nemes Magyarországi és erdélyi öszveszövetkezett rendek" nevében
írt, kényszerű elhatározásukat részletesen megokoló, Károlyi szellemében fogalmazott „instructio"-val, amelyen néhány brigadéros és colonellus aláírása volt. Külön
levél ment Bercsényi főgenerálisnak, ha a fejedelem nem tud, ő jöjjön helyette,
április 27-re. Ezzel egyidőben Károlyi elküldte két megbízottját, akik végre — Rákóczi és Bercsényi parancsa ellenére — Kassa feladása felől intézkedtek.
Az emlékíró és vallomásíró emlékezetében elevenen éltek azok a napok, amikor
a Károlyinak írt április 9-i levele után Stare-Sioloról átment kukizowi kastélyába.
Ide érkeztek az említett követek a már „előrelátott", de mégis váratlan hírekkel.
22»

Az eredetiben megküldött békeszerződés aláírására hívták Szatmárra, s ami szintén
meglepte, „a szövetkezett rendek minőségét ruházták magukra, holott Károlyi kivételével nem volt köztük sem szenátor, sem pedig a szerződés aláírására felhatalmazott követ". S ha eddig hajlandó volt Károlyi lépéseinek igazolására, most megváltozott ítélete: „ . . . felgerjedtem ellene szertelenségig menő önhittsége miatt, amikor
a gyűlést a biztos helyről az ellenség szomszédságába tette át", szemére vetette azt
a merészségét, amellyel két mérföldnyire az ellenségtől, Szatmárba helyezte át a
rendek gyűlését, amelyet ő Husztra hívott egybe. A Rákóczi környezetében levő
kuruc főemberek megítélése szerint Károlyi Debrecen utáni ténykedése kimerítette
az árulás fogalmát, eldőlt a fejedelem belső dilemmája is, „hitszegése és árulása a
haza ellen és bűne a szövetség ellen világosan kitűnt azon pontok elfogadásából,
amelyeknek érvénye az egyszerű jóindulattól és adott szótól függött, és azért bebizonyították nekem, hogy ő azzal a ténnyel legott a hűtlenségbe és a fentnevezett
bűnökbe esett és halálra ítélendő". A bizonyítékok arra indították, hogy a megtorló
igazság szigorával éljen, de ez nem állt módjában. Ekkor az ónodi országgyűlés drámai pillanatát felidéző tanácsot adtak neki: „ . . . azt ajánlották nekem, hogy követei
által egy, a gyűlésben felolvasásra szánt nyilt levelet küldjek át, utasitván őket,
hogy parancsaimat és szándékomat előzetesen közölvén a hívebbekkel, az akként
támasztott zavarban a bűnöst felkoncolják. De lelkületemmel ellenkezett e tanács,
amely nem annyira lelkiismeretemmel, mint inkább érzületemmel, hozzá való vonzalmammal és az eljárás módjával látszott akkor ellentétben állani". Mély lelkiháborgásából született meg Rákóczi pátense, amely az emlékíró szerint „élénken
megírt kiáltvány volt, azzal a céllal, hogy lázadást szítson Károlyi e l l e n . . ,"-2
A követek elbocsátásakor „sok szóval, ígéretekkel, parancsokkal" látta el őket,
átadva nekik kihirdetendő kiáltványát is. Bercsényi levele idézi Rákóczi elbocsátó
beszédét, mire a megindult követek „igen erősen és sírva" ajánlkoztak 23 parancsolata
végbenvitelére. Ugyanakkor megküldte „azon végső manifestuma" másolatát Munkács parancsnokának, illetve Ráday Pálnak, azzal az utasítással, hogy javaslatainak
visszautasítása esetén „kit az én Istenem érni ne engedjen! ha erre Károlyi úr és a
hadak condescendálni nem akarnának: gyűlésekben praesentálja Kegyelmed és olvastassa el mindnyájok előtt ezen includált, de mindaddig pecsét alatt tartandó
levelemet.. ."24
A tárgyilagosabb hangon fogalmazott nyílt levelekhez képest Rákóczi kiáltványa
már indulásakor személyes hangvételű, s egyre inkább azzá válik. Szívének s lelkének „rejtekét" tárja eléjük, nyilvánosságra hozva azoknak hamisságát, akiknek confoederationalis szövetségükre letett hite istentelenségre fordult, s gonosz indulatuk
el szeretné tántorítani őket az édes haza iránti „hites kötelességüktől". Hamar rátér
„nagyságos Károlyi Sándor úr" cselekedeteinek előszámlálására. Most már tartózkodás nélkül, felszabadult tollal jellemzi az ő „igaz lelkét".
Hamissággal, hitszegéssel vádolja Károlyit, aki a tőle kapott plenipotentialis
hatáskörével visszaélve a „csalárdsággal teljes punctumokat" és a császárnak leteendő „juramentumnak formuláját" is „oly jónak és kívánatosnak színezte", hogy
„sokaknak kigyelmetek közül eszét vesztvén, azon hazánkat vesztő punktumokban
rejtett mérgeket édesítette, hogy hitit, lelkét, életét kigyelmeteknek, s azzal maradékit, vérét, nemzetét veszedelmes hálóban kerítse, és csalárd végső munkáját egy
csomóban köthesse. Hozzánk is bocsátotta ezen hamis sípjának hangját, oly vakmerő
declaratioval és maga keze írásával, h o g y . . . mint a vak madarak, menjünk lépre".
Károlyi és a fegyverletételről alkudozók békeszerző munkáját „keseredett szívvel",
szemléletesen jellemezve, Rákóczi indulatos-érzelmes hangnemben folytatja: „Kiált
az égre édes hazánknak szabadságáért vitézül kiontatott ily sok atyánkfiainak vére!
Meghatja az egeket sok özvegyeknek, árváknak keserves siralma; kiknek istenesnek
írja Károlyi úr Pálffy úrnak írott punctumiban, atyjok vétkéért koldulásra való
jutásokat! Meghallgatja Isten következendő panaszát s átkát az ártatlanoknak,
melyet az egyiptomi rabságnál kegyetlenebb szenvedések alatt bocsátani fognak az
égre! Keserves bosszúra ingerleni fogják kigyelmeteket, vagy azokat kigyelmetek
23»

közül, akik hanyat homlok így rohannak a veszedelemre, midőn a magyar fegyvernek nemesi ékességének letételével koldus és jobbágy pálcával fogjátok támogatni
halálnál keservesebb életeteket!" A remek stílusfantáziával, a hazafias pátoszt m á r már személyes levélstílusban kifejező, a szomorú jövőt sötét színekkel festő pátensíró drámai erővel t á r j a hívei elébe megcsalatottságát: „Sír a lelkünk, keserves gyötrelemmel kínlódik szívünk, csak ezeknek elmélkedésével is, s leginkább sérti most
tapasztalt Brutus példája szívünket, hogy akinek becsületét és tekéntetét magunk
terjesztettük, vétkeit fedeztük, hitelét neveltük, belső titkosabb barátságunkba vettük, szeretetünket s majd lelkünket véle közlöttük, abban nem csak személyünknek,
de hazánknak s hites ügyünk veszedelmének munkáló ját kelletik szemlélnünk!
Ennek irtóztató képzelése elfogja p e n n á n k a t . . . "
Rákóczi írói képzeletét a hazai valóságból merített emberi tapasztalatai táplálják, amikor a kínált békepontokat ízekre szedve, az ígért „amnistialis gratia" meggondolatlan elfogadása esetén várható jövendő ecsetelésébe fog. „Most nyílik az
ideje és útja annak, hogy minden pap, barát és jezsuita, német, kalmár, kereskedő,
minden kárvallott, bosszút álló hatalmas uraknak lehessen zaklatni a gyalázatosan
letett fegyverviselőt. Békessége lesz a császárnak maga uralkodásában, de senki
senkinek közületek békét nem hagy. Jeruzsálem városának siralmánál keservesebb
lesz sok szegény árváknak, özvegyeknek siralma, még a levéltől is rettegő szívvel
való bújkálódás, a sok akasztófáknak, kerekeknek irtóztató tekénteti, és zokogó
átkokkal lesznek tele ezen mostani szépen fénylő békesség tekénteti nemzetünkben.
Akkor fogja kiki hazájáért való szenvedését és a dicsőséges halált sóhajtani, midőn
már sem élni, sem halni nem lehet."
A fejedelem a társadalmi következményeket is fölméri, s ami az általa „közönséges hadi rendek"-nek nevezett, a „jobbágyi nyomorúságot" fegyverrel fölcserélő
kurucok „grátiáját illeti, keserves arról csak emlékezni is". Alighanem egyedülálló
az a történeti-társadalmi elemzés, amit Rákóczi irodalmi igénnyel rótt papírra,
hazája határában, még bízva a harc folytatásában, de számolva már a legrosszabbal
is. A barokkos halmozásnak hatásfokozó funkciója különösen jól érvényesül ebben,
erősítve a pátens célzatát. A jobbágysorba visszaeső kuruc vitézek „újonnan azon
uraknak nyomorgatására, akikkel fegyver viselésében való bíztában sokszor szemben szállott, azoknak zaklatása alá, kiket zaklatott, azoknak pálczája alá, kiket
bosszantott, és annak s olyannak sanyargatása nem csak jószágát, de vérét is kisajtoló executiós kínoztatása alá megyen, akivel vitézi fegyverével szembe szállani szokott vala." Előrevetíti a Porció-ének, a Rákóczi-nóta és a Rákóczi-kesergő „tematikáját". „Most már fegyverét letévén, mint szegény rab bottal, nyomorult koldus
pálcával, a fegyver helyett az ostort forgatja; németnek forspontján portyázó lovát
nem hogy a fegyveres nyergében vagy bár csak maga ekéjében, hanem magának az
őtet meggyőző ellenségének szekere vontatásában rontja el; minden szitkot és
bosszúálló mocskot, ütést, verést, csúfolást, kínzást szó nélkül kell szenvedni; ha kit
szóra hoz a tűrhetetlenség vagy valamely megjegyzett vitézi emlékezet, minden
szava, sőt ha megáll, az is rebellionak fog m a g y a r á z t a t n i . . . mégis — fogja össze a
»vitézlő rendek«-hez szólva pátensének lényegét — a fegyvernek ily gyalázatos letételét kivánják, miért? azért — válaszol azonnal —, hogy esmertessék meg, hogy
ez nem békesség, sem nem tracta, hanem mint fegyverrel meggyőzőitekkel és mint
rabokkal, úgy tétetik le véletek a fegyvert." íme Rákóczi írói látásmódjának, a
politikus és a társadalmi gondolkodó megnyilatkozásának pátenslevél f o r m á j á b a
öltöztetett emlékezetes és ritka irodalmi példája. De stílusteljesítménye itt még
mindig közelebb áll a szabadságharc alatt kis prózai műfajokban gyakorlott, szónok,
imádságíró, publicista, levélíró és dialógus szerző, az események sodrásában alkotó
írói magatartáshoz, mint a későbbi emlékíró nyugodt alapállásához.
Ha Rákóczi magyar nyelvű irodalmi munkássága szempontjából értékeljük a
kukizovi pátenst, a barokk stílusvariációk lehetőségeit kiválóan ismerő, s az általa
művelt prózai műfajokban ezzel élő fejedelmi személyiség írói megnyilvánulása
mindenekelőtt a levélíró Rákóczi egyéniségével rokonítható. A stílusnemek tudatos
24»

keverése, a tartalom hatásfokozó stiláris aláfestése, a hangnem megválasztása és a
levélíró szenvedélyes, hazaszeretettől fűtött érzelemvilágának föltárása, ugyanakkor
logikus érvelése, a valódi tényállás kendőzetlen bemutatása, töretlen hite, egyszóval
az író Rákóczinak a szabadságharc ideje alatt tanúsított erényei együttesen mutatkoznak meg ebben az alkotásában. A stílustudatosság és a nyelvi lelemény ennek a
m ű f a j n a k éltető eleme; hadd idézzünk belőle még egy páratlanul eleven, kérdésekkel és felkiáltásokkal tarkított részletet: „Isten! lehet-e ennél keservesebb sorsa a
vitézkedő szívnek! Lehet-e gyalázatosabb katona, mint aki ijedtében lehányja fegyverét? Ítélje meg maga ily még szabados mezőben, szabad ép kézzel, lábbal, egész
fegyverrel, lova hátán, talpon lévő ennyi ezer ember, váljon oly szoros kert-e' az
egész Tiszán túl való föld, hogy egy rést sem találhatni rajta? Ellepheti-e egyszersmind az egész Tiszán túl való földet az a német, aki Debreczennek utczáit sem
lepi el? Nem ád-e már szállást minden bokor? nem reménylhető-e az holnap, amit
nem adott a mai nap? hogy ilyen hanyat homlok, vakon menjen neki a veszélynek?'
adja magát ily keserves rabságra, és mint az oktalan barmok megrettenve s f u t v a
egy elsőnek példájára, mind rakásra ugrándozzanak a mélységbe? Majd késő lesz
átkozni azt, aki elcsalt, ha kiki utánna ugrik a veszélybe... De ilyenre, mint amicsodást most hozának ezen kigyelmetek követjei előnkben, éppen nem állhatunk,,
mert ez nem békesség, hanem fegyver által való meggyőzettetés, melyet a nemesvér mint halálnál is nehezebb dolgot, nem szenvedhet.. ."25
Rákóczi kukizovi pátenséről szólva Bercsényi április végén emlékezik meg levelében: „ . . . o l y hathatós írást küldött az Fejedelem, hogy még az magyar követ is,,
nemhogy az magyar szívet meg nem indítaná; azt az hadak előtt elolvastatni parancsolta: lássák, kitűl, miért, s mint vesznek!?" 26 A fejedelem kiáltványa azonban nem
érte el célját, parancsait nem úgy hajtották végre, amint rendelte. Eljutott ugyan
Szatmárra „az ő zenebonát indítani akaró levele", mondja Paulay, „de semmire sem.
mehetett". A szatmári gyűlésen „azután gróf Károlyi úr szíve fájdalmával szomorúan indíttatván a propositio tételre, fájdalmas szívvel és könnyes szemekkel nézvén
nemzetének e végső forgandó elhagyatott sorsban való lételét", befejezvén „szomorú
beszédét", a békepontokat „egyenlő akarattal és felkiáltással megerősítették", 27 április 28-án Locher referendarius consiliarius úr előtt megismételték, 29-én Pálffyval
együtt aláírták; május 1-én hűséget esküdtek I. József római császárnak és magyar
királynak, aki április 17-től már halott volt, de ezt a bécsi udvar plénipotentáriusai
szigorúan eltitkolták. Pünkösd havának első napján a majtényi síkon az összegyűlt
hadak fölesküdtek a császárra és koronás királyukra és letették a fegyvert, földbeszúrva tépett zászlóikat...
Károlyi megőrizte levéltárában a szatmári „compositio" kezdetekor már kezében levő, Rákóczi április 19-én írt levelét, amelyben, mint írta, talán fordíthat még;
valamit „mostani, szívemet epesztő s keserítő munkáin". A generálisnak nehéz lelkiismeretháborító perceket okozhattak elhagyott fejedelmi ura mélyen szántó tollvonásai : „ . . . lelki üdvösségére kénszerítem, ne praecipitálja szegény nemzetünk
dolgát s igyét, maga s famíliája holtig való gyalázatjára, mert soha nem fogják azt
mondani, hogy az Fejedelem pártolt el az Generálisától, hanem hogy az Generálisaz Fejedelemtől." Kövesse a békesség ama útját, módját, melyet Rádayval üzent
neki, h a nem, „ . . . hulljon rá és maradékira a sok kiontott vér s ú l y a . . .',28 Végezetül
oda rójja: „Ennél többet nem válaszolhatok, mert fojtogatja szívemet a keserűség saz igaz, de megcsalatott barátság, sinceritas és confidentiám, az mellyel voltam,,
leszek is, ha tetszik, Kegyelmednek minden jót kívánó atyjafia, barátja"
F. P. Rákóczi m. p.

25»

JEGYZETEK
1. Gróf Károlyi Sándor önéletírása és naplójegyzetei. Toldalék: P a u l a y J á n o s n a k a szatmári békességről írt m u n k á j a . Kiadta Szalay László. Második rész. Pest 1865, Magyar T ö r t é nelmi Emlékek V, 367—394.
2. n . Rákóczi Ferenc Emlékiratai. Bev. Pach Zsigmond Pál. Ford. Vas István. Bp. 1951, 215.
3. n . Rákóczi Ferenc fejedelem ö n é l e t r a j z a . Ford. D ó m j á n Elek. Miskolc 1903, 205.
4. Paulay, i. m. MTE V, 366.
5. Anno 1711 die 6. és die 8. Januarii. Munkácsról, Károlyi ú r n a k . II. Rákóczi F e r e n c f e j e delem leveleskönyvei, levéltárának egykorú lajstromaival. 1703—1712. Közli Thaly K á l m á n . Bp.
1874, Archívum Rákóczianum m , 558, 561. Károlyinérói vö. Rákóczi: Emlékiratok, 213—214. Vallomások, 204.
6. Szkolya, 16. Januarii 1711. Archivum Rákóczianum m , 565.
7. Salánk, 18. Februarii 1711. Archivum Rákóczianum m , 591—592. — Márki S á n d o r : II.
Rákóczi Ferenc. Bp. 1910, m , 187—194.
8. Archivum Rákóczianum m , 593—594..
9. „Költ Alsó veretzke nevű faluban 20-dik febr. 1711." Paulay, i. m. MTE V, 297—301.
Vö. még Szalay László: n . Rákóczi Ferenc bujdosása. P e s t 1864, 34—40. — Ilywóban, 25. F e b ruarii 1711. Székesi Gróf Bercsényi Miklós főhadvezér és helytartó levelei Rákóczi f e j e d e l e m hez 1708—1711. Az eredeti kéziratokból a titkos jegyek fölfejtésével közli Thaly K. Bp. 1878,
Archivum Rákóczianum VI, 695. — Rákóczi: Vallomások, 201. A pátenst két n a p múlva Aszalay
Ferenc fejedelmi titkár 15 példányban megküldte Zawadkáról, Károlyi-levéltár, vö. Márki, i. m.
III, 195.
10. Köpeczi Béla: A Rákóczi-szabadságharc és Franciaország. Bp. 1966, 226—227.
11. Sztari-Szelorúl, die 3. Mártii 1711. Archivum Rákóczianum m , 394—398.
12. Sztare-Szelarúl, die 14. Mártii 1711. Archivum Rákóczianum m , 598—601.
13. Paulay, i. m. MTE V, 305—308. Károlyi eddig báró volt, ekkor k a p t a a grófi (comes)
címet.
14. Szríbül, die 28. Martü 1711. Archivum Rákóczianum m , 603. — Rákóczi: Vallomások, 202.
15. Rákóczi: Emlékiratok, 214. — Hopp L a j o s : A Rákóczi-emigráció Lengyelországban. Bp.
1973, 15—16.
16. Sztrébűl, die 31. Mártii 1711. Archivum Rákóczianum m , 605—607.
17. Márki, i. m. m , 205. Gr. Károlyi Sándor hűségesküje, 1711 die 14 Mártii, s a j á t k e z ű
aláírással, „Formula J u r a m e n t i Fidelitatis" (a gr. Forgách család a b a u j - k e m e n c z e i levt.) kiad.
Thaly K. Századok 1887, 466—167.
18. Ilyvóban, 28. Mártii és 1 Április 1711. Archivum Rákóczianum VI, 698—701, 705. — Márki,
J. vi. m , 208—210.
19. Paulay, i. m. MTE V, 322—337.
20. Sztari-Szelárúl, die 9. Április Anno 1711. Archivum Rákóczianum m , 615—620.
21. Paulay, i. m. MTE V, 337—358.
22. Rákóczi: Emlékiratok, 214—215. Vallomások, 203—205.
23. 1711. április vége. Archivum Rákóczianum VI, 716—717.
24. Kukizovárúl, die 18. Április 1711. Archivum Rákóczianum m , 621—624.
25. Paulay, i. m. MTE V, 367—394.
26. Archivum Rákóczianum VI, 717.
27. Paulay, i. m. MTE V, 366—404. — Rákóczi: Vallomások, 206. Emlékiratok, 215.
28. Kukizov, 19. Április 1711. Tekéntetes és Nagyságos Károlyi Sándor Generális-CampiMarschallus úri Kedves Atyánkfiának adassék. Szakmár. P . H. Archivum Rákóczianum m ,
624—625.

26»

VERESS DÁNIEL

A szóhordásról
IRODALMI ADALÉK RODOSTÓ LÉLEKTANÁHOZ

A Saint-Nicolas des Champs parókia tudós teológusa, Etienne-François Vernage
abbé (1652—1723) Pensées chrétiennes...
című, a francia klasszicizmus egyházi irodalmát képviselő műve, Zágoni Mikes Kelemen által 1747-ben, Rodostóban készített
fordításának függeléke több önálló szöveget tartalmaz. Ezek egy része (Hogy micsoda
tiszta szokásokat...,
Imádság, Az életnek rendéről) megtalálható a számos kiadásban és fordításban megjelent elmélkedő jellegű, némileg a szépirodalommal érintkező érzelmi hatású (tartalmában leginkább Bod Péter Hiláriusára emlékeztető)
erkölcsnemesítő francia mű egyes kiadásaiban is.
Azonban a Keresztényi gondolatok...
függeléke mást is tartalmaz : a Salve
Regina című, egyik legrégibb Mária-himnuszt, valamint az Ave maris Stella című,
ugyancsak egyházi himnuszt.
Ezeket jó ideig a kutatók Mikes saját verseinek, illetve fordításainak vélték,
mígnem bebizonyosult, hogy mindkettő megtalálható a régi, magyar nyelvű énekeskönyvekben is. A Salve Regina például olvasható Pázmány Péter 1631-ben megjelent
Imádságos könyvé ben, valamint Kájoni János 1676-os Cantionalé jában s más kiadványokban. Az Ave maris Stella legkoraibb lelőhelye talán Kinizsi Pálné Magyar
Benigna imádságos könyvét megőrző, 1493 táján keletkezett Festetics-kódex.
Tehát a két himnuszról szólva, mégcsak önálló Mikes-fordításról sem lehet szó.
A függelék, említett himnuszokon kívül, néhány 1747 és 1758 közt keletkezett
feljegyzést tartalmaz, valamint Jaques Vallée Desbarreaux nevű francia költő
(1602—1673) több helyt módosított szövegű, Sur la Pénitence című francia nyelvű
szonettjét.
Tűnődésre késztető, hogy még az irodalmi lexikonokban is alig szereplő poéta
versét honnan ismerhette Mikes. A költő, az életrajzi források szerint könnyűvérű,
kicsapongó s talán hitetlen ember volt, s miként a költeményt felfedező és azonosító
Miklós Ferenc írja „ . . . ez az egyetlen verse, mely hírnevét fenntartotta, noha szó
sincs róla, hogy igazi költői ihlet s vallásos érzés hozta volna létre; Malherbe-féle
szóvirág az egész, egyéb semmi." Hogy Mikes honnan másolta ki Desbarreaux szonettjét, még kiderítetlen, s az is tisztázásra vár, hogy ismerte-e a francia versíró
egyéb munkásságát.
A Keresztényi gondolatok...
függelékében, a „székely nyelvre" történt fordításban még egy kurta sztoikus meditáció is olvasható. Hasonló erkölcsiségű megfogalmazásokat a Törökországi levelekben is találunk (például 68. levél), ezért érdemes idemásolnunk — mai helyesírásunkhoz hajlítva — Mikes szövegét:
A(z) légy, ami vagy. A micsodák (akármilyenek is — értelemben, V. D.) mások, hagy(j) békít nekik, hadd akárki légyen az, aminémű akar lenni. Ami nem
lehetsz, ne is akarj olyanná lenni. Nagy jóság a nagy dolgokra felettébb nem
igyekezni; nem kicsiny dolog kevéssel megelégedni. A maga sorsával megelégedett szív nagy talentum. A megelégedés feljebb való a gazdagságnál.
Ez a Mikes életfelfogását tükröző töredék igen becses adalék a mikesi világképet eszmetörténetileg vizsgálók számára.
A különböző — pontosan meg nem állapítható — időben keletkezett feljegyzéseken kívül a Keresztényi gondolatok...
függelékében még egy hat kéziratoldalnyi
szöveg is található. Címe: A szó hordásról.
Ez az elmélkedő-oktató hangú traktátus, mai fogalmaink szerint moralizáló
27»

esszé, egyetlen Vernage-kiadásban sincs meg. A kutatók hasztalan keresték a f r a n cia törzsszövegben is.
Mielőtt a Mikes-esszét alaposabban megvizsgálnók, mai átírásban, de hűséggel
a mikesi nyelvhasználat jellegzetességei és sajátosságai iránt, egészében közölnünk
kell. Ez a viszonylag rövid, ám annál fontosabb szöveg gyakorlatilag ismeretlennek
tekinthető. Tudomásom szerint, a szövegkritikai kiadásos közlés előtt — melyre
támaszkodom — mindössze egyetlen egyszer jelent meg egy iskolai értesítőben a
század elején, illetve az abból vett, kis példányszámú különlenyomatban. Beható
értelmezésére, illetve a mikesi életműbe, valamint életrajzba való behelyezésre ez
ideig kísérlet nem történt, noha a kutatók figyelmét teljesen nem kerülte el, s
főleg eredetiségét vitatták. íme a szöveg:

A SZÓ HORDÁSRÓL
Egy emberséges ember soha sem szó hordó, mert előre ellátja annak
veszedelmes kimenetelét és végit, azt tudja, hogy a szó hordás mindenkor zenebonát
okoz,
az atyafiak és a jóakarók között egyenetlenségeket,
és hogy olyan
veszekédéseket
indít, amelyeknek a. vége soha sem jó.
A szó hordás mindenkor ártalmas annak aki azt cselekszi, annak, akinek a
szót hordja és annak akiről beszél. Ez olyan kard, amely hármat sebesít vagy öl
meg
egyszersmind.
Igen kevés szó hordás vagyon olyan, amelyhez ne tennének: ez olyan
valamint
egy hógomolya, amely mentől alább hengeredik, annál inkább
vastagodik.
A szó hordónak csak két okának kell lenni a szó hordásra: vagy az, hogy kedvit
keresse annak akinek árulkodik, vagy az, hogy magának eleget tegyen.
Egy emberséges embernek nemhogy kedvit találnák azzal amidőn szót visznek
neki, de százféle keserűséget okozni és sokszor haragra ingerlik. Olyan
állapotjában
a maga okosságát nem hallgathatja, sem atyafiainak vagy jóakaróinak
tanácsákot
bé nem veheti, a haragját követvén nagy dolgokra fokad.
Ihon, ilyen hasznot és szolgálatot tészen rendszerént az esztelen szó hordó árulkodásával, héjában bánja azután a zenebonát melyet okozott, mert már késő, a
tüzet meggyújtotta s azt el nem
olthatja.
A szó hordónak sem látom semmi hasznát árulkodásában, mivel egyfelől
ellenségivé tette azt a személyt akit elárult, másfelől pedig gyalázattal hányhatja
a
maga szemére, hogy esztelenül megháborította az elméjit annak, akinek
árulkodott,
és hogy olyan veszedelemre és szomorúságra tette, amelyből talám ki sem gázolhat.
Hogyha olyat mondottak felőlünk, amely nékünk dicséretes, azt mi nem szeretjük. Az oka ez, mert azt sajnáljuk, hogy amit jó erkölcsből el akartuk volna titkolni, azt megtudják, és hogy azért dicsérjenek azt nem kell
szeretnünk.
Hogyha pedig rosszat mondottak felőlünk, a szó hordónak nem kellett
volna
minket azzal megszomorítani. Ez így lévén, a szó hordókot mindenképpen
csak rossz
szemmel kell tekinteni és csak hízelkedőknek
és eszteleneknek
kell őket
tartani.
Lehetetlen, hogy az, aki azt a gyalázatos szó hordást követi, hogy valami okot
ne adjon magára a szóra. Ettől is vagyon, hogy vissza adják néki gyakorta
duplán
a kölcsönt. Arra igen vigyáznak, hogy mit mond és mit cselekszik, és
mindennel
megüsmértetik,
hogy kicsoda.
A többi között egy ember jött hozzám, akarván titkoson megjelenteni,
hogy
egy ilyen személy sokak hallatára rosszul beszélt volna felőlem. Felelém
néki,
hogy már régen bédugtam füleimet a szó hordások előtt, de ha szinte nyitva
volnának is, egyik fülemen ha bémennek, a másikán ki kell menniek, mert én azokkal
nem törődöm. Mondám azt is, hogy valamit mondanak a távul lévőkről,
rendszerint
abban kételkedhetni,
amely sebet pedig távul vennék, az nekem soha sem fájna,
azonban pedig, akik előtt énfelőlem beszéllettek, azoknak kelletett volna
pártomot
fogni vagy ellenem lenni, mivel csak őérettek volt a szó felőlem.
28»

Amidőn egy gyülekezetben, valamely távul való emberről beszéllenek,
mindazok
kik abban a társaságban vannak arra vigyázzanak, hogy semmi rosszat felőle ne
szóljanak, mivel az igazság arra kötelezi őket, hogy meg ne engedjék az olyat megítélni, akit nem hittak, hogy a maga mentségire menjen. Ha ezt az igazságtalanságot
megengedik, jóváhagyják, hogy őfelőlök is beszéljenek, mikor együtt nem lesznek.
Ha a távulvalókról soha sem beszéllenének, nem volna szó hordás, és aki szó
hordó akarna lenni, azt senki társaságában nem venné, és minden
gyülekezetből
kiűznék mint egy gyalázatost.
Ügy történt egyszer, hogy egy hízelkedő szó hordó egy emberséges
emberhez
ment, megmondani neki, hogy olyan helyi volt, ahol semmiben sem kímélték
őtet,
és hogy száz olyanféle dolgokat mondottak felőle, amelyet ha hallotta volna, nem
tetszett volna néki. Ez az emberséges, okos és értelmes ember olyan'formában
hallgatá ezt a szó hordást, hogy ugyan elálmélkodék rajta a szó hordó, és mondá néki
az emberséges ember: uram, ha engemet jól üsmernének sokkal többet
mondhatnának felőlem és nem volna okom a haragra. Sokkal is tartozom azoknak, akik ilyen
formában beszéllenek felőlem távul való létemben. Ha jelenvaló létemben úgy beszéllenének amint meg is cselekedhetnék,
azért az én orcám megpirulna és szégyenleném. Kérem azért kegyelmedet, adja tudtokra, hogy hálaadó szívvel
vettem
beszédeket. Soha árulkodó jobban meg nem pirult mint ez, gondolom, hogy soha
sem árulkodott többet
életiben.
Annak az emberséges embernek volt oka így felelni, mert minthogy csak az
igazmondás szokta az embert megbántani,
ez az emberséges ember pedig nem
érezvén és nem vádolván magát semmiben is arról amit mondottanak felőle, ő abban bizonyos volt, hogy valamit mondottanak felőle a mind hamisság volt. Az ilyen
eszes és értelmes felelet, az árulkodásra ártatlanná tészi azt, akinek
árulkodnak,
megítéli az árulkodót, de még inkább azt, aki okot ád a szó hordásra.
Nincsen olyan istenes és emberséges ember, akárki légyen az, akinek
szándékát
rosszrá ne magyarázhassák és cselekedetit rossznak ne tarthassák. De az az istenes
ember rendszerént való életét követi, semmiben meg nem változtatja
magaviselésít,
se változást se gyengeséget nem látni őbenne. Azt akarja, hogy az ő életének
bizonysága csak a lelkeüsmerete legyen és csak az Isten lássa, hogy mi vagyon
szivében.
Ügy tekinti az emberszólást és a szó hordást valamint a fergeteget, amely nagy
zúgással vagyon, de amely nem árthat se becsületinek, se jó erkölcsinek.
Az okos ember soha sem hallgatja a szó hordást, és így bézárja a száját a szó
hordónak. Sok szomorú óráktól menti meg magát az olyan, aki a szó hordót nem
hallgatja; azzal néki is sok jó órákot szerez, talám még el is hagyathatja véle.
Se nyelvünknek,
se fülünknek
nem kellene lenni ez árulkodók előtt. Nem is
tudom, hogy melyik vétkesebb a kettő közül: az-é aki hallgatja, vagy az aki árulkodik. De azt tudom, hogy azért maradnak abban az utálatos szokásban,
mert
könnyen és örömmel hallgatják őket.
Se haszon, se becsület nincsen a szó hordásban és ha szabad volna rosszul
ítélni mások felől, mihent valaki énnekem árulkodnék, mindenféle rossz erkölcsünek
tartanám. Mégis azt mondom, hogy amely ember csak egyszer árulkodnék
nekem
másra, már annak az embernek megüsmerném
elméjit és természetit és soha sem
lehetnék jó ítélettel felőle.
Nagy esztelenség olyat beszélni, amelyet mástól hallottak, aki is hazudhatott
vagy hozzá tehetett. Igen nagy igazságtalanság azt elhinni, amit nékünk
mondanak
ilyen formában.
Eszemben jutnak még igen szép szavai egy üsmerőmnek, akinek is egy jóakarója olyan értetlen lévén, valamicsodás hívnek akarta magát mutatni, hozzája menvén mondá néki, hogy egy bizonyos gyülekezetben eleget beszéllettenek volna felőle
és az ő magaviselésít sokan megítélték. Erre feleié néki, hogy igen szépen köszöni
mindazoknak kik az ő fogyatkozásira vigyáznak; azon is fog igyekezni, hogy azokat
elhagyja és azon lészen, hogy azkik felőle beszéllenek azokkal jót tehessen, ha cselekedettel nem lehet, legalább
kívánással.
29»

Eddig tart Mikes szövege.
Az első kérdés, amely felmerül, A szó hordásról eredetiségére vonatkozik. A szöveg egyik vizsgálója, Dézsi Lajos szerint nem mondhatjuk „Mikes teljesen önálló
munkájának: ha eredeti műve is, de felhasználta hozzá az Ifjak kalauzának, erről
szóló fejezetét, átdolgozta, kibővítette azt." Egy másik Mikes-kutató, Abafy Lajos
nyomatékosabban a szöveg eredetisége mellett nyilatkozott, azt írván, hogy Mikes
szövege teljesen eltér a Kalauz vonatkozó passzusától.
Mi tehát a helyzet?
Az erősen nevelő-tanító hajlamú, erkölcsbölcselőként mindmáig még „felfedezetlen" Mikes, már a törökországi emigráció kezdetén, 1724-ben lefordította Charles
Gobinet (1613—1690) Instruction de la jeunesse...
1655-től kezdődően egészen a
múlt század derekáig több tucat (!) kiadásban, nem kevesebb mint három változatban megjelent munkáját. Szándékát, célkitűzéseit az Elöljáró beszédben fogalmazta
meg: „ . . . az bujdosásomnak ideje adván alkalmatosságot erre (mármint a fordítói
munkára, V. D.), hogy szomorúsággal múló időmet haszontalanul ne tölteném, és
egyszersmind ezen munkám magam oktatására is fordulna. Az ifjak
feltalálják
ebben a könyvben, először: minemű ösztönök köteledzik őket a jó erkölcsre; másodszor: mi móddal kell ezt megnyerni; harmadszor: ennek keresésében
micsoda
akadályokat fognak találni; negyedszer: minémű jó erkölcsök szükségesek
nékiek;
ötödször: miképpen lehessen nékiek jó választást tenni életeknek
rendiben."
A művelt és nemes szándékú francia szerző Richelieu bíboros pártfogását élvezte, fő tevékenységi területe az ifjak és lányok nevelése volt. Ennek érdekében
írta népszerű, angol és spanyol nyelven is megjelentetett műveit, és gyakorló pedagógusként több mint négy évtizeden át, mint a Sorbonne-kollégium (Collége de
Plassis) tanára, igazgatója, szellemi irányítója és oktatásrendjének újjászervezője
fejtett ki hasznos tevékenységet. Mikes nevelési elveinek, nézeteinek kialakulására
(például 27., 82., 88., és különösen a 62. számú levél, melyet a Kalauz fordításával
egyidőben írt) Fénelon, Claude Fleury mellett kétségtelenül Gobinet-nek volt a
legnagyobb hatása.
A kollégiumi nevelőként híres szerzőnek ezt a pedagógiai-erkölcsi gondolatokat
tartalmazó munkáját — melyet Mikes Rákóczi rodostói könyvtárából kölcsönzött ki
olvasásra — különösen kedvelhette, mert az 1724-ben készült fordítás kéziratán
1744-ben sereg javítást végzett, majd 1751-ben az egész fordítást teljesen átdolgozta.
Dolgozatunk választott tárgya nem teszi szükségessé (és lehetővé) a két fordítói
szövegváltozat összevetését, valamint a Leveleskönyvnek
a Kalauzból vett téma-,
motívum- és gondolatkölcsönzéseinek feltárását, noha Mikes íróműhelyébe ily módon
lehetne a legmélyebbre pillantani. Ám utalnunk kell arra, hogy a korai fordításváltozatban a 11. rész negyedik passzusa Az szó hordásról címet viseli. Erre a
részre utalt Dézsi is idézett megállapításában. A későbbi, 1751-ben újrafordított változatban maga a szóösszetétel ugyan nem szerepel, de a 11. részben A veszekedés
szerzőkről címet viselő artikulus, ha rövidebben is, ugyanazt a témát tárgyalja, s
azonos a francia nyelvű eredeti ugyanannak a részének fordításával.
A további fejtegetések szükségessé teszik mind a két fordított szövegrész
közlését.

Az szó hordásról

(1724—1744)

Vigyázz fiam még erre az vétekre; mert ez is nagy fogyatkozása az nyelvnek,
az ifjaknál pedig közönséges, mivel az szó hordás sok izetlenséget és veszekedést
okoz. Sokszor arra nem is vigyáznak, hogy micsoda rossz következik abból; gyakorta
azért is cselekszik, hogy abból rossz származzék.
Sokkal nagyobb .ez az vétek, mintsem gondolják, mivel sok vétkeknek oka, és
mindazoknak az rosszaknak melyek az veszekedést követik. Az bölcs azt mondja,
30»

hogy hat dolgot gyűlöl az Űr, az hetedik utálatos az ő lelkének, az ki háborúságot
szerez az atyafiak között.
És meg másutt azt mondja, az fondorlót és kél nyelvűt gyűlöljétek, mert sok
békességben lévőket elvesztettenek.
Az bűnös ember barátit megháborítja, és az
békességesek közé patvart bocsát.
Fiam, valamint hogy az egyesség és az békesség az Istentől jő, hasonlóképpen
az veszekedés és az egyenetlenség az ördögtől vagyon, azért mondja az Isten fia,
hogy az békességesek az Isten fiai, azok pedig kik azt felháborítják, mondja Szent
Gergely, az sátáné.
Kerüljed hát fiam, ezt az vétket, mert igen nagy, az Istennél és az embereknél
utálatos. Vigyázz beszédidre és semmi olyat ne mondj, mely veszekedést
indíthatna
mások között.
Fiam, eziránt egy szép példát olvastam egy püspökről, az kihez is egy hízelkedő
szó hordó, hogy mene, mondá néki: Uram, ilyen ember ezeket a rosszakot beszélte
felőled. Az püspök azt végig hallgatván mondá az szó hordónak: Hallod-é, most
látom én, hogy az az ember, az ki úgy beszélt felőlem, nékem jó barátom, mert az
mi fogyatkozást lát bennem megmondja, de ha még jobban üsmerne, több fogyatkozást is tapasztalhatna bennem. Az szó hordó hallván ezt az váratlan
feleletet,
csak elpirula de többé visszá nem tére szó hordással.

A veszekedést

szerzőkről

(1751)

Vigyázz még egy más vétkire a nyelvnek, amely igen közönséges az ifjak
között és igen ártalmas. Az pedig nem más, hanem a veszekedést szerzés a szó
hordással, amely vagy a gondolatlanságtól vagyon, nem vigyázván arra, hogy abból
mi következhetik,
vagy a hamisságtól, hogy egyenetlenséget és veszekedést
indítsanak.
Ez a vétek sokkal nagyobb mintsem gondolják, m.ert sok vétkeket okoz és indítója mindannak a rossznak, ami követi a veszekedést. A bölcs azt mondja, hogy az
Isten hat dolgot gyűlöl és a hetediket utálja, azt aki az atyafiak között visszávonyásokat hint. És az Ecclesiastikus azt mondja, hogy a fondorló és két nyelvű átkozott,
mert sok békességben lévőket megháborít; a bűnös férfiú megháborítja barátit és
a békességben lévők köziben ellenkezést ereszt.
Ez így vagyon fiam, mert valamint, hogy a békesség és az egyesség az Istentől
származik, úgy a veszekedések és a visszávonások az ördögtől jönnek, azért is
mondja az Isten fia, hogy a békességesek, azaz azok akik az egyességet igyekezik
megtartani mások között, az Isten fiai, hogyha azok akik békességet szereznek az
Isten fiai, tehát azok, mondja Szent Gergely, akik azt felháborítják, a sátán fiai.
Kerüljed ezt a vétket fiam, mert irtóztató és utálatos Isten és emberek előtt.
Vigyázz a beszédidre, hogy soha olyat ne mondj, amely valamely
veszekedést
okozhatna mások között, de főképpen soha annak kezdője ne légy hamisságból és
szánszándékkal. Utáljad ezt a vétket, mert ez a veszedelemben
ejthet.
*

Milyen következtetések vonhatók le a Keresztényi gondolatok függelékében található, A szó hordásról címet viselő esszé, valamint Az ifjak kalauza két fordításvariánsában található fejezet összevetéséből?
Mindenekelőtt szembetűnő a terjedelmi különbség: a függelék szövege mintegy
négyszerese a Kalauz kapitólusoknak. Ez a tény már önmagában is bizonyítja, ha a
fordított mű vonatkozó részei gondolatilag serkentették is Mikest s átdolgozva, bővítve, általánosítva át is vett egy motívumot a Kalauz második fordításváltozatából
(a szóhordó felsüléséről szóló anekdotát, mely a francia eredeti 1664-i kiadásában
nincs meg, tehát Mikes önkényes hozzátoldása!) a kidolgozás, a levezetés, a példák
31»

felhasználása teljesen egyéni és eredeti, kétséget kizáróan Mikes Kelemen szabad és
•önálló fejtegetése és megfogalmazása. A vizsgálódó véleményalkotásában legszemélyesebb tapasztalataiból merít. Mikes nem a keresztény erkölcstan elveinek tételes
•megfogalmazásából, a bibliából és áz egyházatyák írásaiból indult ki, hanem mindennapjai gyakorlatából, közvetlen élményeiből, s mintegy saját észleleteit, tapasztalatait fejtette ki s emelte gondolatilag a közösségi erkölcs síkján közérvényűvé.
Figyelmet érdemel az is, hogy Mikes saját önálló megfogalmazásaiban (például a
Leveleskönyvben is) jóval kisebb mértékben „vallásos" mint az átültetésekben,
ahol ugyan köti őt a szöveg, mégis nagy önállósággal kezeli anyagát, kihagy, összevon, bővít, betold, hozzáír, átrendez fejezeteket, de általában hitelvi vonatkozásban
•nyomatékosítja az alapszöveget. A függelék szövege sokkalta „világibb", mint a
fordítót kötő vallásos-kegyes fejtegetés. Érdekes, hogy a realista módon gondolkodó
Mikes néha, szándékosan életes betétekkel oldja a vallásos-morális részeket, miként
A keresztnek királyi útja című mű fordításában írja „ . . . hogy egy kevéssé
megvidámíthassam az olvasót."
Az összevetésből kétségtelenül kiviláglik a mikesi esszé eredetisége és önálló•sága, de még nyomatékosabban Mikes szerzőségére vall — hiszen mindenekelőtt íróval van dolgunk! — a traktátus nyelve és stílusa.
Mikes stílusának egyik szembeötlő jellegzetessége: képisége. A
Leveleskönyv
tnyelve a korabeli székely élőbeszédből sarjad s tele van a helyhez illő, meghökkentő
pontossággal illeszkedő érzékletes, szemléletes kifejezésekkel. Ezek Mikesnek ebből
-az esszéjéből sem hiányoznak. Például az árulkodásról, pletykálkodásról azt írja,
ihogy „olyan valamint egy hógomolya, amely mentől alább hengeredik, annál inkább
vastagodik." Nem kevésbé érzékletes az a fordulat, hogy az árulkodó utólag hasztalan bánja tettét „mert már késő: a tüzet meggyújtotta
s azt el nem
olthatja."
Kitűnően ül a szólás is, mely szerint „vissza adják néki gyakorta duplán a kölcsönt."
Vagy a másik, hogy a felelőtlen híresztelések „egyik fülemen ha bé mennek, a másikán ki kell menniek", illetve az, hogy az emberszólás olyan „valamint a fergeteget, amely nagy zúgással vagyon, de amely nem árthat se becsületinek, se jó erköl.csinek." Ezek a velős szólások, azonos tartalommal javarészt ma is élnek s használatosak az erdélyi közbeszédben.
Ugyanakkor mennyire jellemző a mikesi, mértéket ismerő, kevés szóval is sokat
¡mondó, szentenciázó, pontos és tömör prózára egy-egy velős megállapítás, mint
•például „se haszon, se becsület nincsen a szóhordásban", vagy egy másik, az irónia
felhangjait pendítő, hogy „az kik felőle beszéllenek azokkal jót tehessen, ha csele.kedettel nem lehet, legalább
kívánással."
Azonban az igen árulkodó formai jegyeknél fontosabbak a tartalmi összefüggések, ha az esszét a fogalmazója élete felől vizsgáljuk. A szó hordásról talaja és
¡anyaga, igazi determinánsa a rodostói kolónia, mai fogalmaink szerint egy kényszerlakhely, belső világa, lakosainak élete.
Mikes Kelemen hosszú élete folyamán több ízben került örvényes helyzetbe.
A legválságosabba a fejedelem halálát követő, Rákóczi József megérkeztéig terjedő
•másfél esztendőben. (1735 áprilisa—1736 decembere.)
Amíg Rákóczi Ferenc élt, Rodostón, a bujdosók kolóniáján „klastromi" szigorúsági rendtartás uralkodott. (Lásd a 37. és 80. leveleket.) A számkivetettek közössége
ugyan csak emlékeiből, múltjából, egy hatályát vesztett jogból és egyre kivihetetlenebb tervek készítéséből élt, de a fejedelem bölcsességgel s elhivatottságtudattal
telt személyisége fegyelmezni tudta ezt a világot és emberfalkát. Tegyük hozzá,
:
hogy ezt a fokozatosan irreálissá váló, a politikai cselekvés képtelensége folytán
"kiürült, fokozatosan szétbomló világot.
Teltek az évek. Vadászat, fürdőzés, pestis, barkácsolás, földrengés, tengerparti
.séták, temetések és semmittevés: ez volt a szaporodó évek kerete és tartalma.
.A tengerparti faluba, a velük nem nagyon barátkozó népségek közé zárt embersziget
lakói előbb megszokták, aztán megunták, végezetül minden bizonnyal meg is utálták egymást, az egymáshoz zártság, az állandóság és a teljes kilátástalanság ered.32

ményeként. Az örökös kis gondok, apró-cseprő súrlódások, az elhullatott szavak —
ebben az álközösségi létben — oktalanul naggyá nőttek, átfülledtek, sőt meg is
erjedtek az üresen őrlő agyban, az unalomtól mohosodó lélekben.
Az idő, a félinternáltság, a hazatérés reményének megsemmisülése elvégezték a
maguk termeszmunkáját, a személyiség szétzilálását, lebontását, eltorzítását: az eltakart, titkolt jellemsajátosságok is felszínre bukkantak. Mindehhez hozzá kell számítanunk az emigrációs lét egyik törvényszerűségét: a rodostóiak életének primér
valóság nem az adott életkeret, környezet és mindenkori jelenkor volt, hanem egy
másik, a múltbeli, mely immár az emlékek és emlékezés elvontabb síkjára tolódott,
nem kevés feszültséget teremtve a valósághoz hozzáidomulni nem tudók — vagy
nem is akarók — lelkében, onnan rejtett vagy titkolt személyiségjegyeket hozva a
felszínre.
Mikes kitűnő megfigyelő — mindenkin átlátó szem —, és józanul gondolkodó
fő volt. Azt írta ugyan magáról, hogy „ . . . az én eszem, nem hasogatja az
áért...
hanem csak a földön jár" (96. levél) — de éppen valóságközelisége s nagy realitásérzéke tette képessé arra, hogy jó idejében észrevegye a bujdosó csoport belső bomlásának jeleit, s okszerű magyarázatot keressen a kirobbanó konfliktusokhoz. Pl.
1731 karácsonyán ezt írja nénjének: „Azt írod néném, hogy a hihetetlenség,
kételkedés és az a fekete irigység csak velünk bujdosik, mintha ők sem maradhattak
volna
az országban. E mind igaz, és úgy vagyon. De az is való, hogy a török császár nem
rendelt nékik tahint, mégis csak elélnek. Mennyi sokat temettünk el már
közülünk,
de az a veszett irigység csak megmarad, és az egyenetlenség csak egészséges és
semmit nem vénül. Talán ugyanezek is temetnek el minket, ha csak a jó Isten el
nem veszti közülünk őket. Ügy tetszik, hogy a bujdosóknak jobban kellene élni,
mintsem az otthon lakó testvér atyafiaknak: de még eddig mind ellenkezőt
tapasztaltam. Sőt még mentől inkább fogyunk, annál inkább szaporodik az irigység és
egyenetlenség. S mindenkor így volt — szomorúan látom, hogy így is lesz mindörökkön örökké (de nem mondok rea áment). Azt el lehet mondani, hogy a mi
áitatos urunk mindenkor igyekezett azon, hogy azokot elűzze közülünk, de még
eddig végben nem vihette. De, amit a halál végben nem vihet, hogy vinné ő azt
végben?" (96. levél.)
A kulcsszó a „fekete irigység". Az, hogy egyiknek, másiknak talán többje van,
s még inkább többje volt otthon, tehát nagyobb a vesztesége, nagyobb áldozatot
hozott, nehezebben elviselhető számára a „nincs". Mikes kitűnően rátapint arra,
hogy a közös sors, a kiszolgáltatottság és nyomorúság nivellál, illetve egyenlősítenie
kellene, az adott viszonyok közt anakronisztikussá vált egykori gazdasági-politikaikatonai hierarchiát: „Egy állapotban vagyunk — egyik úgy hadta el jószágát, mint
a másik. Itt tisztségeket, jószágokot nem osztogatnak. Az északi szelet és a déli szelet
mindenkinek
egyaránt osztogatják, hanem csak az a különbség lehet, hogy egyikének jobb egészsége vagyon, a másika többet ehetik, ihatik, a harmadikának
jobb
lába lévén, többet sétálhat a tengerparton. Ha már ezek méltók az egyenetlenségre
és az irigységre, vigyük a János pap ítélőszéke eleiben, hadd ítélje meg." (Idézett
levélből.)
Ám a személyiség válságba jutását nemcsak otthonról hozott, örökletes előítéletek, osztálytudat meg hasonlók determinálták, hanem maga a rendhagyó helyzet
is: „ . . . én azt gondoltam, hogy e mind csak attól vagyon, hogy a bujdosóknak
semmiben sem telik, és könnyen megunják a bujdosást. Foglalatosságok kevés lévén, az
időt elunják, és ha együtt laknak, magokot is elunják, és csak mindenkor
egymás
ábrázatját látni, azt is elunják; és így végtire csak az unadalomból származnak a
feljebb említett beste kurafiak." (Uo.)
Összetett folyamatról van tehát szó, melyre nem egyetlen tényező hatott, hanem
több. Például a rodostói kolónia közérzetét, a Mikesét is, igen kedvezőtlenül befolyásolta az, hogy Rákóczi egy időben elsősorban idegenekkel vette magát körül,
túlzott bizalommal és jóhiszeműséggel irántuk, s kiknek java részéről kiderült,
hogy kalandor, besúgó, kettős kém, áruló, szemfényvesztő.
3 Tiszatáj

33

A személyiség bomlását, az összetartó közösségi tudat sorvadását készítette elő
a bujdosás fokozatos „parttalanná" válása, időtlenné alakulása: a valóságos lehetőségek szétfoszlása után a változásnak és változtatásnak még a reménye is elszállt.
Mikes már 1728-ban megjegyzi: „A bujdosásnak hosszú voltáról panaszolkodni
haszontalan, és nem jó; mert azzal meg nem rövidítjük,
hanem még nehezebbé
és
hosszabbá tésszük. A nyughatatlansággal
való szenvedés sokkal súlyosabb, és a panaszolkodással való szenvedést az Isten meghosszabbítja;
mert olyankor
mintegy
rúgódozunk akaratja ellen...
A vallásunk szerént azt kell tartanunk, hogy bujdosásunk mind hasznos, mind szükséges. De azonkívül is, ha az Isten valakit
haza
vinne közülünk, jobban meg tudná becsülni hazáját és örökit. Nám, (Lám? V. D.) a
tékozló fiú, amég a háza rakva volt kaláccsal, bélessel, addig esziben sem jutott a
fekete kenyér; de mihent a makkra szorult, akkor elfelejtvén
a kalácsot, csak a
fekete kenyeret suhajtá. Ne panaszolkodjunk
hát a bujdosásról." (87. levél.)
Tizenhárom évvel később írt levelében — s még jó néhány későbbiben — életük céltalan egyhangúságát hangsúlyozza: „...a legnagyobb dolgunk a, hogy eszünk,
iszunk — a másikára azt, hogy aluszunk, és a tengerparton
sétálunk. Nem elég
dolog-é mindez egy bujdosónak?" — teszi fel a kérdést leplezetlen gúnnyal. (164.
levél.)
Néhány héttel később, fájdalmas komolysággal rögzíti állapotukat: „A mi napjaink, mind egyszínűek, semmi külömbözés nincsen közöttük. Ma olyan mint holnap,
holnap is csak olyan lesz, mint ma volt. Mindenkor egyaránsu dolgokba
foglalatoskodunk, és mindenkor vonjuk magunk után hosszas bujdosásunkot,
amelynek
talám
csak a halál veti végit." (165. levél.)
A rodostóiak krízisét gyorsította, mélyítette, erősítette az idő, az idő felhasználásának lehetősége, módja. Mikest erősen foglalkoztatta ez a kérdés, s 1751-ben
lefordította egy francia diplomata, Antoine Courtin világias jellegű, az i f j a k és
lányok nevelésével foglalkozó, szépirodalommal határos művét, Az idő jól eltöltésének módja mindenféle rendben címmel. Rákóczit azért is különösen becsülte és tisztelte, mert nem adta át magát a tétlenségnek, semmittevésnek, ellenkezőleg jól be
tudta osztani és felhasználni az időt: „Hogy pedig minden úgy töltse az időt, mint a
mi urunk, arra az Isten ajándéka kévántatik; mert ebédig az olvasásban és' az írásban tölti az időt, ebéd után pedig, aki látná, azt mondhatná, hogy valamely
mesterember: vagy fúr, vagy farag, vagy az esztergában dolgozik. És az ő gyönyörű szakálla sokszor tele forgáccsal, hogy maga is neveti magát. És úgy izzad,
mintha
munkája után kellene enni kenyerét. Ötet minden csudálja, ő pedig neveti az olyat,
aki azon panaszolkodik,
hogy elunja magát. Ritka, édes néném, aki így tudja az
időhöz alkalmaztatni magát, mind pedig, hogy úgy mondjam, az időt magához alkalmaztatni." (88. levél.)
„Az időt magához alkalmaztatni."
Mikes lényeglátóan fogalmazott ezúttal is:
Rákóczi azért élt önkonzerváló módon de racionálisan, mert életét meg tudta szervezni, ami nem mást jelentett, minthogy munkaidőre és szabadidőre osztotta, s
mindkét egységet tartalommal, önmaga hasznosságának tudatával is, fel tudta tölteni.
A rodostói telep lakói, többségükben, állandó „szabadidőben" éltek, azonban
nemcsak tétlenül, de tártalom nélkül is. Csak a saját életidejüket élték, ama kurta
átmenetet a születés és halál között, teljesen kiszolgáltatva a fizikai időnek, miközben életritmusuk teljesen mechanikussá és az organikus élet puszta önfenntartó
folyamatává vált.
Helyzetüket kétségkívül súlyosbította a teljes történelmi kiszolgáltatottság: ez
eseményeknek, melyek sorsukat eldöntötték, mégcsak résztvevői sem lehettek, n e m hogy tevőleges részesei, illetve irányítói, miként közülük valamikor nem egy az volt.
Egyetlen „választásuk" maradt: tűrni, elviselni és várni.
Ez az objektív helyzet, megbontva az egyén biográfiáját, elsekélyesítette és jellegtelenné tette életidejét, rombolta a szellemi és a lelki élet rétegeit, végső soron
mállasztotta az egyént, szétzilálta, szilánkokra hasította a közösséget, egymást maró,
egymásra csaholó emberfalkává alakítva az egysorsúakat.
34»

Így alakult ki negyedszázad alatt az az általános közérzeti talaj, mely a fejedelem halálakor az emigrációs csoport életvitelét jellemezte. Meglazult külső s belső
fegyelem, elpetyhüdt erkölcsi izomzat: a szerencsétlenek egymásnak estek. Rákóczi
feddő tekintete előtt már nem kellett leplezniök irigykedő hajlamaikat, haszonlesésüket, mohóságukat, hitványságukat. S annak ugranak, akit kéz alatt kapnak s kinek
büntetlenül belemarhatnak a becsületébe: Mikesnek. Egyrészt szinte pótcselekvésként: „ . . . a szükség szaporodik, a baj és a panasz nagyobbodik, és minthogy
nem
tudnak kit okozni, engem szüntelen látván, reám fordítják panaszokot." (121. levél.)
Mennyire jellemző, a történelemben ismétlődő helyzet: bűnbakkeresés a tehetetlenségben.
De van itt konkrétebb ok is. Az, hogy Mikes, ez a talpig becsületes, holtáig
hűséges sáfár, nem hajlandó szétosztogatni ura csekélyke megmaradt vagyonát a
bujdosók között: „Mindennap a sok bosszút látom...
Akikkel legtöbbet vagyok, és
akik legtöbb jó szót adnak, és nagyobb barátságot mutatnak, ugyanazok
akarják
meghomályosítani
becsületemet. Egy kis jó kedvem nékik méreg, és
kedvetlenségem
előttük kedves. Mindennap újítják ellenem való beszédeket. Mindezeknek
pedig,
néném, nem más az oka, hanem hogy ki nem osztogatom nékik a fejedelem
jószágát. Hogy pedig ki nem osztogatom, azt gondolják, hogy magamnak tartom. Hadd
beszéljenek, csak én az igaz úton járjak." (120. levél.)
Mikes a bujdosás kezdetén a maga és társai közti viszonyról igen ritkán —
akkor is leginkább humorosan, viccelődve — ír a Leveleskönyvben.
Panaszkodni
rájok ritkán halljuk. Mosolyogva rajzol róluk egy-egy játékos portrét, kikacagja
emberi gyöngeségeiket, például az ifjú vőlegénnyé vált öreg Bercsényit, ceremóniakedvelő feleségét, a szórakozott Forgách tábornokot meg másokat, de ez a kinevetés
megértés és megbocsátás, hiszen ugyanakkor saját helyzetén és saját magán is
humorizál. A sorson erőt vevő emberi diadal és írói bravúr az, ahogyan az apró dolgoknak — anélkül, hogy elvesztené egészséges arányérzékét — fontosságot, sőt jelentőséget tud adni, azokat érdekessé tudja tenni, bevonva a humor, a mosoly szivárványos zománcával.
De a fejedelem halálát követő esztendőben keményebben szánt a toll, súlyosabbá, kérgesebbé válik a szó.
Az említett okokon kívül az is nehezítette helyzetét, hogy időlegesen a bujdosók
élére nem születése vagy egykori társadalmi rangja emelte, hanem egy kényszerállapot, örökségkezelői mivolta. A háromszéki köznemes nem állott a rodostói emigrációs rangsor élén, ez is tüzelte az ellene mocskolódókat. És éppen ez az állapot
késztette arra Mikest, hogy tűnődjön a vezető és vezetett viszonyán, a hatalom
meg- és elbírálásának dillemáin: „ ... az egész gond és baj reám szállott, amely nem
kevés olyan állapotban, mint melyben vagyok. Kétféle nemzettel van bajom, akik
egymást nem szeretik. Vannak olyanok, akik nem voltak kezem alatt, és akik nem
szoktak a tőlem való függéshez, akik azt tartják, hogy már most
felszabadultak
minden más alattvaló léteitől, akik azt gondolják, hogy az fejedelem (Rákóczi Józsefről van szó, V. D.) csakhamar elérkezik, azért addig nem szükséges függeni valakitől. Azt is tekintik, hogy én tőlem, akitől kell függeniek igazság szerént, énmagam
sem üsmerem a fejedelmet, azt sem tudom, mint leszek elméjiben; mivel az gyakorta történik, hogy akit az atya szeretett, azt a fia nem kedveli. Azt is hozzáteszem,
hogy akitől se adományt, se büntetést nem várnak, ott az engedelmesség sem egész.
Mert az embereket vagy a haszonkeresés vagy a félelem vezérli, ritkán a szeretet
vagy a becsület. Egy feljebbvalónak
pedig nem lehet magának azzal igen hízelkedni, hogy szeressék mindenek csak ajándékon, hogyha tőle valamit nem várhatnak, mint én tőlem, hogy nem várhatnak. A való, hogy mindenkor csak azon kell
igyekezni, hogy az alattunk valók inkább szeressenek, mint féljenek. De azzal nem
kell magunknak hízelkedni, hanem azt kell egy feljebbvalónak
magában
feltenni,
hogy kinek-kinek
a maga rendihez való becsületét megadja. A maga hivatalját ne
az emberekért való nézve kívánja jól végben vinni, hanem az Istenért, és igen
szeresse az igazságot. De ámbár mindeneket
jól végben vigyen is, hagyják-é szó
3*

35

nélkül? Nem. A tisztségben lévőkre mindenkor balítéletet szoktak tenni, de aki az
igaz úton jár, van mivel vigasztalni magát." (117. levél.)
Bölcs, nemes gondolatok, az embertársak tiszteletéről és megértéséről vallók,
noha a körülmények csapdájába esett Mikes igen jól tudja, hogy társai egy részétől
sok jót nem várhat, s okkal sejdíti „ . . . hogyha máris sok balítéleteket
tettek és
tesznek felőlem a velem valók, hát még ezután mit fognak irántam mondani
magának is a fejedelemnek."
(118. levél.)
Mondottak bizony, s nem is találtak süket fülekre Rákóczi Józsefnél: „Mihent
ide érkezett, az atyjának minden jószágát híven kezében adtam. Való, hogy káromlás nélkül nem maradtam, mert a hamis atyafiak sokkal vádoltanak, és a hamis
vádolásra a fejedelem sokat vizsgálódott utánam alattomban; de becsületem
megsértésére valót semmit nem talált. Ezt nékem maga is megvallotta."
(124. levél.)
Így ért véget a másfél éves Canossa-járás.
A Leveleskönyvet
böngészgetve, nem kell nagy képzelőerő, hogy a Mikes körüli
szóbeszédáradatot, pletykálkodást, gyanakvást, gyanúsítgatást, temondát, mocskolódást elképzeljük. A szóhordás, a pletyka, a hátmegetti megszólás, ez tette hosszú
hónapokra szinte elviselhetetlenné a főkamarás életét, amúgy sem könnyű sorsát,
társítva a kis pokollal a nagyobbat, a száműzetést.
A vázoltakban egy jellemzőnek tekinthető emigrációs helyzetről, az ebből kinövő, koronként, alkalmakként ismétlődő pszichózisról van szó. Ezért nem tűnik
számomra erőszakoltnak vagy természetellenesnek annak tételezése, hogy A szó
hordásról című esszé, monológ, meditáció ebből a légkörből nőtt ki, ezt az állapotot
tükrözi. Az írás élményfedezete a személyes tapasztalat, ezt az írást Mikes állandóbb
anyagból faragta ki mint az olvasmányok, melyeknek inspiráló hatása természetesen
kétségtelen. De nem a legdöntőbb. Azt a közvetlen valóságból merítettséget igazolják az olyan közvetlen utalások is, mint például ez: „A többi között egy ember jött
hozzám, akarván titkoson megjelenteni, hogy egy ilyen személy sokak hallatára roszszul beszélt volna felőlem..."
Vagy: „Eszemben jutnak még igen szép szavai egy
üsmerőmnek..."
Itt maga az élet beszélt!
Több tehát mint puszta feltételezés részemről, hogy Mikes évekkel a személyes,
nagyon keserű s a lélekben nyomot hagyó élmény leülepedése után, mikor a Rodostóba szorultak tábora annyira megcsappant, hogy „ . . . amennyin már
maradtunk,
egy szilvafának is elférünk az' árnyékában"
(145. levél), s a sértések sebei is beheggedtek, személytelenítve s az általános érvényűség síkjára emelve, papírra vetette vélekedését egy egyént és közösséget pusztító betegségről, az áskálódó, bepiszkító szóhordásról. Remekműve, a Leveleskönyv
lapjain szétszórt panaszok, jajok
összegződtek egy máig és ma is érvényes elmélkedésben, melyet, mint máskor is
„a szívnek megjobbítására" írt, igen nagy felelősséggel, de nem sok reménykedéssel
az emberi természet javíthatóságában.

Mikes és a szülőföld című, a bukaresti Kriterion Könyvkiadónál megjelenő t a n u l mánykötet hetedik, önálló tartalmú fejezete.
A szerzőnek megjelenés előtt áll a budapesti Móra Könyvkiadónál Mikes életrajza.
(így élt Zágoni Mikes
Kelemen.)
Más, Mikesről írt m u n k á i : Mikes, Négy tél, történelmi d r á m a , Irodalmi K ö n y v kiadó, Bukarest, 1969. Bemutatta 1968-ban a Sepsiszentgyörgyi Állami Magyar Színház.
A rodostói csillagnéző,
kismonográfia, Dacia Könyvkiadó, Kolozsvár, 1972. — Válogatásában, bevezető tanulmányával és jegyzeteivel jelent meg a Törökországi
levelek legú j a b b romániai kiadása, a Dacia Könyvkiadónál, Kolozsvárt, 1974. Előkészületben a
Leveleskönyv
első román nyelvű kiadása is. (Kriterion, Bukarest,
1977.) V. D. gondozásában.
36»

MOCSÁR GÁBOR

Szegedi szobrát szemlélve
RECRUDESCUNT INCLYTAE GENTIS HUNGÁRIÁÉ VULNERA — olvasom a
szobor talapzatába aranyozott betűkkel bevésett, oly sokszor emlegetett és idézett
híres szavakat, melyeket modern-magyarul így szoktak — szerintem pontatlanul —
idézni: „Felszakadtak a nemes magyar nemzet sebei." Rákóczinak a világ népeihez
intézett híres manifesztuma kezdődik ezekkel a szavakkal. A kiáltvány barokkosan
pompázatos eredeti címe egyúttal az okmány tartalmát és célját is előlegezi:
,,A' méltóságos fejedelem felső-vadászi Rákóczi Ferencz kegyelmes urunk által nemzetünknek s édes hazánknak a' német nemzet kegyetlen uralkodása alatt lett, hallatlan meg-nyomorittatásárul, maga méltóságos személyének nagy méltatlan szenvedésérül és az Ausztriai Ház erőszakoskodása alól való fel-szabadulásáért fogott
magyar fegyvernek ártatlanságárul az egész keresztyén világnak eleibe adatott Manifestum, Köztudománytétel, melly elsőben deák, mostan pedig magyar nyelven újonnan közönségessé tétetett. Nyomtattatott 1704. esztendőben."
A szöveg talapzatán olvasható néhány szó nem egészen hiteles, de ez nem nagy
hiba, általában is szókihagyással idézik ezt a híres szöveget. Holott Ráday Pál, a
fejedelem kancelláriusa, diplomáciájának igazgatója, a legelső magyar újságíró és
újságszerkesztő, máig egyik legkiválóbb propagandistánk és publicistánk jól tudott
latinul s az ő eredeti fogalmazványában a kiáltvány így kezdődik: „Recrudescunt
diutina inclytae" stb., az ő fordításában magyarul pedig így hangzik: „Meg-ujjulnak a ditsősséges magyar nemzetnek régi sebei" — ami pontosabb fordítás, mint
az újabban elterjedt, de hát bajom nekem nem a bevésett szöveggel van, inkább
magával a szoborral.
A szobor Szegeden, az Aradi vértanúk terén áll, és II. Rákóczi Ferencet ábrázolja. Természetesen lovon, jobbjában buzogányt tart, baljával a kantárszárat fogja;
pár évvel ezelőtt a fejedelem könyökének hajlásába egy gerlepár fészket rakott,
mintha azért tartaná a szobor úgy a karját, hogy fészekül szolgáljon oktalan és
buta madárkáknak. Rákóczi daliás tartással ül a lovon, lovának farka oly dúsan,
bodrosan, súlyosan zuhog alá, ahogyan azt a konvencionális hősi lovasszobrokon
szokás, — nyilvánvaló, hogy az a hatalmas farok a szobor egyenlő súlyelosztását
szolgálja inkább, mint a valóságot. A fejedelem öltözéke is csupa konvenció; azok
a páncélzatok a történelmi nagyság, a lovagi múlt kötelező rekvizitumai, s bármely
zsoldos hadvezér alakjára ráhúzhatok — csak épp a mi fejedelmünk vállán és karján hatnak idegenül. Az én szememben legalábbis. Ha nem ülne azon a páncélos
törzsön a Mányoki-festmény után közismert Rákóczi-fej, a kétoldalt leomló hajjal,
a jellegzetesen pödrött bajusszal, a „névtelen zsoldos tábornok" szobra is lehetne.
Ügy tudom, a közízlés elfogadja, sőt szépnek tartja a szobrot, én — mondom —
nem vagyok vele kibékülve. Az én Rákóczim más. Nem ennyire ridegen és dermedten retorikus, hanem közvetlenebb, majd azt mondanám: emberibb. Bonyolultan
emberibb. Népibb. Ezen a szobron a ló a főszereplő, a szobrász abba dolgozta bele
inkább tudását, meg az érzelmeit, bár abba is romantikus bombasztikusán. Bőbeszédűen — keveset mondón. Csupán egy mozdulat tetszik a lóban: ahogy a jobb lábát
felkapva tartja. Ez a lábtartás nem a lépés vagy a meghőkölés mozdulata, a ló
kapálni szokott így az első lábával. S a néphagyomány úgy tartja, volt egy lova
Rákóczinak, még a nevét is tudja (Páva), amelyik olyan okos volt, hogy csata előtt
a jobb első lábával kidobogta, kikapálta, hány ezer az ellenség. Nem tudom,
ismerte-e a szobrász ezt a bűvölően, megejtően szép népi hiedelmet — ez a lábmozdulat tetszik nekem, mert erre a hiedelemre emlékeztet. Egyébként az a ló nem
37»

igazán szobor, hanem inkább konvencionális „csatamén", a ló hátán ülő Rákóczi
pedig szobor — s nem Rákóczi.
De hát mit várjunk a Rákóczit vagy a Rákóczi kort felidéző szobrászattól,
emlékműterméstől, hiszen az elmúlt idők közfelfogása éppilyet várt a kuruc korról.
Retorikát, lódingos-kacagányos romantikát, búsongó tárogatóhangot, villámként cikázó kurucokat, és persze buta, beijedt, megugrasztott, gyáva labancokat. Ne is
emlegessük a töménytelenül elburjánzott szépirodalmi selejtet, csak a legnemesebbek köréből hozzunk egyetlen példát annak illusztrálására, miképp szivárgott fel
még oda is a hamisság, ahol az igazság fénylése vakítja amúgy a tekintetünket.
A számra kéne ütnöm inkább, mint hogy kimondjam Arany János nevét, pedig,
hogy a példa igazán villámló legyen, ki kell mondani. Rákócziné című versében
Sarolta Amália Hessen-Rheinfels-i hercegnőt, Rákóczi könnyelmű, léha életű feleségét olyan kurucosan harcos magyar asszonykának jellemzi, aki inkább a bécsi rabságot választja, de nem beszéli rá férjét a békekötésre. — „Császárod — mondja a
háta mögött leselkedő cseh kémnek — ha / Ilyet akar, / Magyar nőre ne bízza."
Mármint a békeszerző küldetést. A császár valójában azért engedte — küldte —
Bécsből férjéhez Sarolta Amáliát, hogy személyes ráhatással, asszonyi varázsával
bírja rá férjét a Rákóczit megalázó, békefeltételek elfogadására. A „ráhatás" nem
sikerült, Rákócziné — pedig mellette maradhatott volna — elhagyta férjét. Hogy
miért? Mert nem akarta férje palotájában megszülni azt a gyereket, akit már Bécsből magában hozott. Nem Bécsbe, hanem Karlsbadba utazott, ahonnan a felügyeletével megbízott katonatiszt segítségével kalandosan Szászországba menekült. Nem a
férjéhez. Férje — a hír hallatán így írt neki: „ . . . az udvar több úti levelet is küldött Fenségednek s egyedül Fenségedtől függött, hogy már régebben is felkeressen
engem. De az e fölötti ítélkezést felfüggesztem, mert bármilyen okból történt is, az
mindig csak jó, ha kikerül a németek kezéből, akikhez egyáltalán nem az én tanácsom vezette vissza. Különösen nem, ha tudtam volna, hogy teherben van. Miután
ezt előttem el akarta titkolni, adjon számot, kérem, mindenben, Istennek gyermeke
haláláért, akinek életét — ha akarta volna — megmenthette volna. Minthogy mindez
már megtörtént, nincs rá orvosság." Rideg, méltóságteljes és a teljes elhidegülés
hangulatában íródott levélben ilyesmik vannak: „különösen arra kérem, változtassa
meg életmódját és ne tegyen úgy, mintha csak önmagáért akarna é l n i . . . Őrizkedjék kérem némely nemes uracskák társaságától, akik mindig visszaéltek Fenséged
természetes jóságával és csak arra voltak jók, hogy becsapják Fenségedet. Tartsa
őket szolgáinak, de n e a ház u r a i n a k . . . " — stb. Ilyen „magyar asszonyka" volt
Rákócziné, kiről Arany a verset írta. De hát ezt csak mellékesen — térjünk vissza
a szoborhoz.
*

Könyvet írok arról a korról. Nem merném regénynek mondani, hiszen élő és
ismert személyek, köztük Rákóczi, Esze Tamás, aztán a debreceni szenátus, meg a
város főbírája, Dobozi István szerepel majd benne, — inkább olyanféle történelmi
tudósításnak nevezném, amelyben minden mondatot tények, naplók, emlékiratok,
krónikák hitelesítenek. Én magam a műfaji meghatározással nem bíbelődöm: a
történelmi regény amúgy is válságba került műfaja körüli esztétikai vitát, homályt,
zűrzavart én megoldani, megvilágosítani nem tudom, ha tudnám sem akarnám.
Viszont, ha már könyvet írok, melynek egyik főszereplője az, akit a szobor formáz,
számot kell vetnem a kuruc korhoz fűződő irodalmi előzményekkel, az elszakadás
és elidegenülés szándékával. Azt a dübörgőén, retorikusán páncélozott konvenciókból
megalkotott szobrot egy megmerevedett kurucromantika jelképéül fogva fel, nyilván
az lesz a dolgom, hogy a szoborból ki kell bujtatnom az elrejtett embert, le kell
róla vetkőztetnem az elidegenítő páncélt — azt hiszem, világos amit mondok.
A következő kérdés: ha ez a szándékom — embernek s nem szobornak láttatni
hősömet —, akkor ebbe nyilván az is belefér, hogy leléptetem arról a pompás paripáról, arról a magas talapzatról s ezt a tájékozottabb olvasó, hozzászokván a történelmi hősök deheroizálásának divatos módszeréhez, nem is venné túlságosan rossz
38»

néven. De hát- ez egyáltalán nem szándékom: Rákóczi hős volt, hérosz a szó klaszszikus értelmében — megemelt talapzat illik alá. És politikus volt, nemzeti, sőt
nemzetközi méretekben gondolkodó államférfi volt; nem traktálhatom az olvasót
mellékes szálak hurkolgatásával, egy félresikerült házasság intimitásaival, pletykaszintű „megtárgyalásával", holott — ezeregy példa van rá — az olvasó azért igen
hálás szokott lenni. Sőt mi több, maga Rákóczi is tisztában volt a közvélemény
pletykaéhségével, különösképpen, ha kiemelkedő személyiség, például az ő és felesége intim ügyeiről van szó. Amikor arra kéri feleségét, hogy változtasson életmódján, megindokolja, miért kéri ezt: „ . . . h o g y ebben az országban megőrizzük az általam kormányzott népek szeretetét és tiszteletét, amit óhatatlanul elveszítenénk, ha
Fenséged továbbra is barátságot mutat azok iránt, akiket ez nem illet meg, és tartózkodó azokkal szemben, akik iránt barátságot kellene é r e z n i e . . . Tudja, hogy nem
vagyok féltékeny természetű, de azt is tudja, hogy bizonyos kellemetlen dolgok,
amelyek csak egyesek képzeletében élnek, éppoly károsak lehetnek a tisztességre,
mint azok, amelyeknek alapja van, ha az egész közvélemény elhiszi azokat".
Most látom csak, hogy miközben azt akarom bizonygatni, hogy mi nem érdekel
a fejedelem ábrázolásában — tudniillik a pletyka, az ágyjelenetek, meg a többi
divatos izgalomkeltő irodalmi elem — aközben sikerült máris egy erőteljes vonást
húzni a fejedelem emberi arcképén: őt sem igen érdekelte magánéletének elromlottsága, feleségének feslettsége, nem a féltékenységtől hisztériákban kielégülő férfiak
módján viselkedett, hanem méltóságát, férfias öntudatát, elhivatottságát mélységesen átérezve, azzal törődött, az volt neki ennél is, mindennél fontosabb, hogy „ . . . az
országban megőrizzük az általam kormányzott népek szeretetét és tiszteletét...". És
ezt ugyanaz a fiatal férfi írta, aki alig pár évvel azelőtt még nem sokat törődött a
népek szeretetével és tiszteletével, sokkal inkább szerelmi ügyekkel, léha időtöltésekkel, udvari gáláns kalandokkal, pletykákkal volt elfoglalva. Ugyanaz a Rákóczi
volna ez? S ha igen — mi forgatta át szinte ellenkező irányúra benne az érzelmek,
eszmék, a tudat meghatározó irányvonalait? A jellem, ahogy véglegesre kialakul, ez
érdekel.
Felnőtté válásáig tulajdonképpen annyi és oly ellentétes pedagógiai hatás érte,
hogy gyermeki lelke ennyiféle „ellenszél" hatására akár teljesen és végletesen el is
torzulhatott volna. Akaratgyenge, minden hatásra ide-oda bókoló, egyéniség nélküli
bábbá is „fejlődhetett" volna. Vagy ha valami határozott, karakteres egyéniség bontakozott volna — minthogy ki is bontakozott — e sokféleségből, ez lehetett volna
akár pontosan az ellenkezője is annak az egyéniségnek, amelyet az utókor végül is
a megvalósult, véglegesen kiépült jellemben tisztel. Meglehetősen hányatott gyerekés ifjúkori életrajzi adatai közt szemelgessünk most — hiszen közismert fordulatokról van szó — csupán ebből a — mondjuk — pedagógiai nézőpontból.
Pár hónapos csecsemő, amikor apja — ez a gyenge akaratú, könnyen befolyásolható, elkényelmesedett férfi, aki fölött a szigorú erkölcsű, szinte matriarchai hatalommal élő Báthory Zsófia intézkedett — I. Rákóczi Ferenc meghalt. Azután
neveltetése fölött a hajthatatlan akaratú nagymama, Báthory Zsófia; és anyja Zrínyi
Ilona vetélkedtek — természetesen a zsarnok, Zrínyi-gyűlölő, „veszett katolika", feltétlenül császárhű Báthory Zsófia akarata érvényesült a nevelésben. Nem pedig az
apjának, Zrínyi Péternek kivégeztetése, János testvérének letartóztatása, két lánytestvérének kolostorba vonulása után szinte támasz nélkül maradt, császárgyűlölő
Zrínyi Ilonáé.
Véglegesen csak a nagymama halála után vehette át fiacskája nevelését az anya,
de akkor meg fellángolt a Thököly-féle kurucmozgalom. A kezdeti villámsikerek
után — és hatására is — Zrínyi Hona férjhez ment a „kuruekirályhoz", ehhez a
m á r fiatal korában nagyivó, hányaveti, erőszakos, korlátlanul nagyvérű férfihoz,
aki a kisfiúhoz természetesen a maga módján közeledett, ha egyáltalán közeledett.
Szeretetlenül, ridegen bánt vele, magával hurcolta a táborokba, hadd szokjék hozzá
a vitézi élethez. A gyerekhez fűződő „apai" viszonyára jellemző, hogy a kisfiút
kilencéves korában túszképpen a török udvarhoz akarta küldeni — a minél hathatő39»

sabb török katonai segítséget biztosítandó. Az anya, Zrínyi Ilona azonban ezt a
valóban mostoha, őrült tervet megakadályozta. Ha ez a terv megvalósul, ma nem
állna a mondott helyen Rákóczink szobra, hiszen Thököly mozgalma ettől kezdve
gyorsan elhanyatlott, s ha a gyerek épp akkor török földön van, élete fogytáig ott
is maradt volna, hiszen hamarost Thököly is oda kényszerült, nyilván vele ment
volna ottlevő gyermeke után az anya is — de ezt a valóban dermesztő alternatívát
ne is emlegessük.
Thököly kiszorul Törökországba — soha sem látta többé nevelt fiát — Zrínyi
Ilona pedig beszorul a munkácsi várba, két gyerekével, Juliannával és Ferenccel
együtt. Tízéves a kisfiú, amikor megkezdődik a vár ostroma, s tizenkét éves, amikor
kénytelenségből megnyílnak a várkapuk, hogy a feladott várba a császáriak bevonulhassanak. Az a két esztendő — ott kell a titkot keresni. A gyerek ilyenkor a
legfogékonyabb s az a két esztendő — minden két esztendőknél csodálatosabb.
Fegyverzajos, lőporfüstös, várvédős, kalandos, izgalmas, pompás élet. Édesanyja
— a világon a legbátrabb, a legszebb, a legdicsőbb édesanya — kezét fogva sétálni
a bástyákon, miközben a vár alatt ágyúk buffannak, ővele beszélgetni magyarok dicsőségéről, kuruc álmokról, labancok gonoszságáról. Hallgatni a két tudós nevelő,
Körösi György meg Badinyi János okításait, melyekből a gyerek mohón hallja,
hogy ő micsoda vérből származott, s hogy ha tízéves is, született fejedelem, népének örökös fejedelme; s amikor Ilona napján édesanyja elé áll, bár nevelői vezetik
kezét a formára, igaz lélekből mondja a maga költötte verset: „Rabság bilincseit
kerülő magyarság — Egy Munkács várába szorult a szabadság — Kit egy Zrínyi
szívű tartott meg, asszonyság". És az a pompás parádé, a mustra, a szemle, azon a
rákövetkező május elsején! Amikor az egyik ostromló sereg elvonulását is, meg a
tavasz kezdetét is megünneplendő; a tépett, szikár, fáradt várvédők tisztára kefélték ruházatukat, fényesre csizmáikat, a vár udvarán felsorakoztak, megállt előttük
Zrínyi Ilona, mellette a fiúcska, az is lóháton, kezében apró kard, — s a katonák,
akik a gyereket kisurunknak szólították, kirántják kardjukat, zúg a vivát, az anya
mosolyog, a gyerek arca piros; és amikor letekint a vár alatti völgybe, a Latorca
völgyébe, melyben halvány tavaszi ködök úszkálnak, tovább tekint a homályba
vesző hegyek felé, a gyerek tudja, hogy ezek a vivátozó katonák az ő katonái, az
a smaragdosan zöld völgy az övé, azok a hegyek is mind az övé, és ő fejedelme
ennek a népnek, elhivatott és törvényes ura — az a gyerek akkor mit érezhetett?
Kevés tízéves kisfiúnak adatott meg a történelemben ekkora élmény, neki megadatott, épp gyerekfővel adatott meg, s ha a titkot, a későbbi jellemfejlemények rejtett
és megsejtett magyarázatát itt keresem, meggyőződésem szerint jó helyen keresem.
Mert ezután egészen másféle évek következtek. A várfeladás után — közismert
tények — a császár a maga gyámsága és védnöksége alá vonta a két Rákóczi gyereket, Bécsben mindkettőt elszakították az anyjuktól. A vonakodó, sivalkodó Juliannát Kollonics érsek, aki a császár nevében a hivatalos gyámi szerepet betöltötte, a
saját kezével cibálta, saját két lábával rugdosta be az Orsolya-szűzek zárdájába,
Ferencet pedig zárt kocsiba ültették, elvitték egy csehországi kisvárosba, Neuhausba,
természetesen a jezsuiták rendházába. Kollonics azért döntött így, mert ez a vakfegyelemben élő rend értett legjobban a lelkek átformálásához. A szemeddel látod
valamiről, hogy fekete, de ők addig áltatnak, bódítanak, amíg magad is belátod,
hogy az nem fekete, hanem fehér. Jézus katonái? A pápa világi hatalmának mindenekfelett való kiszolgálói. És mint nevelők, még a test tartásának, a szem pillantásának is szabályozói.
Hát még a lelkeké! Az alapító Loyolai Ignác híres regulái valóban, még a
szem, a tekintet, az arcvonások feletti uralkodást is bevette törvényei közé. Idézek
ezekből a regulákból, hogy láthassuk, miféle hatások érték az i f j ú ember bontakozó
jellemét. „Ha szükségesnek mutatkozik, fejünket ingassuk kissé ide-oda, de méltóságteljesen. Ha azonban erre nincs szükség, akkor tartsuk egyenesen vagy hajtsuk
kissé előre, anélkül, hogy akár jobbra, akár balra fordítanánk." Aztán: „Szemünket
általában mindig süssük le kissé és n e nézelődjünk jobbra-balra." Újabb regula,
40»

tekintetünk alkalmazásáról: „Ha tekintélyes személyekkel beszélünk, ne nézzünk:
merően az arcukba, hanem inkább kissé lejjebb." Homlokunkról, arcunkról: „Homlokunk ráncolását, s még inkább orrunk fintorítását kerüljük, hogy kifelé nyugalmat mutassunk, amely a belső nyugalomra enged következtetni." Ajkunkról: „Ajkunkat ne szorítsuk össze, de ne is nyissuk ki túlságosan." És az összefoglalás:
„Egész arcunk inkább vidámságot mutasson, mint szomorúságot vagy más indulatot."'
Nem tudom, de feltételezem — ennyi írói képzeletszabadság megengedhető —,.
hogy amikor két és fél évig tartó nevelés után Kollonics bíbornok a neuhausi
atyáktól átvette az ifjú herceget — ez lett Rákóczi udvari címe —, meg volt elégedve az eredménnyel; a fiatalemberke nem nézett merőn az arcába, hanem inkább
kissé lejjebb, nem nézelődött jobbra-balra, homlokát nem ráncolgatta, orrát nem
fintorgatta, s az arca inkább vidámságot mutatott mint szomorúságot. A személyiségnek nemcsak külső, hanem a belső „megjelenése", kondíciója is kiválthatta a
bíboros megelégedését, de hogy a mű teljes legyen, ezután két prágai év következett — a prágai egyetemen tanult, de ott is a jezsuiták rendházában lakott. Prága
után meg Bécs, léha, felszínes, fényes, gazdag, udvarközeli életmód, közben egy
szerelmi viszony, amelyből való kiszakítás végett, Eleonóra császárnő kezdeményezésére utazás Olaszországba; ezekről az évekről ő maga írta, visszalegyintve csupán
ezekre az időkre: „ . . . az ifjúság kicsapongásai közben öt évet töltöttem Csehországban, a többit Olaszországban vagy a bécsi udvarban".
Most már mintha kész és befejezett lett volna a mű, melyet Kollonics tervezett;
az i f j ú hercegből éppoly léha, örömnek, udvarlásnak, pletykának élő udvaronc lett,
amilyen tucatjával nyüzsgött, hajlongott, szépelgett Európa egyik legfényesebb,
udvara körül.
És a jellem, onnan nézve, az udvar felől? Persze, éber gyanúval nézve, kémekkel figyeltetve, hiszen mégiscsak nemzetközi érvényű békeszerződés — az öreg,
nagyemlékű I. Rákóczi György erdélyi fejedelemmel 1645-ben kötött béke — szerint
örökös fejedelem ez a könnyelmű, dúsgazdag ifjonc, vérében Habsburg-ellenes ősök.
— Rákócziak, Zrínyiek, Frangepánok, Báthoryak gyanús vére sűrűsödik — vagy a
jelek szerint inkább hígul — egybe; vajon mi telik ki tőle? Minden jel arra mutat,
hogy semmi vész: az ifjú herceg tettei, megnyilvánulásai, jövendő életét formáló
elhatározásai tökéletesen megfelelnek a császári udvar kívánalmainak. íme a legfontosabbak, a legmeggyőzőbbek:
Alig tizennyolc éves, amikor találkozik egy bájos, sudár növésű, kissé élveteg
pillantású hercegkisasszonnyal, a már említett Sarolta Amáliával. A heves fiatalember szerelembe esik, a szerelemből gyors házasság, ami az udvarnak is tetsző
lépés, hiszen az ifjú Rákócziné közeli rokona a császár feleségének. Rákóczi tehát
házassága révén rokoni kapcsolatba kerül a császári családdal. Atyafi lett.
Aminek familiárisán kellemes — onnan nézve kellemes — megnyilvánulása,
hogy midőn a házasság második évében, 1696 tavaszán átragyogja a fiatalok házasságát a családi öröm, megszületik az első gyermek, egy fiú, a boldog apa a császár
iránti hódolatos tisztelet jeléül Lipótnak keresztelteti a picit és csak második névként kapja a Rákóczi családban hagyományos György nevet.
De ami a Rákóczi mellé kémeket állító udvari főket, s magát a császárt ismindennél jobban megnyugtatja: Rákóczi viselkedése a tokajhegyaljai parasztzendülés idején. Magyarországi birtokain tartja éppen fényes udvarát, élvezi gazdagsága, ifjúsága minden örömét — legkedvesebb időtöltése: vadászat lóháton, viharos vágta a mezőkön —, amikor híre jön a nagy felzúdulásnak: Tokaji Ferkó és
Szalontai György vezetésével az öreg kurucok, Thököly egykori katonái, meg az
újabban összeverődött éhesek, ridegek, szegénylegények, a jelentőségüket vesztett
várakból kenyér nélkül szélnek eresztett lézengő katonák összeszerveződtek, egyetlen éjszaka rohammal két várat vettek be, Patakot és Tokajt. Thököly emlékét
emlegetve indult a felkelés, de a régi vezért a török diplomácia erre az apró tűzrefüstre nem engedheti ki Magyarországra — ú j után kellett nézni. Persze, hogy a
közelben élő i f j ú Rákóczi jutott eszükbe. Vadászat közben egy jobbágya mondta el
4t

-neki, hogy a felkelők őt szemelték ki vezérüknek, több se kellett a „fejedelemnek"
— fogta magát, .családját, udvarát összecsomagoltatta, kocsikra rakta, lóhalálában
menekült a kurucok elől — Bécsbe. Menekült, ez a helyes kifejezés, előbb a szendrői vár német parancsnokához, aztán az udvar oltalma alá. Sőt, ami mindent be-tetőzött: felajánlotta magyarországi birtokait valami hasonló értékű német fejedelemségért, nehogy olyasminek a látszatába keveredjen, hogy ő, meg a magyar fel-kelők... A császár azonban nem fogadta el hű alattvalójának ezt a minden elképzelést meghaladó aulikus felajánlkozását, sőt, valójában hasznosnak tartotta, hogy
a többször kipróbált hűségű Rákóczi éppenséggel Magyarországon maradjon, hiszen
az udvar itt „több hasznos szolgálatot várhat tőle, mint bárhol máshol". A hegyaljai
zendülést a császári csapatok hamarosan leverték, a felső-magyarországi Rákóczibirtokok ú j r a zavartalanul szolgálták az i f j ú herceget, akinek családját újabb öröm
-éri: 1700 augusztusában megszületik a második fia, akit a három évvel azelőtt az
ősi törvények felrúgásával magyar királlyá választott I. József tiszteletére József
névre kereszteltet — a gyerek keresztpapája is a legújabb Habsburg-király. Aki
.különben is személyesen vonzódik a fiatal herceghez, az is őhozzá. A kölcsönös
nagyrabecsülés és a kölcsönös bizalom meghitt fénye ragyogja be az aulikus családi
.csendéletet.
*

Hol keressük a titkot, a változás kulcsát? A bibliai csoda esete — az Ü r tanít•ványait eszeveszetten üldöző Saulus megtérésének csodájára gondolok, aki „még
•fenyegetéstől és öldökléstől lihegve" megy a damaszkuszi úton, „nagy hirtelen fény
•sugárzá őt körül a mennyből", Saulus földre esik, szózatot hall: „Saul, Saul, mit
.kergetsz engem?" Saulus a fénytől megvakulva kérdi: „Kicsoda vagy, Uram?" Mire
.a válasz: „Én vagyok Jézus, a kit te kergetsz: nehéz néked az ösztön ellen rugódoznod." És Saulus megtér — Paulus lesz belőle —; nos a csoda esete itt nem érvényes, Rákóczinak nem voltak effajta „damaszkuszi" útjai, más magyarázatot kell
'keresni.
Keressük a jezsuitáknál? Valahol ott, hogy nevelésük túlságosan is jól sikerült,
pedagógiájuk eredménye túllendült önmaga követelményeinek szintjén: neveltjük
¡mindvégig teljes ifjúkorában el tudta rejteni igazi érzelmeit — egy életrajzírója
:pontosan ezt állítja —, tehát lesütött szemmel, kissé meghajtott fejjel, homlokráncolás, orrfintorgatás nélkül, vidámságot mutató orcával járt-kelt a világban? S mi'közben a már ismert módon mulatta idejét, belül forrt, zengett a lelke, s minden
porcikájával készült a nagy történelmi küldetésre — felkelő jobbágyok élén, félig
,meztelen, bandákba verődött koszos, retkes lábú, feltehetőleg tetveik miatt álmukban vakarózó tolvajok, hegyi szökevények, „ződvárban" bujkáló egykori elvadult
kurucfelkelők élén betörni Magyarországra, lázadást kelteni a császári uralom ellen,
.fegyveres harcok árán kivívni Magyarország eltapodott szabadságát? Évekig így
•alakoskodni? Jezsuita módon titkolt érzelmekkel élni egy olyan i f j ú i életet, aho-gyan ő alakította ki gondosan, előrelátóan a saját szűkebb világát? Képtelen feltevés. A jezsuitáktól megszabadulva, hercegi állapotának kívánalmai szerint szervezte meg saját magyarországi udvartartását, Munkácstól a vihnyei fürdőkön át a
¡Bécs közelében levő Rohonczig jó néhány várát, kastélyát rendezte be tartós ottélésre, hogy egyikből a másikba vonulva, vadászgatva, olykor Bécsbe rándulva, élje
az emberi lét végső határáig a dúsgazdag magyar főnemes udvarközeli, néptől távoli
-életét. Rákóczi erre készült — s nem pedig félmeztelen felkelők vezérletére. Sátrakéban való fázós, reszketős dudorgásokra.
Emlegették a lázadó fellépés magyarázataként a vér szavát. Leggyakrabban épp
•ezt emlegették. Vagyis hogy egy varázsütéses pillanatban — mint amikor a frissen
domesztikált házőrző eb, meghallván az őserdőből a farkasősök éjszakai üvöltését,
•fájdalmasan felvonít — eszébe jutott, kiktől származik ő, s hogy neki kötelessége
felragadni a lehullott zászlót, csak azért is felfordítani az országot az ősök, Rákócziak,
-Zrínyiek, Báthoryak nevében, művüket folytatva. De ez a feltevés annyira a bioló<giai determináció körébe vág, hogy történelmileg, társadalmilag teljesen hiteltelen
.<42

feltevés. Ha ez igaz volna, ha a dolgok így mennének, ha Nubia párduca nem szülhet nyúlfiat, mit kezdjünk méltó apák méltatlan fiaival, akik csak úgy nyüzsögnek
történelmünkben, Corvin Jánostól Petőfi Zoltánig, Kossuth Ferencet és magának
Rákóczinak tulajdon fiait nem is emlegetve. Ha majd később valóban felidézi ősei
— leginkább I. Rákóczi György — fejedelmi példáját, ezt nem a vérség jogának
elismertetéséért, hanem a nagy ős által kivívott nemzeti jogok helyreállításának
indokaként teszi, s amikor a nemzet jogait helyreállítandó, megkezdi a fegyveres
harcot, a Recrudescuntban
a közjogi és társadalmi sérelmeket sorolja elő, mert számára ezek a fontosak, nem pedig az öröklött dinasztikus vérségi követelmények.
Mindezzel persze nem azt állítom, mintha a származástudat nem volna határozottan .meghúzott vonás Rákóczi jellemében. Sőt! Éppen ebből táplálkozik majd a
hajthatatlan fejedelmi hivatás érzete, a méltóságőrző, tiszteletet követelő öntudata;
levelezésének stílusában, kiterjedt diplomáciai törekvéseiben, udvartartásának méltóságos színvonalában egyaránt megnyilvánul ez a szinte királyi stíluskövetelmény.
Továbbmenve: tudós kutatók megállapítják róla —^ vallásbeli dolgokban tanúsított
türelmességét indokolandó —, hogy vallási nézeteiben már korán fellelhetők az
eleve elrendelés egyes elemei, holott a predesztináció nem katolikus, hanem éppenséggel protestáns hitelv, nos, szerintem itt egy megfordított logikai sorral állunk
szemben: nem a priori elvként fogadta el az eleve elrendelést, hanem fejedelmi
származásának tudata, az efölötti meditálás juttatta el annak felismeréséhez, hogy
az ő életútja predesztinált út — őt az Örök Igazság kiválasztottként jelölte ki szerepe betöltésére. Így hát az ő udvarellenes fellépése nem valami Thököly-típusú
dacos csak azért is lázadás, hanem igenis, saját családi dinasztikus hagyományaiból
is táplálkozó fejedelmi fellépés — neki ehhez a nemzet képviseletében joga van —
de hát eddig el is kellett ám ennek a jellemnek jutnia! S miért épp ő jutott el idáig?
*

Magyarázatul kínálkozik — s ez igaz is —, hogy felső-magyarországi birtokain
tartózkodva gyakran találkozott Bercsényi Miklós felső-magyarországi főkapitánynyal, ungi főispánnal, Szirmay István nádori ítélőmesterrel, országbíróval, más magyar főurakkal, közjogi méltóságokkal, akik magyarságukban, méltóságukban egyaránt megbántva, döbbenten szemlélték — és Rákóczinak fellobbanó indulattal elmagyarázták —, hogyan rendezkedik be a török kiűzése utón ebben a „meghódított"
tartományban, az ittlakó népeket bennszülöttekként megalázó, gyötrő osztrák hatalom: félredobva az ősi törvényeket, eltörölték a királyválasztást; örökössé tették a
Habsburg-ház uralmát; a magyarokat kirekesztik a magasabb katonai rangokból; a
magyar főrendek megkérdezése nélkül hoznak országos parancsolatokat; a várakban
idegenek parancsolnak; a töröktől elvett területeken nem adják vissza a régi birtokokat a magyaroknak, sőt a koronabirtokokat is elidegenítik, a só árát úgy felemelték, hogy a nép sótlan kenyeret kénytelen enni, megkettőztették a harmincadvámokat, új, szörnyűségesen szigorú adókat, porciókat vetnek ki; az ország rettentésére
felállították az eperjesi vésztörvényszéket, ahol patakokban folyt a hazafiak vére;
az ősi kiváltságban élő jászokat és kunokat a Német Lovagrend hatalma alá vetették, s egyáltalán oly tűrhetetlen viszonyok terjedtek szét az országban, melyeket
most már bármely renden levő magyarság, a főuraktól a szegény pórig, elviselni
képtelen. Mindez aztán belekerült — Ráday . Pál ékes stílusával — a Recrudescuntba,
többek közt így szólván az írás:
olly nagy és meszszére való maradékink által
is meg-siratandó romlása következett a ' hazának, hogy virágzó és ritka gazdagságokkal bővelködő állapottya után édes hazánknak nem láthatunk egyebet régi boldogságunk szines árnyékánál. Nehéz kimondani, hogy a' szegény kösség ki fogyván
minden értékébül, a' honnan fizethessen, sokféle kétségben esett; bizonyos dolog,
hogy némellyeknek török szolgálatytyával könnyíteni állapottyokat, némellyeknek
hallatlan példára feleségeket az executoroknak, gyermekeket a' törököknek zálogba
vetni tetczett. Oh! Szabad nemzet által el-szenvedhetetlen kegyetlen szolgálat! Hogy
lágyabb sorsa vólt az uralkodó hold birodalma (vagyis a török uralma) alatt az
43»

ország népének, most is emlegeti, és hogy az austriaiaknak egy esztendei sarczoltatása a' töröknek adott ötvenesztendei fizetéssel felette meg-egyezeít, köz irás által
meg-bizonyittatott. Nem is forrott ki az austriaiaknak ez kegyetlen kívánsága, valamíg az ország minden rendei ellen egyaránt nem kegyetlenkedett."
A sebek felfakadása, főrendek és jobbágysorúak egybehangzó jajpanasza természetesen megdöbbenthette a fiatal herceget — nevezzük ezután fejedelemnek,
hiszen Lipót császár 1697-ben megerősítette az udvarhű i f j ú herceget a Rákóczi
Györggyel 1645-ben kötött egyezség jogán a „római szent birodalmi fejedelem" címben —, s ha hozzátesszük, hogy mindeddig külföldön, a magyar viszonyokat nem
ismerve, gondtalan, fényűző környezetben forgolódva, ezek az ú j hazai benyomások
valóban lélekrázóan hathattak rá, a főrendek közjogi természetű háborgásait, a
sárig lenyomott nép keserű jajait közvetlenül észlelve — fölérezve önmaga f e j e delmi elhivatottságára és küldetésére, már csak egy lépés az elhatározásig, m a j d a
cselekvésig. Bercsényi, ez a heves vérű, szarkasztikusan szellemes, gyilkos cinizmusú
főúr — én Rákóczi Petúr bánjanak mondanám — minden találkozáskor fűtött egyet
indulatain, piszkálgatta fejedelmi elhivatottságát,, de mire futotta végül is cselekvésből? Akkor még!
Amire az elszigeteltségében eleve gyászos végre ítélt Wesselényi-féle főúri
összeesküvésből futotta. Ügyetlen, céltalan, naiv lépésre: levelet írt XIV. Lajos f r a n cia királynak, a Habsburgok potenciális ellenfelének. A levélben felajánlotta szolgálatát, a magyar nemzet elszántságát, ennek a már Wesselényiéket, Thökölyt is
rászedő, felültető, számítón ösztönző s végül is cserbenhagyó távoli uralkodónak,
támogatást kért egy majdan megindítandó magyarországi mozgalomhoz, amely —
előre sejtve a spanyol trón miatt minden bizonnyal fellobbanó fegyveres konfliktust
— keleten leköthetné az osztrák ház fegyvereit. Ebben az elképzelésben volt némi
realitás — legalábbis a francia érdek szempontjából —, de az a mozdulat, ahogy a
levelet a megbízott kezébe a d j a az „összeesküvő" fejedelem! Az ember a fejéhez
kap: pontosan a „személye mellé beosztott" kémnek adja át a levelet, a kém persze
azonnal leadja a császári udvarnak, a dolog kitudódik, Bercsényi Lengyelországba
menekül, Rákóczit — Szirmayt is — elfogják, Eperjesen, Kassán át a bécsújhelyi
börtönbe viszik, abba a börtönbe, melynek udvarán nagyapjának, Zrínyi Péternek
épp egy ilyen korlátoltan ügyetlen összeesküvés megtorlásaként a fejét levágták.
Itt akár véget is érhetne ez a dráma, s végkifejlete akár logikusnak is mondható, hiszen az udvár Rákóczi számára pontosan ilyen véget várt és tervezett. Ha
már nem sikerült belőle szerzetest faragni, aki szent önzetlenséggel az egyházra
hagyja óriás vagyonát, bár lenne belőle rajtakapható összeesküvő, akinek birtokai
elkonfiskálhatók, sőt akár feje is leüthető. És itt felbukkan egy gondolat: Rákóczi
már korábban is óvakodott a provokátoroktól, beugratóktól — körül volt véve ilyenekkel —, vajon nem gondolt-e ilyesmire a bécsújhelyi börtön töprengésre elég időt
adó magányában? Vagyis hogy ő valami udvari maffia cselszövésének lett az áldozata: beugratták ebbe a szerepbe s más menekvés nincs, mint mindent végiggondolva, ártatlanságát, kijátszottságát hangoztatva kegyelmet kérni a császártól magától. Üt ugyanis erre is nyílott volna előtte, nemcsak a szigorú bírói ítélet felé. Ott a
példa, a Szirmayé: ez a főúri összeesküvőtárs szánva-bánva tettét, kegyelmet nyert,
s amikor kiszabadult, meg is maradt a császár hűségén, sőt, a császár nevében ő
tárgyal majd fegyverszünetről, békéről a kuruc diplomatákkal, magával Rákóczival,
— hűségét az udvar bárói ranggal és a bukás után Rákóczi-birtokkal honorálta.
. Igen — a börtön! Ott valóban és érdemes lehet kereskedni, ha a jellemre mért
ütéspróbák szikraképét vizsgálni akarjuk. Igen, itt is, a börtönben is épül a jellem,
itt is alakul a lázadó fejedelem; a börtön — mennyi példa van r á — intézményes
tanfolyam lehet akár a továbbzüllés, akár a „megjavulás" útján, most már érdemes
volna akár statisztikai számvetéssel is ellenőrizni, hogy vajon a közönséges bűnözőkön mennyiben ront vagy javít ez a sajátságosan morális célú megtorló intézmény,
de még inkább azt, hogy vajon a politikai okokból, valamely büntetendő eszme
szolgálatáért börtönbe vetettek mennyiben „javulnak" meg vagy „vadulnak" tovább
44»

— még elszántabban lépvén ki a börtönkapun, újjárendezett harci terepként pillantva át a világot, melyet a hatalom akár újabb börtönnel, bitóval is oltalmaz a
szabaduló ellen. Rákóczi — mint köztudott — az akkor még valóban szerelmes és
rajongóan áldozatkész fiatal felesége segítségével szökött meg a börtönből. Sarolta
Amália itt is asszonyi varázsát „dobta be" a szoknyapecér, nagyvérű börtönparancsnok „ellen", meg is nyerte az ügynek, le is ütötték érte a kapitány fejét. De Rákóczi
számára még most is adott a választás lehetősége: az ottmaradással enyhíthetett
volna helyzetén, a szökéssel — bár cellája asztalán hagyott levelében ártatlanságát
hangoztatta — elismerte az ellene támasztott vádak erejét: volt mit maga mögött
hagynia.
*

Ha most röviden áttekintjük a jellem eddigi ívelését, egy jól felismerhető, szerencseszámba vehető jellegzetességet találunk. Ugyanis mindegyik pályaszakaszban
ott volt az alternatíva, a választás lehetősége, a pályamódosításra minden fordulóponton alkalom adódott. — Jóllehet ezt bármely emberi sors fordulópontjairól elmondhatjuk —, mégiscsak más a fejedelem, és más a jobbágy döntési képességének a határa. Rákóczi esetében ez a majdnem-korláttalanság azzal a szerencsével
járt, hogy mielőtt egy-egy életrendszere megszilárdulhatott, megcsontosodhatott,
véglegessé szerveződhetett volna, ú j életrendszer lépett a régi helyébe — alkalmassá
vált ezáltal maga a jellem a továbbformálódásra, az újhoz való alkalmazkodásra,
képlékennyé és alkalmassá válva ú j eszmék és eszmények befogadására. Mélységekben és magasságokban — szellemi és érzelmi rétegekre gondolok — egyaránt
megmártózva egyúttal alkalmassá vált a „magasépítkezésre", minthogy tudjuk: minél magasabb az épület, annál mélyebben kell kezdeni az alapvetést. Még mindig
az alternatíváknál — és a szerencsés konstellációknál tartva — a majdan előrikbe
lépő fejedelmi jellem épülésére azért is szerencsések voltak ezek az előzmények,
mert külföldön nevelkedve és élve, elszigetelődve a nyomorúságos magyar belviszonyoktól, nem nyűgözték őt sem személyes elfogultságok, sem hiú és terméketlen
békétlenkedésre ösztönző rendi-nemesi Petúr báni indulatok; valóban fejedelmi
magasságból tudott széttekinteni a hazán, a haza állapotán.
Bármily paradox állítás, szerintem — a végeredményt tekintve — az is szerencsés előzménynek tekinthető, hogy épp a jezsuiták nevelték, alkalmat nyerve ezáltal
arra, hogy megismerje, s megismerve meggyűlölje azt a szellem- és érzelemnyűgöző
pedagógiát és álcás világmagyarázatot, filozófiát. Mert végül is ő, a jezsuiták neveltje űzte ki később az országból a jezsuita rendet; ő, a máskülönben mélységesen
pietista katolikus. Nem csoda, sőt a jellem szerves fejlődésének logikus következése,
hogy épp ez a katolikus hittel őszintén és mélyen azonosult szellem tudott még a
hitbeli elfogultságokon is túlemelkedni — ne feledjük, hogy az ellenreformáció legdühödtebb évtizedei tombolnak az osztrák uralom által egyáltalán elérhető és uralom alá vehető magyarországi területeken és lelkeken! —, az ily módon előkészített,
megmunkált személyiség a vallási türelmességnek Európában szinte példátlan példáját tudta produkálni, mire nézve talán apró, de jellemző példa, hogy a szabadságharc indulásakor Debrecen alatt, a kálvinista város „árnyékában", a sámsoni
táborban olyan imát írt — Rákóczi szeretett imát írni különböző alkalmakra —,
amelyet bármely hitfelekezeti katonája elmondhatott lelkiismeretének, religiójának
bármily módon való sérelme nélkül. Ez a nyitott jellem, mert végül is meg kell
találni a megfelelő jelzőt, ez a minden alternatívára előkészített jellem az eszmék
akkori dühödt zűrzavarában el tudott jutni a janzenizmusig, addig a hitbeli filozófiai áramlatig, amelyet „felmelegített kálvinizmusnak" neveztek el az ellene
fenekedő katolikus franciák.
S ha mindez igaz, ugyanakkor, bármily meglepő, az is igaz, hogy ebbe a vallási
türelmességbe „belefért" az is, hogy mindezek ellenére sem volt hajlandó visszaadni
a reformátusoknak azt a sárospataki kollégiumot, amelyet pedig a sokszor emlegetett dicső ős, I. Rákóczi György, a református hit bajnoka, meg a felesége Lorántffy
45»

Zsuzsanna adott és tartott fenn ennek a felekezetnek, de amelyet a már rekatolizált
dühödten bigott katolika nagymama, Báthory Zsófia kobzott el a reformátusságtól.
Ám eljutott odáig, hogy ez a kényen nevelkedett, udvari fényektől elkápráztatott
dúsgazdag főúr, párszáz koszos, tetves, fegyvertelen, félmeztelen, ég alatt háló,
erdőkben lappangó, siralmas életű jobbágy élén, néhány szekéren átdöcögjön a
Beszkideken, hogy fejedelmi méltóságának teljes tudatában felforgassa a m á r - m á r
békélésre hajló országot — együtt fázzon, dudorogjon ezzel a népséggel a mezőn,
hitvány sátrak alatt: minden régit a háta mögé dobjon és minden kockázatot vállaljon. Olyan újakat kezdjen, amelyek sorsának, jelleme fejlődésének előzményeiből — ha felületesen és más oldalról nézzük — nem következtethetők.
Ám itt van egy újabb jellemfejlődési jellegzetesség — bökkenő! Az előbb a sorslogikát, egyoldalúan mérlegelve a szerencsés előzményeket, azért soroltuk elő, hogy
a jellemformálódás útját megérthessük, ám teljesen jogos egy ellenvetés: de hiszen
ugyanebből a sorselőzményből egy teljesen másfajta jellem is felrétegeződhetett
volna. Úgy van, ahogy mondom: egy teljesen másfajta jellem. Hol van hát a titok,
a kulcs, a magyarázat? Megleljük-e végre? Hiszen annyit meditáltunk már, hogy
azt hihetnénk, kezünkben van a magyarázat: miért döntött úgy később a fejedelem,
ahogyan döntött. Ezt a közbevetést azért kellett most tenni, mert most minden
eddiginél másabb, újabb fordulat és élethelyzet következik: a börtönbeli szökés u t á n
eszeveszett vágta Felső-Magyarországon át ki Lengyelországba. Kétségkívül radikális szakítás ez mindennel, ami eddig volt. Családi élettel, birtokok feletti uralommal, vágtatás az ismeretlen sors elé: mi vár rá Lengyelországban, ebben a nemzetközi érdekekkel szétszabdalt, akkoriban önmagát is tébolyogva kereső, zavaros
életű országban? Tudjuk, mi várt r á : a francia király „Danckán" át kézbesített
pénzbeli támogatása, és egy heves lobogású szerelem, a f é r j é n teljes asszonyi hatalommal uralkodó lengyel hercegnő parázsló öle. Mi kell még ahhoz, hogy egy huszonöt éves fiatalember belevesse magát a kalandba, szerelmese kastélyában főúri
tétlenségben, szinte otthoni életmódját — de sokféle hazai gondtól megszabadulva —
folytassa, lemondva amúgy is kilátástalanná vált összeesküvői terveiről, az összeomlott ambíciókra rálegyintve, „Magyarországon kívül is van élet" — felkiáltással
ismételten átrendezze életét, a francia király pénzén élvezze a nyugalom és szerelem
örömeit. Íme egy újabb, teljesen reális alternatíva. Lehetséges alternatíva. De van
ebben az ifjú hercegben valami csakugyan eleve elrendeltség — ő ezt nem teheti.
Sorsának szigorú vonala más irányba mutat, hogy majd egy teljesen képtelen megoldásba torkolljék, de nem valami fatalista végzetszerűség diktátuma következtében,
hanem egy szuverén elme tudatos döntése által. Igen — személyes döntésről van
szó — és már közeledik a pillanat, amikor a szemünk előtt kialakult jellem felszikráztatja igazi tartalmát, s meglátjuk magát a végeredményt.
1703 áprilisában egy közelebbről meg nem határozható napon három tagú küldöttség felkutatja a hadimérnöknek álcázott Rákóczit a brezáni kastélyban, s amikor beszédéről ráismernek, könnyező szemmel, örömtől zokogva a fejedelem lábai
elé borulnak, szakadozott beszéddel üdvözlik. „Azután baltát kérnek és elhasítva
botjukat, melyet paraszt módra kezükben tartottak, előadják a küldetésükről szóló
levelet: a nép községenként csoportokba verődik, utánam epekedik és bennem reménykedik", — ahogy ő maga írta. Ez még azonban nem az igazi, a beteljesült pillanat. Pap Mihály, Bige János, meg a harmadik, az orosz pap ekkor még üres kézzel megy haza, Rákóczi még t a r t j a magát az oktalan kuruc hagyományhoz — amely
persze más egyéb, elevenen való elrothadásra ítélt emigrációnak is közös átka —:
külföldi hatalmak, ez esetben a francia udvar segélycsapataiban bízik inkább, mint
ezekben a hazai rongyosokban. Ám közeledik a tavasz, a hadrakelésre alkalmas jó
idő, „azok" odaát a hegyekben, erdőkben türelmetlenül bocsátják útnak a második
küldöttséget, amelyik húsvét táján érkezik Rákóczihoz: „a föld népe kész, csak feje
legyen" — hozzák a hírt, hogy m á r több ezren állnak fegyverben, a határon gyülekezve várják a fejedelem intését. De Rákóczi még mindig habozik, hiszi is, n e m is,
amit ezek a vad tekintetű népi delegátusok mondanak, elküldi hát Bercsényi egyik
46»

emberét, Barvinszky Gált, fiatal Ung megyei nemest, győződjön meg a magyarországi állapotokról. Barvinszky Gál két hónapig járta Rákóczi birtokait, a felső-magyarországi falvakat s a Tiszántúlt, s amikor útjáról visszaérkezett, „alig tudta
elmondani a szeretetnek és az örömnek azokat a jeleit, amelyekkel mindenütt fogadták; s hogy ennek következtében csak parancsokat és zászlókat kell küldeni és ez
a fej nélküli sokaság hadsereggé alakul, mert egy része, amelyik nem tudta m á r
elszenvedni nyomorát és nem tudta kivárni a segítség késlekedését, visszavonult a
hegyekbe, ahol parancsaimra vár".
Barvinszky azonban nem egyedül érkezett: Esze Tamás, a fejedelem tarpai
örökös jobbágya is vele jön. És itt a pillanat, az igazi, 1703. május 6-án, amelyre'
a megalázott, üldözött nép várt és amire a jellem készülődött: a fejedelem a saját
örökös jobbágya előtt megesküszik, hogy a benne bízókat soha el nem hagyja. Odaadja ennek az üldözött, hatóságok elől bujkáló, sólopással, marhaorzással vádolt
erdei bujdosónak a maga felséges kezével aláírott üzenetet, a Pátenst, amelyben
felkelésre szólít „ . . . minden igazi, hazaszerető és édes országunknak dicsőséges
szabadságot óhajtó, egyházi és világi, nemes és nemtelen fegyverviselő és otthonlakó igaz m a g y a r t . . . a képtelenül hatalmaskodó, zaklató, porcióztató, adóztató, ne-mesi szabadságunkat rongáló, igaz, régi törvényeinket, jussainkat megvető, jószágainkat hatalmasan foglaló s fogyasztó, becsületünket tapodó, sónkat, kenyerünket
elvevő, életünkön uralkodó s kegyetlenkedő birodalom ellen". A küldöttek kezeibe'
adja a zászlókat, melyekre szép arany betűkkel rá van hímezve: „F. R. de F. V. S.
R. I. P. pro Deo et Libertate Anno 1703." Vagyis: Franciscus Rákóczi de Felsővadász Sacri Romani imperii (római szent birodalmi herceg) Istenért és a szabadságért 1703. évben.
Felemelően szép és mindent eldöntő gesztus. Mindent eldöntő — mondom —,
mert nincs több alternatíva, nincs többé választási lehetőség: az eddigi alternatívákon áthatolt, átbukdácsolt jellem végre megkapta a végleges formát, s úgy látszik,
minden törvényszerűen, sorsszerűen, eleve elrendelten ide mutatott, ide, a fejedelem
és a jobbágy kézfogásához. De hát mondjam-e, hogy ez a döntés nem valami automatikus fejlődés végállomása: ha eddig is külső erők, történelmi események lökték
— vonzották — ide vagy oda (Kollonics lökte a jezsuiták közé, felesége lopta ki a'
császár börtönéből, hogy csak két effajta külső erőhatásra emlékeztessek), most is
valami ilyesmi történt.
Nem hiszem, hogy Rákóczi magamagától elérkezett volna ehhez a döntéshez.
Nem, nem hiszem. Ö maga egy lépést nem tett, még Lengyelországban sem tett,
hogy közeledjék a magyarországi felkelőkhöz. Bátran kijelenthetjük, lázadó jobbágyai, öreg, veterán kurucok, erdőkben lappangó szökevények, üldözöttek, a szó igazi
értelmében „kiimádkozták", kikönyörögték brezáni szeretőjének puha fészkéből,
ahova úgy belebújt, hogy az első követek csak hosszú bolyongás, kutakodás, ravaszdi
kérdezősködés után bukkantak rá. És csak a magyar igazság szerinti harmadik
alkalommal jelentkező hazai nyomásnak engedve adta át zászlóit — de átadta és
ez a lényeg.
Nyomásnak engedett? Helytelen fogalmazás. Nem tartott senki az oldalához
lándzsát, visszafelé szegezett kaszát, amikor a pátenst és a zászlókat Esze Tamáséknak átadta, ö maga döntött így. Egy szuverén személyiség döntése volt ez: fejedelmi
döntés, ö maga döntött úgy, hogy saját jobbágya kezébe a nemzet iránt hűségesküt
tesz, és elindul a nemzet szabadságának kivívására. Nagyon jól tudta, hogy nincs
több alternatíva, és hogy szolgálatot vállalt, nem uralkodást: „ . . . régen resolváltam
(határoztam) magamat az á l d o z a t r a . . . bennem az a resolitió (elhatározás) az ki
szolgálatára az megvetett földnek népi közé kihozott". Igenis, a maga elhatározása
szerint jött ki a megvetett földi nép közé. Igaz, hogy három év múlva azt írta a
konstantinápolyi francia nagykövetnek, Ferriol márkinak: „Azt lehet mondani,
hogy megfontolás nélkül vetettem magam a nép alsó rétegének karjaiba — hadak
és pénz n é l k ü l . . . " — de ezt diplomáciai hatás végett írta: a békekötésre való készségének indokolásaképpen. Inkább az a fontos, hogy valóban oda vetette magát: a
nép alsó rétegének karjaiba. Elszántan és a következményekkel igenis számolva.
47»

•Érzékeny könnyek közt búcsúzott lengyel barátaitól — legérzékenyebben persze a
szerelmes, kövérkés Sieniawska hercegnőtől —, felült egy szekérre, három szolga
lovagolt a szekér mellett, kétszáz gyalogos, meg ötven lovas, fegyvertelen, visszaszegezett kaszákkal, baltákkal, bunkókkal felfegyverzett, bandákba verődött jobbágy
csörtetett körülötte a hegyek oldalában, át a Beszkideken, a nemes magyar nemzet
ősi szabadságának kivívására.
Itt végződött a jellem fölépülése, itt és így kezdődött a kurucok nyolc évig tartó
háborúja. A jellem igenis most már végleges: a nyolcesztendős küzdelem, m a j d a
számkivettetés keserűséges esztendei ezt a most már nem változó, elveihez, eszméihez konokul és következetesen ragaszkodó, soha többé meg nem változó hűséges és
igaz jellemet mutatja fel — de ez már a történettudomány dolga.
Végül is mi legyen szobrával, amelyet e dolgozat elején szemrevételeztünk? Most
•már, azt hiszem, világos, mi az, amiért nem tetszik nekem. Ez hiányzik belőle; a
végső elhatározásnak, a döntésnek az igazi és valós pátosza; az, ahogy Rákóczi a
nép karjaiba veti magát, leteszi a hűségesküjét, és ahogy ezt az esküjét élete utolsó
percéig, történelmünkben fejedelmektől soha nem tapasztalt modon megtartja. De
hát elmondhatja-e ezt egy szobor? Talán akad majd egy hivatott lángelme, aki
kőben, bronzban meg tudja ezt fogalmazni. Addig is nézzük, szemléljük s ha úgy
tetszik, dicsérjük is a szobrot, mert emlékeztet valakire, kinek emlékére és neve
hallatára — Petőfivel szólván — „lángolunk és sírva fakadunk".
A M E L T O S A G O S F l ] E D E L EM
1 E L S ú . V A DA.S7. i

R á k ó c z i

F e r e n c z ,

K e g y e l m e s U r u n k által:
N e m z e t ü n k n e k s' édes H a z á n k nak a' Német Nemzet kegyetlen Uralkocláfa alatt lett, hallatlan meg-nyomo.rittatá3;írúl,maga Méltóságos Sze*
mellyenek nagy méltatlan
fzenvedeserúl,
Es
Az Jufiriai H á z erőízakoskodása
alól való fel fzabadulásért fogott Magyar fegyvernek ártatlanságáról, az
.egclz Keref/tyén Világnak
eleibe adatott
M A NI F E S TU
M.
K ö z T u D O M A N V T E TEL.
ily ebiken De.ík, mojfa» pedig Magysr
jVyf. u."», i'tjjoiiriáH kl^onségejit
teletett.

tiyemt. 170a. Efuend.
11. iUkóczi Fcrem: inaiiiic!.tuniaimfc
tlfilapja '1704.
48»

FERENCZI IMRE

Rákóczi és a nép találkozása
(HALK NÉPEPOSZ A FEJEDELEMRŐL)
A magyar nép 18. század eleji (1703—1711) drámai küzdelmének jobb, hitelesebb megismerésében jelentős előrelépés történt az elmúlt harminc esztendőben,
írók, zenetudósok, historikusok, irodalomtörténészek és a művelődéstörténet munkáiéi érdemeként illőbb képet alkothatunk arról a nyolc esztendőről, amely korszakzárónak tekinthető, s amely évszázadokon át a nemzeti függetlenség és haladás példázata lett. Az újabb forráskiadványoknak, monográfiáknak és elvi, módszertani
vitáknak, tanulmányoknak köszönhető, hogy jobban megismerhetjük az okokat: a
mozgalom kibontakozását, sikerét és tragikus lezárulását előidéző objektív és szubjektív tényezőket. A romantikus túlzásokra, és a valójában színtelenebb történeti
ábrázolásra hajlamos kutatást lassan a vizsgálódások historikumába sorolhatjuk.
A kritika helyreigazítja a túlzásokat, de nem célja, hogy elhomályosítsa a kuruc kor
kutatásában kezdeményezőnek és úttörőnek tekinthető életműveket. A század elején
(1906) a törökországi száműzetésben meghalt kuruc vezérek hamvai a szülőföldbe
költözhettek. Az utolsó Habsburg (1867-ig megkoronázatlan) uralkodónak engednie,
rehabilitálnia kellett, s talán ezért is eltúlzott pompával történt a bujdosók porhüvelyének gyászkísérete. A fejedelem emlékének tisztelgők nagyobb tábora érzelmeiben most is közelebb állt a nép ügyében tettekre hajló emberhez és államférfihez, Rákóczi áldozatkész vitézeinek és közkatonáinak vágyaihoz. A jobbágyok és
utódaik ajkán lappangott és szólalt meg a szabadságharc utáni évtizedekben sarjadzott Rákóczi-kesergő, Rákóczi-nóta és a Rákóczi-induló. A népdalfeljegyzések tanúsítják, hogy reájuk maradt Buga Jakab éneke és a többi kuruc dal. Másrészt írásos
följegyzések, énekgyűjtemények (Szentsei-daloskönyv,
Bocskor-kódex, Pálóczi Horváth Ádám,: „Ötödfélszáz énekek" stb.) őrizték meg a 17. század második felében és
a Rákóczi-szabadságharc idején keletkezett dalokat.
A zene- és irodalomtörténeti kutatás eredményeképpen meggyőző képet alkothatunk a reformkorban hódító Rákóczi-nóta és Rákóczi-induló diadalútjárói. Szabolcsi Bence összefoglalására (Zenei lexikon, III. k. 1965) hivatkozunk, nevezetesen
arra, hogy a Rákóczi-nótát Itáliában hallotta énekelni Sándor István 1785-ben, Gvadányi József 1787-ben a szeredi cigányokkal húzatja el Pöstyénben. Keresztesi József
naplója pedig arról tudósít, hogy 1790-ben Nagyváradon „töröksípokban" fújták a
„Hej Rákóczi, Bercsényi"-nótát. Elítélő vélekedés szerint (1791) a nemes ember
„Bertsenyi, Rákóczi, Bezerédi Nótáit füleket bosszantó tárogató s í p o n . . . f ú j j a danollya." Csokonai a Festetics gróf jelenlétében előadott színdarabban (Cultura) énekelteti el Csurgón 1799-ben. Botrány tör ki miatta. Festetics így feddte meg a költőt:
„Uram, ilyenekért oskolánkat is széjjelhányathatják — vigyáznunk kell." Ezek után
aligha reménykedhetett Csokonai, hogy a Georgikon tanári állására történt ajánlkozását siker koronázza. Vargha Balázs: Csokonai Vitéz Mihály...
című könyvében
(Bp. 1974. 246—247.) remekül érzékelteti a Rákóczi-nóta miatt kialakult szituációt.
Tudunk a nótáról Pálóczi Horváth Ádám említett gyűjteményéből. Számos közvetett utalásból arra következtethetünk, hogy különösen a protestáns iskolák, így a
híres debreceni és pataki kollégium diákjai élesztői és terjesztői voltak a kuruc
daloknak, kuruc hagyományoknak. Kölcsey érvelése meggyőzően mutatja, hogy a
reformnemzedék haladó örökségnek tekintette a kuruc költészetet. A Nemzeti hagyományokból (1826) idézzük: „Legrégibb dalaink, melyekben még nemzeti történet.
említtetik, a kuruc világból maradtak reánk; ezekből a Tököli, Rákóczi, Bercsényi,
Bóné zengenek f e l é n k . . . "
4 Tiszatáj

49

A Rákóczi-indulónak
nemzeti indulóvá alakulásában Bihari János, a magyar
verbunkos zene kiemelkedő művelője szerzett nagy érdemet, m a j d újabb és ú j a b b
zenészek, zeneszerzők egyengették diadalútját. Megragadta Erkel Ferenc és Liszt
Ferenc figyelmét, és Berlioz is megkomponálta. Bár nem nézik jó szemmel előadását a Bach-korszakban, az induló hangjai ezután is felcsendülnek. A köznép lakodalmaiban a zenei repertoár darabjává lett, s az maradt századunkig. Utóbb m á r
inkább a vőfélyrigmusok táplálják Rákóczi nevének felemlítését. Valójában nem
róla, hanem „híres kuruc gyerek"-ként bemutatott vitézeiről esik szó, akik Mátyás
király lustáira hasonlítanak. Láthatóan a komikum, a mulattatás kedvéért, s talán
éppen a kurucokéval ellenkező eszme sugallatára szerkesztette bele vőfélykönyvébe
az ismeretlen szerző. Az Alföldön ma is sokfelé szerepelnek a vőfélyrigmusban, d e
az északkeleti országrészben is (1. Ethnographia, 1960. 416.).
A szülőföldje népköltészetét jól ismerő Arany János „Jaj, régi szép
magyar
nép" szöveggel jegyezte föl a Rákóczi-nótát. Rákóczi kesergője címen Kodály
Zoltán
két dalváltozatot közölt Nagyszalontáról 1924-ben (Magyar Népk. Gyűjt. XIV.). Szintén „Hallgassátok meg magyarok" szövegek találhatók Káldy Gyula Kurucz
dalok
című (1. kiadás: Budapest, 1892) gyűjteményében. Ujabban közölték Nagyecsedről
(Szól a figemadár című gyűjtemény: Nyíregyháza, 1957). Ugyaninnen és SzabolcsSzatmár megye más községeiből további ú j feljegyzések láttak napvilágot (Ferenczi
Imre—Molnár Mátyás: Fordulj kedves l o v a m . . . című kötetben: Vaja, 1972). Változatait közöltük Abaúj-Zemplénből, Baskóról és egy 1862-ben keletkezett h a j d ú szováti kéziratos daloskönyvből (Ethnographia, 1960. 23—24.). Mindez meggyőzően
igazolja, hogy a Rákóczi-nóta és a Rákóczi-kesergő máig él a folklórban. Azt természetesen nem mernénk bizton állítani, hogy 1711-ben keletkezett. Thaly
Kálmán
ugyanis (Adalékok a Thököly- és Rákóczi-kor irodalomtörténetéhez,
II. k. Fest,
1872) „Rákóczi kesergője" — 1711. első feléből — címmel, illetve megjelöléssel közölte. A változatokból arra is fény derül, hogy nem mindig ugyanazt a dalt, dalszöveget értik a Rákóczi-nóta címen. Elsősorban a „Jaj, régi szép magyar nép" kezdetűre vonatkozik, amelyről Thaly (Adalékok, II. 215.) azt í r j a : „Elterjedt ez az
ének országszerte: még most, több mint másfél század után is, Kőszegtől be a Szilágyságig s Ugocsától a Mura vizéig mindenütt feltalálták kutató kezeim; alig v a n
múlt századi s a jelen század elejéről való kézirati dalgyűjtemény, a melyben n e m
foglaltatnék. Csak magam tizenhét variánssal rendelkezem, tizenhét különböző
példány használatával és egybevetésével adtam a föntebbi közleményt."
(Szövegközlése:
A Rákóczi-nóta — 1708. aug. 3—29. —, 1. 208—214.).
A századforduló táján, különösen a bujdosók hamvainak hazahozatala ü n n e p lésére számos kuruc tárgyú szépirodalmi és zenei alkotás született. A folklórban
Endrődi Sándor „Gyönge violának...",
gróf Andrássyné
„Krasznahorka
büszke
vára..." kezdetű megzenésített dala nagy népszerűségre emelkedett. Ugyanezt mondhatjuk a „Nagymajtényi síkon letörött a zászló" kezdősorú énekről. Szövegváltozatban a folklorizálódás jegyeit m u t a t j a a Rákóczi búcsúja és az Esztergom
megvétele
című „dal". Az utóbbiról a filológusok (Riedl Frigyes, Tolnai Vilmos és mások)
egyértelműen kimutatták, hogy álkuruc dal, Thaly szerzeménye. A szóbeliségben
fellelhető változatokból (például Kálmány Lajos: Történeti énekek és katonadalok.
Budapest, 1952., föntebb említett szabolcs-szatmári hagyománykötetünkben és A b a ú j Zemplénből: Ethnographia, 1960., 416.) jól látható, hogy a népmondák kedvelt motívuma, a patkófordítás cselfogása, illetve a mesterségesen összehordott domb felhasználása vált javára a népi átvételnek. A népszerűségben annyira előrejutott búsongó
dalokra a szentimentális utánérzés jellemző. Szembeötlő az eltérés, ha melléjük
állítjuk a kuruc kort)ól eredő alkotásokat (Csínom Palkó, Erdélyi hajdútánc,
Mit
búsulsz kenyeres?...,
Buga Jakab éneke, Balogh Ádám nótája [Török bársony süvegem . . . ] stb.). Esze Tamás és mások összefoglalójából pontos képet alkothatunk a
hiteles kuruc kori költészetről, annak történeti, társadalmi és irodalmi összefüggéséről. A folklorizálódás szempontjából tanulságos, hogy milyen kedveltek lettek a
félig-meddig hiteles versek. Ezeket Thaly szerkesztette össze szájhagyomány ú t j á n
50»

öröklődött és kéziratban fennmaradt versekből. Ilyen például a Kuruc tábori dal
(Te vagy a legény, Tyukodi p a j t á s ! . . . ) , Őszi harmat után és Rákóczi búcsúja (Kiállóit Rákóczi ...). A kuruc dalok újabb rétegének tekinthető alkotások beleillenek a
18. századtól nyomon követhető stílusáramlatba, amely ú j stílust hozott a népdaléneklésbe, és megváltoztatta — főképpen a parasztság ajkán élő — dalok repertóriumát.
Az énekhagyomány rétegződésében a 18. század elejétől megindult alkotó és
befogadó (folklorizálódási) folyamat egymásba kapcsolódó láncszemeit láthatjuk.
Az alapvető impulzus a kuruc mozgalom időszakában történt, majd azután a reformkorban. Ebben a viszanyúló és a kuruc költészetből erőt merítő törekvésben kiemelkedő nemzeti funkciót kapott a Rákóczi-nóta, és a vele rokon zenei elemekből
táplálkozó Rákóczi-induló. A reformot követelő, majd az 1848-as forradalmat kirobbantó erő tudatosította a Rákóczi-szabadságharc eszméit. Ebben a társadalmi és
szellemi megújulásban elsősorban a nemzet szabadságáért küzdő kurucok példáját
állították előtérbe. Az emlékeztetés
funkcióját töltötte be Világos után, a Bachkorszakban. A kiegyezést (1867) követő időben mámoros-pompázatos hevületbe ragadta az irányadó hivatalos szellem képviselőit. A bujdosó kurucokért való cselekvés valóságos nemzeti program lett. Ennek a hevületnek vitathatatlan érdemeit a
kuruc korszak küzdelmének megismertetésében, tudományos igényű vizsgálatának
megalapozásában, és a bujdosók hamvainak hazahozatalában összegezhetjük. Áz
érem másik oldala, hogy a kuruc korszak legjobb, és áldozatkészségben példás hőseinek szellemét egyoldalúan idézték. Nem értették, hogy a szabadságharc a nemzeti
függetlenség, és a nemzet minden rendjének emberi-közjogi emelkedése ügyét egyformán szolgálni kívánta. Nem értették, hogy Rákóczi, a dúsgazdag főúr és a pórnép között ml volt az a titokzatos kapocs, amely soha nem szűnt meg. "Az egykori
jobbágyok és unokáik, ükunokáik népi hőssé formálták a fejedelem alakját. Ady
Endre föllebbentette a titkot: ú j népszabadítót reméltek Rákócziban. A dagályos
szónoklatok, a pompás díszletek nem tudták feledtetni a szociális bajokat, semmit
sem orvosoltak a nincstelenek sebein. A költő Esze Tamás emlékét idézi. Arra a
találkozásra céloz, amely reménye és záloga volt a „Cum Deo pro Patria et Libertate" lobogó alatt elindított küzdelemnek.
„Rákóczi, akárki,
Jöjjön valahára:
Kígyóinknak, Esze komám
Lépjünk a nyakára."
(Ady: Esze Tamás komája)
Annyi megpróbáltatás után, a történeti tapasztalatok gazdagodása, valamint a
históriai adatok tisztább fényében eljuthattunk ahhoz a felismeréshez, hogy nagyságban és igazságosságban ú j Mátyás király látszott megtestesülni Rákócziban, aki
műveltségével és humanizmusával képes lett volna úrrá lenni az összetorlódott
bajokon. Következetes tenniakarása egész életére jellemző volt. Hű íródeákja, száműzetésének krónikása, Mikes Kelemen így jellemezte: „Szüntelen munkálkodásból
példát adott." Erről a cselekvő emberről „halk népeposz" keletkezett, amelynek a
lényege abban foglalható össze, hogy megpróbált nemzete és népe baján segíteni.
Nem sikerült, de megígérte, hogy visszajön, és megvalósítja elhatározását.
Mi is ez a halk népeposz? Miképpen értelmezendő? A Rákócziról és a kurucokról szóló dalköltészet mellett jelentős prózai epikus hagyomány keletkezett, mesébe
illő történetek, mítoszi színezetű apró históriák, jellemzések és tragikus (balladai)
hangvételű népmondák. Számos hiedelem növeli a hagyomány tömegét.
Közvetlen és közvetett utalásokból arra következtethetünk, hogy már a 18. szá-.
zadban megindult a nyolcéves küzdelemről szóló mesék, mondák, és a valóságot
megközelítő históriák kikerekedése, megformálódása. A Kárpát-medence minden,
népét érintette a mozgalom, akár csatlakozott hozzá, akár szembefordult vele. Egy
átfogó hagyománymonográfia előmunkálata után megállapítható, hogy a nyugat felé
4*

51

portyázó kurucok emléke nyomot hagyott a morva és osztrák folklórban is. A szóbeli költészet és emlékezés kialakulásában döntő szerepe volt a korabeli néptömegek megpróbáltatásainak, a személyes síkerélmény(ek)nek, a tragédiá(k)nak. Ez adott
impulzust a következő generációknak ahhoz, hogy az emlékezés folyamata tartós
maradjon. Az élmény hagyományindító jelentőségét többek között az bizonyítja,
hogy különösen gazdag és színes tradíció az északkeleti országrészen, Rákóczi földjén keletkezett. Innen indult ki a szabadságharc, ez a vidék volt az ellenállás végső
színtere. Munkács várában a kurucok a nagymajténvi fegyverletétel, illetve behódolás (1711. május 1.) után még három hétig tartották magukat. Rákóczi külön parancsához híven várták őt, a Péter cártól remélt segítség megérkezését. (Egyébként
I. József császár már április 17-én hirtelen elhunyt. Ezt eltitkolták. A Pálffy János
császári tábornagy előtt behódoló Károlyi és követői halott uralkodóra esküdtek fel.
Emlékirataiban szemére is veti Károlyinak a fejedelem, hogy a törvényes utat
megkerülve, a rendek megkérdezése nélkül kötött békét.)
A nemzetiségek közül a kárpátukránok ragaszkodtak legjobban és mindenekelőtt
a fejedelem emlékéhez. A velük való találkozás (1703. június) Rákócziból megrendülést váltott ki. Idézzük az emlékiratot {II. Rákóczi Ferenc emlékiratai. Bp. 1951.
Francia eredetiből fordította Vas István): „Két napot töltöttem...
a különböző
foglalatosságokkal, de addigra érkezésem híre elterjedt a munkácsi hercegségben, és
alig lehet elképzelni azt a buzgalmat és örömöt, amely a népet mindenfelől
hozzám
vonzotta. Bandákban jöttek, kenyeret, húst és más szükséges élelmiszert
hoztak.
Ezeket az embereket feleségeik és gyerekeik kísérték, és amikor messziről
megláttak
engem, letérdeltek és orosz módra keresztet vetettek. Bőven hullatták
örömkönnyeiket és ez kifakasztotta az én könnyeimet is. E nép buzgalmának és szeretetének
nem
volt elég, hogy képessége szerint ellátott élelmiszerrel, hanem hazaküldték
asszonyaikat és gyerekeiket, beálltak a katonáim közé és többé sohase hagytak el. Puskák hiányában kardokkal, vasvillákkal és kaszákkal fegyverkeztek
fel és
kijelentették, hogy velem akarnak élni-halni." (39—40. 1.)
Felemlíthetjük azt az esetet is, amikor még a sikeres tiszabecsi átkelés (1703.
július 14.), és még jóval a keresztény világ uralkodóihoz intézett
„Recrudescunt
diutina inclytae gentis Hungáriáé vulnera..."
(„Megújulnak a híres magyar
nemzet
sebei...")
kezdésű híres kiáltvány kibocsátása előtt szegényes pórhada kisebb, fegyveres részével Munkácsnál manőverezett. A város megszállását tervezte, a vár ostromára azonban még nem gondolhatott. A sereg másik, fegyvertelen részét a Munkácstól két mérföldre levő szentmiklósi várhoz irányította, ők meg a városban
éjszakáztak. Az elővigyázat ellenére hajnalban ellenséges lovasszázad lepte meg
őket. Rákóczi csodával határos módon menekült meg, embereinek többsége szintén.
Rögvest futár indult a szentmiklósi csapathoz, hogy megnyugtassa őket: él a vezérük. A menekülők megelőzték a küldöncöt, Rákóczi halálhírét költötték. S ekkor
igen nagy kétségbeesés lett úrrá az embereken. Rákóczi emlékirataiból láthatjuk,
hogy milyen hatással volt rá az eset, a nép reflexiója. Ezt írja (44. 1.): „ .. .a menekülők már jelentették nekik szerencsétlen kalandomat, azt is hozzátették,
hogy a
városban bekerítettek és megöltek. A szegény megdöbbent nép zokogott és a ruszinok
szokása szerint hangos kiáltással sopánkodtak, úgyhogy visszhangzottak
tőlük a hegyek és völgyek. Akik e sorokat olvassák, nem tudják majd elhinni, sem
elképzelni
a nép gyászát, sem szeretetének jeleit." (Később, 1708-ban hasonló rémhír támadt a
trencséni csatakor.)
Csatlakoztak hozzá a román és szlovák nemzetiségű lakosok is. Jurij Jánosík, a
híres szlovák betyár előbb Rákóczi katonája volt, s majd a szabadságharc bukása
után szökött meg a császári zsoldos seregből, ahova erőszakkal besorozták. A róla
szóló vers így emlegeti Jánosikot (közli: Szalatnai Rezső: A szlovák irodalom története. Bp. 1964. 27.):
„Hármas halom megett
Rákóczi
nyergeltet:
uram, uram, Rákóczi úr,
52»

várj meg, hej, engemet!
én is hadd nyergelek!"
Rácz Olivér fordítása
A vers Gligor Pintye esetét is eszünkbe juttatja. A román jobbágyok csatlakozásának jelképe a népköltészetben vitéznek, hősnek ismert nevezetes betyár cselekedete. Átadjuk a szót a fejedelem emlékezésének (1. 52—53. 1.): „A Meszes-hegység
hírhedt rablója, a román eredetű Pintye, meg akarta mutatni hozzám való hűségét
és lejött Nagybánya városához ... A várost az én nevemben akarta
meghódítani
vagy pártomra téríteni. A lakosok megadták magukat és beengedték őt a tornyokkal védett falak közé, de mikor Pintye csapatai fosztogatni kezdtek, a lakosok összefogtak ... s megölték Pintyét és társait." A város követek útján értesítette Rákóczit,
s valóban megnyitotta kapuit a kurucoknak. Ezután már könnyen asszociálták Pintyét a nép szabadságáért küzdő hőssel.
Rendkívül ügyelt Rákóczi a vallásszabadság érvényesítésére. Kényes pontja volt
ez a mozgalomnak, mert elsősorban az üldöztetést ismerő protestánsok álltak mellé
a Tiszántúlon, Észak-Magyarországon és Erdélyben. A fejedelem utóbb is kárhoztatta az ortodox katolikus (jezsuita) térítési módszert és törekvést. Maga buzgón
vallásos ember volt, s bár a jezsuitáknál nevelődött, vagy talán éppen ezért, belátta, hogy a nemzeti szabadság ügyébe beletartozik a felekezeti hovatartozás tiszteletben tartása. A széthúzásra bujtogató ellenpropaganda így is talált alkalmat a
feszültség szítására. Ilyen incidens áldozata lett a fejedelmet hazahívó, s a dolhai
parasztlázadás szétverése után melléje szegődő Esze Tamás, aki vitézségéért ezredesi
rangot és nemességet érdemelt ki. így tehát a kuruc hagyományok ápolása különösen a protestáns lakosságnak lett szívügye a magyarság körében.
Mindezek mellett a legfőbb inspiráló forrást a Rákóczi indítványozta szociális
intézkedésekben ismerhetjük fel. Könnyített az adóterhek megszüntetésével. Csak
akkor nyúlt ehhez az eszközhöz, amikor a kurucokra mind nagyobb terhet rótt az
erősödő osztrák ellentámadás. Úgy érvelt, hogy mentesíteni kell a népet, hiszen
egyebek között éppen ezért fogtak fegyvert a jobbágyok. Amúgy is ők viselik a
háború nagyobb terhét, vérüket hullatják a nemzetért. Indokoltnak és méltányosnak
tartotta, hogy a hadbaállt kurucok mentesüljenek a földesúri kötelezettségek alól.
Garantálni igyekezett személyes szabadságukat. Családjuknak kedvezményt, a hadiözvegyeknek és -árváknak kárpótlást, segítséget nyújtott. Bocskai példáját követve
hajdúszabadsággal honorálta az áldozatvállalásban kiemelkedő falvak népét (például
Tarpát). A származásban lentebb álló (köznemes, hajdú, jobbágy) katona rátermettségével nemesi és magas katonai rangra emelkedhetett. Említettük Esze Tamást
(tarpai jobbágy volt), s még fényesebb karriert futott be Bottyán János. Tábornokká
emelkedett. Elismeréssel szól róla a kritikában egyáltalán nem fukar Rákóczi. Felemlíti, hogy: „Szerette a népet és az is rendkívül szerette őt, mert katonáit szigorú
fegyelemben tartotta, de mindenben igazságot szolgáltatott nekik." Majd azt mondja:
„... az volt a közhiedelem, hogy Bottyánt nem járja a golyó." (1. az Emlékirat 111—
112. 1.). Báné András, Béri Balogh Ádám, valamint hűtlenségük előtti vitézi tetteikért
Ocskay László és Bezerédy Imre nevét dalok, mondák őrzik. Különös, hogy egyikőjük sem érte meg a szabadságharc végét, pályájuk tragikusan fejeződött be.
A nép és köznemesség érdekeltsége és érdekeltté tétele nagyon fontos forrása
volt a hadakozásnak. De, hogy mennyire értetlenül szemlélte a birtokos nemesség a
jobbágyterhektől mentesítés gyakorlatát, azt az erdélyi rendek magatartása tükrözte
leginkább. A fejedelmükké választott Rákóczi nem tudta meggyőzni őket e kérdés
döntő voltáról. Keserűen írta utólag róluk: „Minden erőfeszítésemmel
sem akadályozhattam meg azt a törvényt, mely tönkretette minden erdélyi csapatomat,
tudniillik, hogy minden földesúr visszakövetelhette
azt a jobbágyát, aki
beleegyezése
nélkül állt csapataimba." (166. 1.). Még hozzáfűzte azt is, hogy ez képtelen álláspont
a nemzetvédő harcban, de a béke kedvéért nem vitte törésre a dolgot. Súlyos következménye lett ennek, mint ahogy a nemesi hadvezetés térhódításának is. Rango53»

sabb lett ugyan a sereg, mind tekintélyesebb rend voksolt a szabadságharc mellett,
de utóvégre a legfőbb forrás, a nép hite és odaadása fogyatkozott meg. Az önzetlenül helytálló nemesi tábornokokhoz ragaszkodott a kuruc katona, de nem szívlelte a tehetségtelen, köpönyegforgató, a kapzsi és úrhatnám parancsnokokat. Ahogy
emelkedett a reguláris hadsereg híre, annál jobban megmerevedett a nemes és jobbágy emberi és katonai kapcsolata. Mind szomorúbban vehették tudomásul a közkatonák, hogy „szegénylegénynek olcsó a bére", s egyre jobban elhalványul a felemelkedés reménye.
A szabadságharc nagy plánumát szétzúzta a túlerő. Sajnos, szerepe volt ebben
a rendi korlátnak is. Rákóczi visszaemlékezésében keserűen emlegeti a Werbőczi által
megfogalmazott törvények kegyetlen igazságát: „ . . . a parasztnak, nincs is más tulajdona, csak a lelke." (69. 1.) Más tekintetben is messzire, a jövőbe látó vallomást
tesz arról, hogy miért nem hajlott Pálffy János császári megbízott kérlelésére, amikor a békeszerződés ügyében Vaján (1711. január) találkoztak. A személyes boldogulására célzó császári megbocsátásra és egy esetleg békekötésre az emlékíró
így válaszol: „...ami
az én személyemet illeti, én abban nem veszek részt, mert
jól tudom, hogy a császár miniszterei nem engedik majd, hogy a nemzet a szerződés gyümölcseit élvezhesse, és így egy napon majd hazám árulójának
tekinthetnek, aki személyes érdekeit előnyben részesítette a nemzet érdekeivel
szemben."
(211. 1.) Károlyi Sándor a másik utat választotta. Ezért a fejedelem árulónak bélyegezte. Lehet ezen vitatkozni. Annyi tény, hogy a nép emlékezetében, illetve tudatában Károlyi az áruló jelzőt kapta. A népmondák annyiban enyhítik a dolgot,
hogy a régi, megrögzött hagyománynak engedve, egy áruló nőre, mégpedig Rákóczi
leányára is ráfogta a súlyos vádat. E mondaváltozatokban azonban erősebb a szubjektív okkal (szerelmi ígéret) való indokolás.
A prózai néphagyomány élményalapjának és a nagy rokonszenvet kiváltó egyéb
nyomós okoknak az elősorolása alapján megértjük, hogy miért alkotott meg a nép
egy eposzhoz is alkalmas mesei színezetű és mondai költészeti anyagot. A szóbeli
hagyomány jelentős része a nagy csatákra, ütközetekre és portyázásokra vonatkozik.
Népszerű pontok lettek a híres várak (regéci, pataki, munkácsi, ecsedi stb.). Ezek
rejtélyes módon alagutakkal kapcsolódnak össze, s rendszerint a titokzatos cselekedetek: kincselrejtés, menekülés szerepét töltik be. Községek százaiban emlegetnek
valamilyen emléket arról, hogy ott pihentek a kurucok vagy ellenfeleik, arra felé
vezetett az útjuk. Forrásokat és fákat ismernek, amelyek a kurucokról vagy még
többször Rákócziról lettek nevezetesek. Kiemelkedő, sokszor mesterséges építményű
dombokról állítják, hogy valamelyik kurucvezér vagy a fejedelem megfigyelőhelye
volt. Tudnak házakról, amelyekben a kurucok vagy az ellenféleik laktak. A nagy
csaták (például a trencséni) színhelyén az idősebbek meglepő elevenséggel idézték
föl, hogy miképpen folyt le az ütközet. Egész sor olyan epizódról vall a szájhagyomány, amit nehéz vitatni, de épp olyan nehéz a hitelességét is ellenőrizni. Ezeknél
a helyhez erősebben vagy gyöngébben kötődő közléseknél különböző színezésű elbeszélésekre kell gondolnunk. Ismerünk a hellyel összeforrott történetet, de ugyanebben jelentkezhetnek vándorhagyományként számon tartott elemek (például a várkútba lebocsátott kacsa kiúszik a várhoz nem messze eső folyóba: Munkácson a
Latorcába stb.). A várakhoz fűződő hagyományban rokonelemek ismerhetők fel,
közösnek tekinthető váremlékek.
A helyi kötődésű mondák jórészénél speciális,
vagyis csak egyetlen helységhez fűződnek a szálak. Utánajárással kideríthető a hagyomány alapja, nemegyszer hitelessége. Az itt emlegetett szájhagyománytípus sokszor magán viseli a racionális („tudományos") igényű magyarázat vonásait, de többször észrevehető, hogy a fantázia manapság sem hagyja cserben az elbeszélőket.
Különösen ott figyelhető meg a képzelet közbeavatkozása, ahol kifürkészhetetlen
rejtély lappang (pl. az alagutak, várpincék). A hiedelmi színeződésből kiszűrhető,
hogy a helység lakossága vagy csak maga az elbeszélő milyen inspirációra (vallásra,
babonás emlékre) hallgat. Az elbeszélő lehet tényszerető, de akadnak bőszavúak,
akik jobb esetben gazdagon raktározták el az innen-onnan hallott, sokszor az öreg54»

apától örökölt hagyományokat. Manapság már a történelmi tudás (ismeret) „racionalizálja" a régi hagyományt, ez azonban érdeklődést is ébreszthet az emlékek gyűjtésére, valóságalapjuk feltárására.
A helyhez kötődő szájhagyomány jellemző vonásának mondhatjuk még, hogy
erősen hajlanak a nevezetes személyekhez. Ahol nincs konkrét alapja a személyi
kapcsolódásnak, de arra felé kedvelt hagyomány a kuruc háború, ott szívesen hivatkoznak Rákóczira. Ö uralja a nevezetes fák és források megnevezésének tekintélyes
részét. Némelyik bizonyos alappal (például a romhányi mogyorófa), más az iránta
való kegyelet miatt kapta a Rákóczi-fa, Rákóczi-forrás nevet. A fejedelem nevével
fémjelzett helyi hagyományok kötetre valók. Ezúttal csupán a mennyiségi tendenciára kívánom fölhívni a figyelmet. Ez a jellemző emlékezés-koncentrálás régebbi
keletű, s összefügg azzal, amit Rákóczi és a nép kapcsolatáról az előzőkben elmondottunk.
A fejedelem és a nép találkozásának szempontjából még érdekesebb, hogy a
Rákóczi életéről, küzdelméről és sorsáról hogyan formálta meg a nép az eszményi
(szép és hatalmas) hős alakját, akit végül mégis az ármány győz le. A folklórban
eminens helyre került Rákóczi a hazai és a környező népeknél ismert elbeszélő
motívumokat szinte vonzotta magához. Az eszményítés díszleteinek egy része viszont
az évezredek távolában született mítoszi ragyogású hősökről maradt Rákóczira.
A mesei színezetű elbeszélések többsége ugyanis sebezhetetlennek, táltos paripán
száguldó vezérnek ismeri. A magyar néphagyományban nagy hírre emelkedett Csaba
királyfihoz és a kunok legyőzőjéhez, László királyhoz hasonlítják. A népet szabadító
hős mítoszának fénye is rávetődik. Ha előkerül földbe ásott kardja, ú j r a harcba
indul. Más megfogalmazásban: a vár alatti pincében alvó seregével várja a riadót,
és akkor elindul a súlyos veszedelembe jutott népe segítségére. Hogy miért teszi
ezt? Megígérte, hogy vissza fog térni. Sok helyen hallották öregapáiktól ezt a
hagyományt. Még azt a fát, azt a dűlőt is tudni véli a hagyomány, ahol ezzel az
ígérettel búcsúzott a néptől.
A Rákócziról szövődött elbeszélésekben mégis érvényesül az egyénítés. Ez hitelesíti, hogy elsősorban a maga korának népi hőse lett. A hagyományos elbeszélőminták inventárából azokat a mintákat „szedte" elő a költői lelemény, amelyek
reáillettek Rákóczira. Ennek a sajátos módszernek a titka az ösztönös igazságfelismerés. A fejedelem életének kritikus pillanatait (elárulták, börtönbe
hurcolták,
izgalmas módon megmenekítették)
hallották, számtalan variációban közszájon keringett a híre. Cselfogással (álruhában) menekült, Lengyelországba bujdosott kétszer
(1701—1703 között és 1711-ben) is, sőt még messzebbre, Rodostóba. Várták vissza
évtizedeken át. Ebből a hitből szedtek vámot a nép körében izgalmat keltő titokzatos emberek (ál-Rákócziak), különösen a 18. század első felében.
Az életrajz izgalmas pontjai, az élet drámai pillanatai inspirálták a Rákóczi
elárulásáról és meneküléséről
szóló népmondák nagy számát. Említettük, hogy az
árulást nő, mégpedig a hiedelem szerint leánya követte el. Megmondta a császári
kémnek, hogy mi a titka apjának. Azért nem tudják elfogni, mert fordítva patkoltatja a lovát, így a nyomok megtévesztik az üldözőket. Ezt a súlyos vétket szerelmi
ígéret ellenében követte el. Apja az utolsó pillanatban el tud menekülni (a formák
hihetetlenek és változatosak), de megátkozza leányát. Az átok megfogant. A vár
alatti pincében hímezi a jegyinget, de egy esztendőben csak egyet ölthet rajta. Próbálták megváltani, de rusnya féreggé (kígyó, béka) változik, és így kellene háromszor megcsókolni. Hiába próbálkoztak, a megváltás nem sikerült. A félelem vagy az
undor vett erőt bátor ifjakon. Végül egy vak koldus is megpróbálta. Kudarcot vallott, mert nem tett pontosan eleget a sikert biztosító tilalomnak. Az áruló leány
sorsa tehát megpecsételődött, bűnéért örökös kárhozatra jutott. Egyik legmarkánsabb
mondakör, amely főképpen az északkeleti országrészeken, leginkább a szabolcsszatmári falvakban ismert. Északabbra is följegyeztük.
A másik jellemző népmonda arról szól, hogy Rákóczit nem fogja a golyó, sebezhetetlen. Megtalálták a titkát. Búzaszemeket stb. kell a puskacsőbe tölteni, akkor
55»

sikerül elpusztítani. Ez a lelemény a régibb gyökerű hiedelem fölé kerekedés példázata, de úgy is mondhatjuk, hogy afféle ravaszkodás.
Ezen a ponton ismerhető fel leginkább, hogy a Rákócziról keletkezett hagyomány szoros érintkezést mutat a betyárlegendákkal. A kapcsolat szinte kézenfekvő,
mert a nép a maga hőseivé formálta a betyárokat: dalok, mondák és hiedelmek
koszorúját fonta össze a törvényen kívüliek iránti rokonszenv miatt. Ilyen hős lett
Pintye és Jáno'sík. Rokonaik fellelhetők az ukránok körében és tőlünk nyugatra is a
18. században. A mondák hőse, Rákóczi e sorsüldözöttek és ellenállók egyike lett.
Sorsukban közös vonás, hogy tragikusan zárult egyéni karrierjük.
Rákóczi alakja azonban nagyúri, fejedelmi vonásokkal rendelkezik. A betyárokkal rokonító mondák az egész nép sorsát érintő vállalkozás méreteit villantják
föl. A mitikussá fokozott átokban az ellenerőre sújt le a sebezhetetlen, legyőzhetetlen hős haragja. Bár rosszra fordult Rákóczi dolga, a költői lelemény érzékeltetni
tudja, hogy hősünk olyan erő birtokosa, amellyel fölébe kerekedik az ármánykodásnak. Ha kell, táltos szolgáját szólítja, hogy tudja meg az ellene szőtt merényletet.
Mindezek egy költőzseni kezében népeposz alkotóelemei lehettek volna. A bátorligeti nagy mesemondó, Fedics Mihály felvillantja ezt a lehetőséget a Károlyiról
és Rákócziról szóló meséjében. Még inkább ezt merjük mondani a mohamedán vallású délszlávok körében keletkezett Rákóczi-énekek
ismeretében. S mi lett volna e
népeposz mottója? Csakis az, hogy a történelem igazolja a népe és nemzete ügyét
önzetlenül szolgáló hadvezérek tetteit, az emberségben és vitézségben példát adó
elszántságot.

56

Új eredmények és feladatok
a Rákóczi kor kutatásában
Ha a múltunk iránt érdeklődő nem szakmabeliek között megvizsgálnánk, hogy
történelmünk melyik korszakáról olvasnak, hallanak legszívesebben, a kuruc mozgalmak és az azokat lezáró Rákóczi-szabadságharc minden bizonnyal előkelő helyet
foglalna el a válaszok nyomán kialakítandó sorban. Ám ha igaz, hogy a korszak,
iránti érdeklődésben nincs hiba, az is tagadhatatlan, hogy kevés esetben tapad több
tévhit, romantikus elem történelmi eseménysorhoz, mint éppen a szóban forgóhoz.
Érthető ez, hiszen a kor hőseiről és harcairól nagyon különböző forrásból eredő
információt szerezhet az érdeklődő, s ezek zöme sokszor olyan ismeret, mely nem
a tudomány szorgos munkáját dicséri, hanem versenyképtelenségét bizonyítja mástudatalakító erőkkel szemben.
Mindemellett tényként fogadható el, hogy a történeti tudatban élő, sokszor kusza'
képzetek között meghúzódik valami abból is, amit a kérdés lényegének tekinthetünk.
Vagyis szinte mindenki tisztában van azzal, hogy ez a korszak a máig tartó magyar'
történeti fejlődés szempontjából fundamentális jelentőségű, legyen bár erősen eltérő
nézetek csatatere, érzelmileg is motivált véleménykülönbségek forrásvidéke.
Ám nem csupán az érdeklődő számára ilyen ez a kor. Ha visszaemlékezünk a
hatvanas évek elején föllobbanó, úgynevezett Molnár Erik-vitára, könnyű fölidéznünk, hogy ugyanezek a mozgalmak, a kuruc korhoz kapcsolódó kérdések tartottak
hosszú ideig izgalomban szakembereket is, s gyűrűztek a kezdetben csak szakérdeklődésre igényt tartó viták mind szélesebb körre. Ezek, az indulati elemeket sem.
nélkülöző csatározások, miközben a függetlenségi mozgalmak nemzeti és osztályharcos tartalma közötti viszonyt taglalták, az adott struktúrában meglevő szerepű-ket boncolgatták, egyre többször futottak mai szemléleti kérdésekig, vezettek szem-léleti különbségekre. A tudományos vita — úgy látszik — csak fölerősítve és másérvrendszerrel dolgozva ismételte meg azokat a kérdéseket, amelyeket a mindennapi gondolkodás a korszak értékelésével kapcsolatban inkább a hiedelem szintjén,
s nem a tudás ódiumát vállalva fejezett ki. Természetesen meghaladta azt azérzelmi-erkölcsi típusú ítéletet, melyet a mindennapi tudat esetleg így formulázhat:
,,a jó magyar egyenlő a kuruccal, a rossz magyar azonos a labanccal", de nem oldhatta meg, legföljebb további kutatási feladattá tehette, hogy mit jelent a kuruc kor'
és a Rákóczi-szabadságharc az alakulóban levő magyar nemzet szempontjából, s mit
az utókor számára.
A Rákóczi-szabadságharcot elemző történetírás története több mint egy évszázada hordozza e probléma megoldásának terhét. A rendi ellenállás burkából k i bontakozó, polgári célokat fogalmazó reformkori ember szembesült először a Rákóczi-szabadságharc nemzeti, függetlenségi és társadalmi problematikájával. A kor'
történészeinek maradandó érdeme, hogy a szabadságharc céljainak értékelésénél koruk polgári gondolkodásának magas színvonalán tudták megfogalmazni véleményüket; egy progresszív Rákóczi kor képét próbálták a társadalom történeti tudatának,
részévé avatni. Mindezt nem kevéssé tette lehetővé az, hogy a föltörekvő haladóosztály céljait, előzményeit keresvén a múltban — sommásan szólva — nem volt
érdekelt a szabadságharc egyik vagy másik előremutató tényezőjének elhallgatásában, sőt éppen ellenkezőleg; az „úgy, ahogy volt" tisztázását és a távlatokat szemelőtt tartó értékelést minden körülmény kikényszerítette.
Hogy miként történt meg 1848 bukása után s a kiegyezést követően e szemléleti
gazdagság leszűkülése, miként sajátították ki különféle „kuruc" vagy „labanc" t o r zítások irányában az egységes egészként kezelendő örökséget, s hogy miként vált
ez bizonyos próbatételek folytán az ötvenes években kibontakozó marxista történettudomány számára is historiográfiailag végiggondolandó nehézséggé, azt R. Vár57»

konyi Ágnes maradandó érvénnyel tisztázta Thaly Kálmánról írott monográfiájában,
majd a közelmúltban megjelent kétkötetes munkájában a magyar polgári történettudomány fejlődéséről értekezve.
Kétségtelen, hogy a kibontakozó marxista tudományosság az ötvenes években
szintén aránytévesztéssel kezdte elemezni a Rákóczi-szabadságharcot. Ennek egyenes következménye volt, hogy túlhangsúlyozta a harcban megnyilvánuló népi-nemzeti
egységmozzanatokat, bár az igazsághoz mindenképp hozzátartozik, hogy a túlhajtás
és aránytalanság legalább ennyire volt eredménye a politikai vezetés által kikényszerített évfordulós kampánynak. De már az ekkori kutatások is helyesen érzékelték
— tegyük hozzá, hogy viszonylag kevés ú j forrásanyag bevonásának lehetőségével —
a jobbágykatonák harcának eltérő motívumait a főnemesi-nemesi résztvevőkhöz képest, s a nemzeti egység ténylegesen meglevő részletei mellett a szétfeszítő mozzanatokat is elemezték, melynek mindennél ékesebb példája, hogy ekkor értékelték
először igazi tartalmuk szerint a szegénylegény-énekeket. Helyesen mutattak rá a r r a
a különbségre is, amely a megelőző kuruc mozgalmak és a Rákóczi-szabadságharc
között a változott körülmények miatt a társadalmi célok tekintetében megmutatkozott. Tagadhatatlan, hogy az azóta eltelt idő megerősítette a föltételezés jogosságát;
II. Rákóczi Ferenc kora a rendi ideológiáktól nem minden részletben megszabadulva,
de mégis alapjában ú j közösségi tudatot teremtett, melyben a nemesi nemzet igényrendje mellett elemi erővel tört föl a jogfosztottak ú j közösségtudata.
Hogyan tovább? A Molnár Erik-vita sok új szemponttal gazdagította a kutatási
•célokat, mégis sokáig, szinte máig aktuális maradt ez a kérdés. Az m á r a vita során
nyilvánvalóvá vált, hogy a kutatások nem maradhatnak meg az eszmetörténeti előzmények tisztázásánál, sőt az is, hogy bizonyos vizsgálatok (a feudális kori nemzet és
hazafiság értelme stb.) teljes történeti közegükből kiszakítva, a korábbiakhoz hasonlítható arányvesztésre vezetnek. Csak egy lehetőség maradt: a történeti előzmények
•ismeretében — az erények és hibák számbavétele után — lehetőleg ú j bázison a
társadalmi élet minden területére kiterjeszkedve kell a kutatásokat folytatni, s
•mindezt a még hiányzó alapkutatásokkal kiegészíteni.
A célok megfogalmazása szempontjából és az eredmények tekintetében is nagy
jelentőségű volt, hogy a hatvanas évek végétől a Rákóczi kor kutatásának ú j lehetősége támadt. A vajai múzeum lelkes helytörténeti kezdeményezéseiből kiindulva,
az első kedvező tapasztalatokra építve évente többször is vidéki ülésszakokat tartanak 1969 óta a korszak kutatói. E rendszeres összejövetelek hosszú ideje meglevő
hiányt pótolnak. Talán legközvetlenebb értékük az, hogy érdemben segíthetik a
•vidéki helytörténeti munkát. A magyar történetírás története nem egy példáját m u tathatja az intenzív, nem csupán provinciális érdekű, hanem az országos történeti
¡kérdésekhez szervesen illeszkedő kutatómunka hasznának. A vidéki társulatok és a
Történelmi Társulat vidéki kirándulásai a múlt században számos értékes kezdeményezésnek váltak kiindulópontjává. Ma e lehetőség kihasználása főleg azért fontos,
mert általa a levéltárak, egyetemi tanszékek, múzeumok és más történészműhelyek
összefogása valósulhat meg. Ám a helytörténeti szemponttól függetlenül is nagy az
ilyen összejövetelek haszna. Történészek, irodalomtörténészek, néprajzosok jog- és
művészettörténészek véleménycseréjének fóruma lehet, a gyors ismeretátadás helye
az ötletadó, további kutatásokra ösztönző nézetek megismerésének alkalma. Mindaz,
ami ú j kutatási feladatként szóba jöhet, itt, a nyílt vita adta lehetőséggel élve, gyorsan és érdemben elintézhető.
Ezeken az összejöveteleken (többször Vaján, később Pécsett, Szécsényben, m a j d
ismét Vaján) körvonalazódtak a jövő Rákóczi kori kutatásának feladatai, s e nézetek a konferenciák munkájáról kiadott kötetekben is testet öltöttek. Nehéz lenne
•ezeket a nézeteket rendre ismertetni, összefoglalni az elhangzott referátumokat és a
hozzászólók véleményét, visszaadni a viták hevét és valamennyire is érzékeltetni a
jövőt illető kutatási terveket, elképzeléseket. A konferencián elhangzott előadások
•sok esetben előtanulmányok, ú j vitára ingerlők. Nem kész, merev rendszer formáját
öltik, hanem az eltérő megközelítések lehetőségét hangsúlyozzák, s mindannyi a
meghaladás kockázatával születik.
.58

A konferenciák szervezői arra törekednek, hogy bizonyos tárgyi, a témakörön •
belüli csoportosítással megkönnyítsék a vita kézbentartását, ezzel eredményesebbé
is tegyék munkáját. így kerültek szóba Vaján a kuruc társadalomtörténet kérdései.
Pécsett inkább historiográfiai vonatkozások és a szomszéd népekkel, illetve a külföldi szövetségesekkel kapcsolatos viszony kérdését tárgyaló vélemények csaptak
össze. 1975 őszén Szécsényben, a szécsényi országgyűlés évfordulója kapcsán, a Rákóczi-féle államszervezés kérdései. 1976. január végén ismét Vaján a szatmári békekötés körülményeinek és következményeinek vizsgálata volt vitatéma. Az utóbbi
ülésszakok bevallott célja volt a Rákóczi-évfordulóra való fölkészülés. Emellett a
korszak általános megítélésének és további kutatásának kérdései sem maradtak tárgyalatlanul. A következőkben éppen ezekről a feladatokról ejtenék néhány szót. Már a kezdeti találkozókon elhangzott fölszólalások is parancsolóan említették
az újabb forrósok bevonásának szükségességét, és ami ezzel szorosan összefügg, a
Rákóczi kori forráskiadványok újraindítását. A Ráday Pál-iratok eddig megjelent
két kötete és a Kuruc vitézek folyamodványai a maga idejében rengeteg ú j ismerettel gazdagította az ú j szempontú kutatásokat. Hasonló eredménnyel járt több külpolitikai vonatkozású irat közlése a francia és északi diplomáciai kapcsolatok, vagy
éppen a külföldi közvélemény korabeli képének jobb megismerése tekintetében.
Pápai János naplói, a Mikes kritikai kiadás, a Rákóczi tükör — ennyi csupán, ami
a korszak forráskiadását az utóbbi harminc évben jellemezheti. Ezért a továbbiakban nagyobb figyelmet kell szentelni a forráskiadásnak, újra kell indítani az Archívum Rákóczianumban
még a múlt században kezdett s 1935-ben folytatott forráskiadást, sort kell keríteni Rákóczi életművének kritikai földolgozására.
Tisztázandó a korszakot illető számos politikatörténeti
kérdés is. Éppen a szécsényi ülésszak tanulságai igazolták ezt legutóbb. Ott számos előadás hangzott el
Rákóczi államszervező tevékenységének részleteiről, de egyszerre nyilvánvalóvá lett
az is, hogy mennyire eltérő nézetek születhetnek bizonyos alapkutatások nélkül
Rákóczi központi államszervezési koncepcióit illetően, a központi kormányszervek
működésére és hatáskörére vonatkozóan. Ezek híján pedig nehéz választ adni a
nemzeti központosítás mibenlétével kapcsolatos kérdésekre és arra, hogy a rendiség
s ' a z abszolutizmus párharcában Rákóczi milyen elvek szerint indult; vajon hazai és
lengyel előzmények mozgatták vagy éppen a nyugati példa? S ami mindehhez szorosan kapcsolódik: csak mindezek ismerete adhat újabb érveket annak eldöntéséhez,
hogy Rákóczit milyen nézetek irányították jobbágypolitikájában. Vajon a szabadmenetelűségnek a hajdúszabadsághoz közelálló kollektív formájában kívánta részeltetni a közös ügyért fegyvert ragadó jobbágyot, vagy országrészenként eltérő megoldásokat érvényesített volna? Egyáltalán eddigi ismereteinken túlmenően tisztázásra szorul, hogy milyen elképzelések ütköztek meg a rendiség és a fegyvert fogó
nemtelenek viszonyában, s időben előrehaladva milyen kimenetelt ígért a köztük
fönnálló harc?
Mindezzel csak a megválaszolandó kérdések újabb, és ha lehet még szövevényesebb találkozási pontjához érünk. A korszak társadalomtörténete
ez, mely újabb és
újabb fogódzók megteremtését írja elő parancsolón a kutatás számára, a rendek
belső tagozódását illetően csakúgy, mint a jobbágytársadalom rétegzettségének vizsgálatában. Egy harcoló társadalom mindennapjait végigkísérve elengedhetetlen a
dúlásokat követő népességváltozás megrajzolása. Ez általános demográfiai tekintetben, s az országban élő nemzetiségek részarányát illetően is sok kérdést támaszt.
Nem kisebb fontosságú a harcok hatásának kimutatása a termelőerők állapotára.
Ezen a ponton válik tisztázandóvá egy egész sor gazdasági probléma. Ennek részleteit eddig a fegyver- és lőszergyártáshoz kapcsolódva, részben a hadiipar szemszögéből vizsgálta a történettudomány. Sokkal kevesebb ismeretünk van a korabeli
mezőgazdasági üzem működéséről és szervezetéről.
Számos művelődéstörténeti
kérdést kellene az eddigieknél alaposabban szemügyre
venni. A vallási probléma kutatásának eredményei mellett viszonylag kevés az isme59»

retünk a kor iskolázási viszonyairól, és általában a művelődést hordozó és továbbadó tényezők szerepéről.
Diplomáciatörténeti
kutatások íőként a francia kapcsolatok tisztázása érdekében
folytak eddig, de néhány földolgozás az északi és a török diplomácia történetével
kapcsolatban fölhívta a figyelmet ezek fontosságára is. Ugyanez vonatkozik az
utóbbi időben örvendetesen megélénkült emigrációtörténeti
kutatásokra.
A több szinten jelentkező és részleteiben aligha kifejthető problémaköröket
egybefogja egy kettős elv. Az egyik a konferenciák megindításánál is munkáló igény,
mely országos történet és helytörténet szerves viszonyában szeretné fölmutatni a
mindenkori magyar történetet. A másik szintén módszertani elv. Eszerint a Rákóczi
" kori kutatások nem történhetnek elszigetelten úgy, hogy szem elől tévesszék e történeti szakasz egyszerre következmény és ok voltát.
Érthető ez az igény, hisz a magyar történelem kutatásának története nem kevés
rossz példát mutathat arra, hogy miként értelmeztek egy szerves egészbe ágyazódó
eseményláncolatot összefüggéseiből kiszakítva. Bizonyos közösségi és politikai igények olykor elősegíthetik az ilyen rossz szemlélet kialakítását. Így például az olyan
igény is, mely a múltat legszívesebben az évfordulók tükrében szemlélteti, s máskor,
jelentőségét nem tekintve, figyelmen kívül hagyja azt. A Rákóczi kor kutatásának
története — hadd utaljunk itt a bevezetésben jelzett téveszmékre — éppen nem
mentes az ilyen kisajátításoktól. Jó lenne bízni abban, hogy a mostani évforduló a
méltatás és tiszteletadás mellett ú j kutatási korszak nyitánya is lesz, s így a m á r
elkezdett tudományos műhelymunka a korszakkal kapcsolatos történeti-tudati nézetek megújításának, a helyes értékrend kialakításának legfőbb eszközévé válik.
NAGY JÓZSEF ZSIGMOND

60

P Á S K Á N D I

GÉZA

Legalább ötödik halmazállapot
A-nak — retorikusán, patetikusan

Pontosan mondom:
szeretlek
Pontosan: de elvon tőled
Egy minden, ami nem tud szeretni
A lélektelen mágnes úgy vonz
Minthacsak vasból-morzsa
volnék
Vagy mintha keblet, combot nyitna
Mesélek
Te vagy

bennem,

aki

hiszékeny

Ádám, Éva — vízből
Ádám, Éva voltunk — szélből
Voltunk Ádám, Éva — jégből
Ádám és Éva —
gyertyalángból
Szemünk nem
tapint
Szagokra nem látsz
Izekre nem
pillanthatunk
Tekintetünk
egy szót se hall
Halmazállapot
Vajon csak egynek

nyílik

„Sugárzó anyag"
szememnek
Nyelvemnek
a
folyékony
Orromnak levegő
nyílik
Ujjam begyének földi rög
Fülemnek — sejtelem
Naiv vagyok, mint ama
Értelmeimet
rajzolom
Utolsó halmazállapot
Gondolkodom

festő

Világra nyílnak ablakaim és sebeim
Egyik sebem
tapintó
Szagló, ízlelő, halló, látó a többi
Csak sebzetten
sebezhetek
S tudom: beteg a doktor is

rám

öt sebből vajon
Uram, hány színből
vérzem
És hány elemből
AZ ÜR BEPÓLYÁLT
UJJÁN,
HOMLOKÁN
A MINDENSZ1NÜ
VÉR, AZ ÚRNAK
VÉRE
ÁTÜT A
SZIVÁRVÁNY
S FEHÉRRÉ GYORSUL URUNK
VÉRE
No, nem ez csak költők
alakzata
Én meg pontos szeretnék
lenni
Szinesztézia —
köd-hazám
összeboronál
mindent
Szinekdokhé — érték orma
Ködből, egészből a rész
kiserkent
Alá- és
fölérendelés
A Mellérendelt
Mindenségből
Koponyám
kiemelkedik
Egy jelző hull a szó elé
Útonálló,
parancsoló
Vagy megkövető
—
főhajtással
Honvágyból-szőtt-haza
Metaforában
élhetsz
Hogy a másik én is legyek
Nem az
Adagolt-Egymásután
De a
Tabletta-Egyidő
A Nemtelenség
ágya is
Rugózzék, ha dúl nemem
Az ágy is velem
szeretkezzék
Minél
Annál
Minél
Annál
Sebem

több a seb
több helyen megy a vér
szaporább sebed
buzgóbban jön a vér
is megvigasztal

Sebem megnyílik a
„mint"-ben
A „de"-ben felszökik a vér
A „minthá"-ban
is még szivárog
És nem köti meg az „aligha"
És az „és"-ben is folydogál
Mesélem
Te vagy bennem, aki
hiszékeny
Ádám és Éva volnánk
Kiűzött magából virág, kő, madár,
(0 nem a phallosz volt a pallós)
Vacoghattunk
kövön
kívül
Kopóltyú-ajtó
is bezárult
Kiszórva álltunk — virág ablakán
S ledobtak
madár-Taigetoszról
Kiűzött víz, föld, levegő, tűz

hal

túl

A Minden Elem Edenéből
Rajtunk víz, föld, tűz és szél
Vacogtunk a kapun kívül
Vacogásunkból — lélek

nyomával

Magányod ez lett
Egyetlen lelkes
Annyi lélektelen közt
Ezért adsz lelket
Kőnek és fának
Keresed a rokont
Ha rokonod — tán érti nyelved
Ha rokonod — tán szelídül
Ha rokonod a kő — bizalma
Így adhat
isten-önbizalmat
(Az Űr az ember
önbizalma)
A világ szelídíthető
Pedig tudod: nem a világ vagy
S nem is te vagy a nem-világ
Nem te vagy, aki azonos
S nem is, aki nem-azonos
Csak világból vagy
Részeredmény
S mi „kiűzetés" volt az Űrnak
Tudod, hogy ez csak „lehetőség"
Ó lehetőség — kiűzetése
Minden dolognak
önmagából
Hogy ne lehessen
önfeledt
Ó ártatlanság — önfeledtség
Elsodródsz, mint a láncszemek
Túlélésed a halál
És a halál csak bűntudat
Az Űr volt
Társításaid
Legvégsőkig
Feszített
húrja
Képességed — ez volt az Űr
Kiben elméd
Határaihoz sietsz
Legálább-öt seb mássá rajzolt
Sebeid — érzékszerveid
És sebed még a szellemed
Tengerbe fut patakja
S világ vizét — esőt csatorna —
Fogadják
seb-tölcséreid
Legalább-öt seb — ó világ
Lépd át
Küszöbét e sebeknek
Legálább-öt seb — rajta át

Magad kiűzöd
vakvilágba
Lehetőség — kiűzetés
Elindultál szabadnak lenni
öt seb — tán óvó ürgelyuk
Reméled: majd kiönteni
Nem lesz elég a vízözön
Magányod
ennyi
Csillagok közt
Egyedül vagy
Ki számolsz
Magányod
ennyi
Kövek
között
Egyedül vagy
Ki szóiassz
Számoló kő, ecsettel járó
Dolgos tűz és gondolkodó
Egyedül volnál ember

fűszál
hab

S ha egy sebem
Este a redőnyt
lehúzza
Mögéje dobva ott a látott
Trilobiták világa is
S ha új sebet nyit a nap
Vér dereng
Az égre indul minden

vérünk

Meséltem
Te vagy bennem, aki hiszékeny
Pontosan mondom:
szeretlek
Pontosan: de elvon tőled
Egy minden, ami nem tud szeretni
A lélektelen mágnes úgy vonz
Mintha csak vasból-morzsa
volnék
Vagy mintha
Ő is csak sebet nyitna rám

Kiűzetés önfeledtségből
'Mi önfeledt? A lihegés?
Ki önfeledt? Az isten?
Amikor

én még

hittem.

Transzcendens Költözködés.
Az volt ám a
r64

kiűzetés!

Az első számú
költözés.
Lovak
se...
Vonat se volt még itten.
Transzcendens költözködés.
Az volt ám a kiűzetés!
A Céltalan még ennyi volt:
Csak ismeretlen
házszám.

De mi volt ez a kiűzetés
Ahhoz, hogy van már
árnyam,
Mi volt ez a kiűzetés
Ahhoz, hogy nőtt a szárnyad?
Ahhoz, hogy minden
Lehető
Olyan
kisasszony-illegőn
Kiűzetésre
szólít?

önkéntes
száműzöttje
vagy
A Valónak — Lehetőbe.

Magadtól dönthetsz
végre.
Nem mondja Űr: M e n j sehová!
Nem mondja Űr: M e n j semmivé!
Magadtól dönthetsz
végre.

S az utolsó kiűzetés —
Az önfeledtség
Táján,
Nem lángpallós, de kisepert
— Nyálat a szóban-sziszegés
—
Az Űr, az Űr a száján;
Mint ha egy asszony hullna ki
Saját nyálkás
szemérmén,
S úgy nézne vissza arra, mint
Egy Áldozat, ki Törvény

S te mindhalálig
tapinthatod
A végtelen
tapintatot,
Lehetőség
Tapintatát,
Mit öntengelyed
fölkínált.

Nem mondja Űr, de szárnyat ád,
S a szárny magától tudja már
Rebbenni merre
menjen?
Nem mondja Űr: Földön ne élj!
Uszonyt ad inkább s rájössz:
Tanácsa vízre
szólít...

Ügy estél ki valaha
Az önfeledtség burkán ...
Mérhetsz már mindent
mindenekhez:
Hasonló minden ott — ezekhez.
Nem veszítettél — sírj! —
semennyit.
Csak azt a buja
semmit.

Lehető — új
kiűzetés,
Kecses tanácsa fölhív ...
Lehető — új kiűzetés —
Rádbízva mindörökkön . ..

BAKA

ISTVÁN

Téli dal
Behavazott
táj
abroszán
a hajnal
vörösborpecsét.
Elmúlt a mámor —
poharam
földhöz csapom, szilánkja
jég.

Ú, világ szennyét
elmosó
szó! Hallgatok
kijózanodva.
Hiszen tél van. Micsoda
tél!
Befagyott
az idő
folyója.

Ínyemben
a fogak —
iszapba
rejtőző, megdermedt
halak.
Mint jégtábláit
a folyó,
összezárom
ajkaimat.

Elmúlt a részegség.
Ki
egykor
folyónak
hittem
magamat,
haltestemet
iszapba
fúrom
a tél jégajkai
alatt.

5 Tiszatáj

65

JÉKELY

ZOLTÁN

Játék-homokóra
HOMOKÓRA-JÁTÉK

Tulajdonképp
már semmi-semmi
sem
volt
s mi volt, oly rég volt, hogy már csak v a 1 a,
s mindennek
ötven-hatvan
éve már!
Teméntelen
sok atyánkfia
megholt,
nem egy kis nép és ország m e g h a l a —
A mi időnk is lassanként
lejár.
ö r v e n d j , Idő, t e bosszuló, konok:
alázott csontunk holnap por s homok.
*

Alázott csontunk h o l n a p por s h o m o k :
ö r v e n d j , Idő, t e bosszuló, konok!
A mi időnk is lassanként
lejár.
Nem egy kis nép és ország
meghala,
Teméntelen
sok atyánkfia
megholt,
s mindennek
ötven-hatvan
éve
már.
s mi volt, oly rég volt, hogy már csak vala —
Tulajdonképp
már semmi-semmi
sem
volt.
(1975. december 15.)

JÖKAI

ANNA

A mesterség játékai
AZ UTOLSÓ MÜ
Az író nagy gondban volt. Megunta ezt az egészet: betűket írni fehér .
papírra, történeteket kiagyalni, neveket keresni, begyömöszölni a hömpölygő
anyagot holmi feszes szerkezetbe. Tulajdonképpen már csak a tőmondatot szerette, vagy már azt se. Egzakt közlések után áhítozott; egzakt közlések után,
melyek erőszakos személyiségétől függetlenek. De tudta: az egzakt közlés az :
irodalom főellensége, a halál maga. Hiszen éppen az egyéni világkép e működés lényege — noha ez az egyéni világkép soks'zor egyéni tévedést, egyéni
zsákutcát jelent csupán.
írónkban megkopott a különvélemény mámora, a vélt igazság szentsége
fölborzolódott, átminősült: bölcs megértés lett belőle, a bátor ítélkezés hiánya.
No meg az idő is eljárt, sejtjei belefáradtak a folytonos újjászerveződésbe, testében a biológiai rend — mint a molyos bunda varrata — hol itt, hol ott feslett fel, szinte szégyellt már panaszaival orvoshoz járni, attól félt, egy szép
napon az orvos megcsóválja a fejét, két ujja közé szorítja az egyre laposodó
mellkast, s a szakértő megfellebbezhetetlenségével így szól (hangjában a kötelező sajnálkozással):
— Ezt már nem érdemes .. . Döbja el. Dobja el, ha mondom.
Végül is elég öreg, s eleget hagyhat hátra. Mindent megélt, földolgozott
már. Azért egy utolsó írás kellene. Végrendelet helyett. Valami csúcsnovella.
Súlyos pont a panaszos, dallamos mondat végére. Kupolaféle az építmény tetején, visszavonhatatlan jelzés, hogy minden elkészült. Kívül-belül minden.
— Segíts — mondta asszonyának, aki tíz éve már anyja volt csak, szerencsés alkat: valódi mártír, a mártíromság tudata nélkül. Befogadta a sok keserűséget, földuzzadt tőle, kövér hasát büszkén, méltósággal hordta, mint egy
különös, szellemi megtermékenyítés kései gyümölcsét.
— Segíts — mondta neki az író; nagyon szép ősz volt, lépegettek a budai
fák közt, gyenge, tavaszhoz illő szél támadt, s az avarbap halk ropogás-kopogás, mintha kicsi állat menekülne valahonnan valamerre.
Az asszony gondolkodott. Tartós maszkot keresett, ami mögé ezt a védtelent elbújtassa. Erős maszkot, amelyik szorosan tapad a bőrre.
— Légy elégedett — mondta hittel, s két, vé alakra tárt ujjával mosolyba
csípte a férfi ajkát. A mosoly illedelmesen rögződött, de mögüle még ijesztőbben kitetszett a tekintet kétségbeesése, az árulkodó szemkivágás az alkalmi
papírmasén.
— Elégedett vagyok — felelte az író és bólogatott. Válla meg-megrándult,
ide-oda pásztázott pillantása. Mint a gondos mesterember, aki dolga végeztével széthagyott szerszámait keresi: mehetnékje volt már, az ú j címet is tudta,
csak az utak között kereste még a legtisztábbat, legtökéletesebbet.
5»

67

Az asszony hallgatott. Lépegettek, figyelték a közelítő zajokat, v á r t a k valami üzenetet. De csak a nappal távozott s emelkedett a köd, mint a mérgesgáz, fenyegetően, egyre följebb.
Az író mindössze meghűlt, tüdőgyulladással ágynak esett.
— Veszélyes — mondta az orvos. — Leromlott szervezet.
Az asszony sírt, már félig eltemette.
— Tüdőgyulladás? — az író két lázroham közt eltűnődött, aztán h a t á r o zott. összeszorította a fogát és meggyógyult.
— Jobban fogok vigyázni — mondta asszonyának. Az asszony azt hitte,
örömhírt hall, a férfi nem ábrándította ki, odavetette a j á n d é k u l a számára m á r
használhatatlan, elrongyolt reményt.
Amikor ú j égőt csavart a csillárba s véletlenül feljebb lépett a létrán —
a már nem létező fokra —, leesett és alaposan megütötte magát. Megtiltotta,
hogy orvost hívjanak, s borogatással, tornával talpraállt három hét alatt.
— Az életösztönöd ment meg — mondta boldogan az asszony. Mégiscsak
fontos ez a hatalmas életösztön!
Az író ráhagyta. Óvatosabb lett, sokkal. Kiparancsolta a konyhából a borsot és az erős paprikát. Gyomor- és bélkomplikáció . . . ? Gusztustalan.
Egy történetre gondolt szüntelen, egy harminc-negyven év előtti történetre
(talán regényrészlet vagy álom): száraz, öreg férfi fekszik a hordágyon, oldalt
fordul, kezét finoman szája elé emeli, köhint egyet, s ez a köhintés kisegíti a
lelket. Természetes így és .fenséges. A szívhalál is az, bár gyakorisága kissé
csökkenti értékét.
Utoljára kamaszkorában képzelődött ilyenformán: csakhogy akkor a halál
mikéntje, a forma nem érdekelte még, csak a túlélők zokogása, a gyászos p á r beszédek, a bűnbánó környezet vezeklése. Azóta fölfedezte: saját halálunk n e m
eszköze semmiféle bosszúnak; legfeljebb zavart kelt, sajnálkozást, némi tétova
riadalmat. Csak a mód, a mód emeli legendává a banálisan szükségszerűt.
Az író türelmetlenkedett. Testi ereje fogyott, reggelenként nehezen é b r e d t :
mintha lassan csuknának egy ajtót, és a rés — ahol visszatérhet — egyre keskenyedne. Fulladozva préselte át magát.
— Nem lesz ennek jó vége — sírt az asszony.
— Igen, igen. A jó vég — mormolta írónk. Ajándékozni kezdett: pénzt,
szobrot, néhány képet, apró tárgyakat. Kéziratot, levelet. Nyájasabb lett m i n denkihez. Mintha meg akarna vesztegetni valakit, mintha ki a k a r n a érdemelni
egy végső kegyet, holmi díszkötést a posztumusz gyűjteménynek.
Az ihlet ragyogására még emlékezett. A nagy sötétség órái, a hideg világ
után, a viaszba fagyott, üveg alá csukott lények között ahogy hirtelen föllobban a szín, átmelegszik a tér, törik az üveg, a teremtmény ébred és kilép . . .
A többi aztán végrehajtás. Precíz szolgamunka.
Még egy nagy ihlet! Csak egy utolsó mámor. S nem lesz különbség: a
közvetítő és a közvetített összeforr. Következik a tökéletes megvalósítás, segédanyag, toll és papír, nélkül.
— Türelem — biztatta az asszony.
— Türelem! — felelte párhuzamosan, s mosolygott azon, a szavak mestere, hogy a szó önmagában milyen félrevezető.
— Nézz a lábad alá — oktatta az unokája, s gyengéden megrázta a könyökét. — Elcsúszol és kész a b a j . . .
Fontolóra vette. Nyaktörés? Ez gyenge. Szenilis nyugdíjasoknak való, akik
botjukat rázzák és lyukas szatyorba hulladékot gyűjtenek.
írónk gőgös volt. Kivételt a kivételesnek! Kényszert, ami választásnak látszik mégis.
— Figyelj mindenre — mondta társának, s az hozta a teát, altatót, csillapítót, elektromos takarót, örökös, ok nélküli bűntudattal.
68»

Nem volt szíve beavatni. Hiszen észre se vette, ez az asszony, boldog
szegényke, hogy h á r m a s b a n aludtak mindig. És az a h a r m a d i k ölelt legfájóbban, legédesebben.
Aztán egy n a p valahogy n e m is gondolt az ügyre. Nem f á j t semmije, agya
is frissen működött, nézte a j á r d á t ; érdekes, m i n t h a sose látta volna. Szinte
húsz évet fiatalodott. Józan hétköznap volt, m a j d n e m nyár. Ott sétált mellette
tisztelőinek egyike: élénk, középkorú példány, a lázadáson túl, de még innen
a csüggedésen, a legalkalmasabb t a n ú ; mértéktartó, előadásában stílusos és
csak egy p a r á n y i t tébolyult, éppen.
— El kéne innen menni — mondta az írónak, hangosan az utcai csikorgásban, kövek közt botladozva. A kipufogó benzingőzöktől mindketten fulladoztak. — Szabad térségbe . . . ahol tiszta a levegő. Ahol még van egészséges
növényvilág . . .
Az író felszólításnak vélte. T ö r t é n j e n végre határozat. Megállt. S egy percre
megállt vele minden. Mint a Csipkerózsika mesében, égen és földön abbam a r a d t a mozgás, beragadt minden elkezdett mozdulat. Mérgezett szúrás. Csönd
lett, elemeire bomlott a fény. Aztán — megváltó csók — ú j r a lódult a kép,
felbőgött a lárma.
Egy hároméves gyerek hirtelen elengedte az a n y j a kezét, játékosan az út
közepére f u t o t t . Az autóbusz sikítva fékezett, — írónk érezte még ínyén a
súrlódó magas hang vasizű váladékát, s fölismerte a kínált kegyet.
A gyereket — másodperc töredéke alatt — visszalökte az útra. A szokatlan lendülettől megpördült s a j á t tengelye körül, a sál, m i n t a múmiapólya,
n y a k á r a csavarodott; aztán, a k á r koncentráció u t á n az artista, elszánta magát,
s csak arcát védve becsúszott az ágaskodó kerék alá.
Országszerte m e g f ú j t á k a harsonákat. Gyönyörű szövegek méltatták.
„Alkotóereje csúcsán ragadta el a halál."
„Távozhatott-e méltóbban? Nem csak képletesen, a valóságban is életét
adta a j ö v ő é r t . . . "
„Legyen példa testreszabott halála!"
Nyilatkozott méltóságosra kábított felesége. Elmondta, mindig ilyen volt ez
a tüneményes ember: önzetlen, melegszívű, indulataiban is nemes. A megmentett gyermek csuklott és hallgatott, meg akarta enni a mikrofont, az anya
pedig hálálkodott, a nagy halottat tegezve szólongatta.
Túl émelyítő korona. Túl díszes ez a befejezés, túl kerek, m á r - m á r bóvli.
De írónk tudott szerkeszteni.
A szemtanú kissé bambán, titokzatos mosollyal hagyta, hogy faggassák.
Mintha megrendülése okozná, sűrűn pislogott.
— Kétségkívül.
— Ez igen.
— Szörnyűségében is fenséges.
A temetés után azonban r u m o t öntött a sörbe, .s válogatott barátok körében, gyötrődve, kínlódva, önmagával is tusakodva, csak k i m o n d t a :
— Az a gyerek. Abban a kockás, pomponos sapkában. Nem tudom. De
m i n t h a m á r előbb félreugrott v o l n a . . . Tulajdonképpen — egészen halkan
suttogott — . . . nem volt kit megmentenie.
Kiitták poharukat, szent borzongással.
Ezzel a furcsa csavarral ért véget a történet. Mint a r e m e k m ű : zavartkeltően és szabadon.
AZ

ÉLMÉNY

A tökéletesség taszító. Különösen, ha másban véljük felfedezni azt. S ez az
író ilyennek látszott: tökéletesnek. Őrizte fiatalságát, arca ovális, szeme nyugodtszürke, termete magas, h a j a még elfödte tarkóját, s a m a r a d é k minden
69»

komikum nélkül borult a fejére. Feleséget nem tartott, kiválasztotta a legfrissebb nőket. Erre kényes volt: tiszta pohár, tiszta zokni, tiszta nő. Az italt nem
szerette, de győzte. Adósságba nem keveredett, kisebb kölcsönöket szívesen
adott. Emberi formáját fölénnyel viselte, s kedvét találta abban, hogy b á r milyen társasághoz alkalmazkodjék. Mintha fiókból keresné ki aznapra esedékes modorát. Élete szakadatlan kompromisszumokból állt, de az írásban nem
ismert semmiféle megalkuvást. Legrobbanóbb kéziratát is ártatlan mosollyal
bízta a szerkesztőkre, akik aztán töprenghettek, ennyire hülyének nézik-e őket,
vagy szellemi bátorságukban ennyire b í z n a k . . . ?
Írónk önmagából indult ki, s mivel kedvelte önmagát, nem értette, f á j t
neki mások gyűlölete. Ő nem tudott gyűlölni: egységes, szenvedő masszának
tekintette az emberiséget, a mocsárba süllyedés állapotában, éppen. Azt m á r az
esze diktálta, aki ilyen körülmények között cselekedni akar, vigyázzon: m a r a d jon kívül, egy-egy szilárd talajcsomón. Onnan nyújtogassa a mentőbotot. Esetleg — mint a térképész — rögzítse a legveszélyesebb helyeket.
Hiányzott azonban belőle az igazi szeretet oldódó képessége, s talán ezért
sóvárgott szeretet után szüntelen. Mint a hideg kő a napfény melegére: hogy
a hőt elnyelhesse, s aztán visszasugározza a hűvösödő sötétben. De n e m hitte
már, hogy ilyen szerencse érheti: kitaszítottságába belenyugodott. Néha igyekezett legalább szánalmat kelteni, de ez mindig kudarcba fulladt. Panaszait
ironikusan hallgatták, hibátlan kézelőjét, nadrágja élét s szája tolakodóan
egészséges, húsos görbületeit vizsgálgatva. Helyzetére pontos hasonlatot keresett, végül is — némi túlzással, hajlama szerint — holmi bogárhoz hasonlította
magát, amely szüntelenül élelem u t á n mászik, csak fölvenni nem t u d j a többé,
mert menet közben elvesztette legfontosabb érzékszervét, a tapogatócsápot. De
mint általában a hasonlatok, sántított ez is, hiszen neki esze ágában sem volt
megdögleni, fizikuma hibátlanul működött, az ellenszenvet ezzel is növelve.
Már-már eldöntötte, hogy valóban tökéletes. Vagy egyszerűen csak különb.
Ezt megerősítendő, beszerzett egy ú j f a j t a mosolyt, a bánatos, megbocsátó f e n sőbbség mosolyát. De nem sokáig használhatta.
Egy éjszaka — hajnali háromtájt — arra ébredt, hogy valami nincs r e n d ben. Valami kizökkent, véget ért és érkezik egy ismeretlen.
Várt. Feküdt nyitott szemmel. Már esett vissza a pillája, amikor ú j r a
jelentkezett. Bent, a belek közt, mintha egy éles penge foronga, szűk folyosóban. Feljajdult, fölkattantotta a villanyt, de a képek nem feleltek. Minden
elfordította az arcát. A könyvespolc kötetei egybemosódva, olajos futószalagon
szaladtak ide-oda.
Üjra a hányás, ú j r a a pengefájdalom.
„Gyomorrontás, némi bélfertőzés" — fölényeskedett.
Azután székelési inger és vér.
„Az én vérem" — gqndolta sértődötten. — „Az én vérem, ilyen környezetben!"
Végül vonított csak, lucskos verejtékben dobálta magát. Irtózott a m e n tőktől.
Legalább egyetlen barát. B a r á t . . . ? Egyetlen ember! Lapozott a kis telefonfüzetben. Közületek. Csupa hivatal. Távoli kapcsolatok, ez is, ez a jelentéktelen fickó, a lerágott körmeivel, a töméntelen, kézzel írott verssel.
Odakünn m á r görgették a kukákat, szívta a kocsi a szemetet. Reményt
keltett a kinti élet.
Tárcsázta a jelentéktelen fickót. Hogy miért őt éppen, nem tudta megmagyarázni.
— Halló — szólt viselkedés nélkül, gyönge hangon. — Tudom, hogy különös, de meghalok, azt hiszem.
A fickó húsz másodpercig csendben volt a vonal végén, aztán határozott
utasítást adott:
70»

— Tegye le a kagylót. Nyissa ki az előszobaajtót. Negyedóra múlva jövök.
Orvost hozok. Tartson ki.
— Igen — felelte az író. — Nagyon szépen köszönöm. J a j de rosszul
vagyok.
Pénzt és néhány fontosnak vélt apróságot gyömöszölt a téglalap alakú,
kattanós rugóra nyíló aktatáskába; a kéziratait kiszórta, maga mögé dobta a
lapokat, talán kabalából, mint más a szerencsepatkót.
Aztán hagyta, hogy a lélek testté váljon. Belekapaszkodott egy kézbe.
A jelentéktelen fickónak meleg, erős és száraz keze volt; csillogott diószínű
szakálla.
— Nincs baj — mondta dallamosan, inkább duruzsolva —, itt az ügyeletes
doktor. Ágyat is szereztünk . . . ahol a nagybátyám a főorvos.
— Ami fáj, az rendszerint nem veszélyes — nyilatkozta az ügyeletes,
kedélyessége írónkat megnyugtatta. — Le a gatyával!
Injekció, lassú bódulat. Eperszínű kívüliét, amit az ébredés borzalma követett. Fél percig még a tegnapelőttet élte, kereste az ú j nap fényét, az első
teendőt, lába-keze már pattant volna — azután fölismerte a kórházi ágyat s
az ágyról a szenvedést. Megint hánynia kellett, egyedül feküdt a szobában.
Nyomogatta a csengőt, az ajtó felett fenyegető fény villant, mint árokszélen a
stoplámpa. Jobbra talált egy porcelánbögrét, belehányt.
Jött egy asszony, még fiatal, hosszúszárú, fűzős vászoncipőben. A h a j á t
fehér pánt osztotta két szigorú dombra. Elvitte a bögrét, megcsapkodta a párnát, becsúsztatta a kacsát.
Az író ösztönei az anyai védelmet már rég elfeledték. Szégyellte, de mégis
jól esett, amikor a nővér megsimította arcát, s testét a nedves szivaccsal végigtapogatta.
Egy rövid időre pihent a kín. Mint a lusta hóhér, aki szusszan egyet, amíg
az ú j kötél készül. Ö a szavakat kereste addig, a doktorhoz intézendő formás
mondatokat, melyek egyrészt gyors intézkedésre serkentenek, másrészt parányi
fölényt biztosítanak a nagy esettségben. De még a száját se tudta kinyitni, egy
erős, szőke szőrzetű fiatalember fehér csákóban, egyszerűen felnyalábolta, s
rácsomagolta a guruló kocsira.
A fehér csákón lila körpecsét, titkos rangjelzése egy idegen seregnek.
— Vizsgálat — mondta a fiatalember a liftben, s a cipőpertlijét kötögette.
Írónk méltatlankodni akart, kiselőadást fogalmazni a „bánásmód", „bemutatkozás", „kölcsönös bizalom" tárgyköréből, de vízszintesen roppant nehéz
kiselőadást tartani. Későbbre halasztotta mondókáját, aztán a vizsgálóasztalon, szinte négykézlábra állítva, végképp lemondott róla. Már örült is, hogy
ebben a pózban legalább meghagyják személytelennek.
A vizsgálat kellemetlen volt, fárasztó, de nem túl fájdalmas.
„Űj szemszögből láthatom a világot" — gondolta, s mint a kutya, ha
korbács előtt lapít, csak a szemét járatta körbe-körbe.
Az orvos sokáig mosakodott. Azután a guruló kocsi mellé lépett.
— Még néhány röntgenfelvételt is készítünk — mondta. — Nincs pontos
diagnózis. Türelmet kérünk, addig is. Tóni majd délután fölvidítja.
Ö, igen. A rendes, csillogó szakállú fickó. Az unokaöccs.
— Doktor ú r . . . mégis. Én még soha ilyen h e l y z e t b e n . . . illetve ez az új,
szokatlan kórházi szituáció . . . mégis . . . mire tippel?
— Orvos vagyok, nem bukméker. Túléli. Egyelőre ez tartozik önre.
A fiatalember, már az ágy mellett, fölszólította:
— Karolja át a nyakamat. Ügy könnyebb.
— Fölösleges. Tudok mozogni!
— Nem tanácsos.
S valóban, ahogy a műtős alányúlt s ő csimpaszkodva átölelte az izmos
nyakat, megint kiütött homlokán a víz. Feljajdult, k a r j a aláhullt.
71»

A fiatalember óvatosan tartotta, s vigasztalta lágy, csaknem női h a n g o n .
— Csak egy kicsit még . . . no semmi, semmi.
Mint a modern Piéta, egy őrült festő vásznán. Fölbolydult r e n d : f é r f i r i n g a t j a a férfit, a későbbi áldozat a m á r leterítettet.
Aztán közönyössé f a k u l t a kapcsolat.
„A h u m o r — gondolta írónk s ebbe fogódzott — a h u m o r . Ha ú g y t e t szik, irónia. Röntgenfelvétel, f é n y k é p helyett, a következő kötet elejére."
„Ha lesz következő" — a gondolat megbicsaklott, agyát elborította a
szennyes félelem, s a fizikai kín szüneteiben el se h a g y t a többé. D é l u t á n r a m á r
azt sem tudta, melyik rosszabb. Parázson forgó teste jeges folyóba csusszant,
s vissza megint.
Kérte a kábítót, elrúgta magától a féltve őrzött, k e m é n y r e s a r k í t o t t
öntudatot.
Illatra ébredt; egy törött szárú szegfű h a j o l t az arca fölé. K ö r ü l k é m l e l t
félig nyitott pillája alól. Mindenütt virág: bögrében, tálban, konzervdobozban.
A szegfű a konzervdobozból lógott az ágyra. Még r é m ü l t e b b lett, r é m ü l t t é t e t t e
a tömény illat és a pléhdoboz hideg csillogása. U j j a i végigsimították a h a s á r a
boruló durva vásznat, csipkét n e m érzett, s azt m o n d t a k ö n n y e b b ü l t e n , g y e r e kes diadallal:
— Hiszen fehér. Nem is fekete ez még.
Valaki fölsírt és h á t a t fordított az ágynak.
— Nincs magánál. Édes jó i s t e n e m . . .
Az író — egy pillanatra a régi energiával — a r r a gondolt, hogy asszociációit végeredményben sohasem értették; de ami az egészségestől zseniális' h o mály, ugyanaz a betegtől az önkívület zavara csupán. De n e m m a g y a r á z k o d o t t ,
inkább megnézte, ki ül a lába fején. Gyengéden taszított egyet r a j t a .
Fölugrott a csillogó szakállú Tóni, szemüvegét a kezében tartotta, piros és
meghatóan meztelen volt a szeme, a síró nő is h á t r a f o r d u l t , szempillájára kis
gyöngyök tapadtak, festetlen arcán sok apró k r á t e r , az időbecsapódás v a k o l a t lan nyoma. Babaszerűsége megsemmisült s nemisége vele veszett. Még b ő r é n e k
tapintása, a kézszorítás jellege is változott. Az író — m i n t h a most találkoztak
volna először — csak nézte a látogatókat. Megrendítette ez az ú j , e m b e r i m i n ő ség. Felragyogtak a részletek is: a fénycsík lebegése, kalács mazsolával, az
ablakban befőtt. Szag és íz társult m i n d e n színhez; rátalált a betöltött létezés
szokatlan mámora.
„Hiszen ezek szeretnek engem" — gondolta, s a szó értelme agyából szívéig csúszott. — „Lehetséges ez? Hát mégis van...
?"
Mert hirtelen ő maga is érezni kezdte, mintha egy görcsös ököl u j j a i nyílnának szét, valahol bent, a gyomra mögött, s az u j j a k érzékeny vége veszi a
hullámokat, aztán sokszorozva sugározza vissza.
— Kedves. Édes-kedves, elmúlik . . . — mondta a nő. — Elmúlik, m e g l á t j a .
— Bátyám — mondta a fiú —, szakadatlanul csöng a nővérszoba t e l e f o n j a .
Nagy ijedséget okozott a szakmában.
— Valami Károly j á r t itt az Alaptól, húslevest küldött a felesége, édeskedves . . . egyen egy kis levest.
És jöttek. Évák és Lászlók. Kovács és Hétfalussy. És az író n y ú j t o t t a a
kezét, kapaszkodott, n e m akart gondolkodni többé. Csak elmerülni ebben a
bizsergő melegben, törleszkedni a f á j d a l o m szüneteiben, élvezni a szokatlan
vegyülést, a menekülő szervek boldog oldódását. M i n t h a f e l t á r t a k volna előtte
egy eddig kívülről bámult, szigorú l a k a t t a l zárt leporellót — plasztikus f o r mákkal, ú j dimenzióba ugrott a világ.
— Lehet, hogy meghalok — szólt az orvosnak. — De legalább
megtudtam.
Az utolsó pillanatban.
— Jó — mondta az orvos. — Ne dramatizáljon. Kis m ű t é t lesz, kellemetlen, de nem veszedelmes. Tucatmunka.
72»

— Rák . . . — és hirtelen, ravasz fejfordítással elkapta az orvos tekintetétDe csak gúnyt látott abban és némi unalmat,
— Nem rák. Fekély. Hosszadalmas ócskaság. Állítsa le a nekrológokat.
De ő élvezte még, mint a karácsonyt. Önmagát élvezte elsősorban. Ahogy
ringatta a szeretethullám és ahogyan megmártózott benne. Álmai titokzatosak
és lebegők voltak, visszajárt az anyja, tanárai, pajtásai, a lányok, s ő mindegyiket forrón szerette.
A m ű t é t előtt megköszönt mindent. Az utolsó köszönöm — m á r kissé csonkán, m i n t minden általánosítás — félig a torkán akadt.
Könnyen, komplikáció nélkül ébredt. Gyorsabban gyógyult a szokásosnál.
Még gyanakodott: talán-talán hamis volt az egész, n e m neki szólt, csak az.
odaképzelt halálnak — most m a j d ú j r a kivetik, s az egészségben merev, zárt
lesz ismét önmaga is.
De vele örültek. Mint a leckét, ismételgették a kedvező jeleket. Odaültek
az ágya szélére s' póz nélkül fülébe suttogták saját bajaikat. Átesett a kötelező
próbán, befogadta a falka.
A dióbarna szakállú Tóni karonfogva sétáltatta, s írónk élénkülő kíváncsisággal lesett be a tíz-tizenkét ágyas kórtermek a j t a j á n . Szinte bánta már,
hogy külön szobát kapott.
Tóni elmondta, milyen büszke a bizalomra. S hogy csak kivételesen nagy
emberek képesek ennyire föltárulkozni a b a j b a n .
Eszmecseréik egyre elragadtatottabbak lettek. Az utolsó napon m á r arról
beszéltek, m e n n y i t lehet ebből az ügyből szellemileg „profitálni".
' — Ne használjuk ezt a kifejezést — javasolta írónk —, arról van szó, hogy
előbbre léptem a megismerésben. Egyszerűen kellett ez a nyavalya.
— Ügy, úgy — bólogatott Tóni s elcsúszott a frissen mosott kövön, s az
írónak m á r volt annyi ereje, hogy visszahúzza. Billent a mérleg.
— Arról v a n szó — folytatta az író, s gyengéden lenyomta Tónit a fehér
padra —, hogy gazdagabb lettem egy fontos árnyalattal. Legyen bátorságom,
hogy ezt bevalljam.
— Az élmény — mondta Tóni s megkérte az írót, üljön le ő is —, ami
m a j d az ú j m ű b e n l e c s a p ó d i k . . .
— Ez a tisztesség, ez a ragaszkodás — sorolta az író, a h a n g j a egyre ércesedett —, ez a féltés, ez az önzetlen aggodalom . . .
Átfogta, hálásan Tóni vállát. S csak egy pillanatra gondolt arra, tulajdonképpen komikus Tóni magasított sarkú cipője. Kis ember, így akar megnőni.
Részvétet érzett, jó és nemes részvétet.
Tóni megroskadt a rázuhanó k a r súlya alatt. De viselte.
— Az élmény — mondta —, ahogy formálódik. Szükségszerűen, ezek az ú j
benyomások, szükségszerűen . . .
— Igen — helyeselt az író —, egy teljesebb k é p . . . bizonyos o l d o t t s á g . . .
Valahogy elakadtak. Az író elvette a fiú válláról a kezét, ölébe ejtette.
Papucsa orrát — meg-megemelintve — nagy alapossággal vizsgálta.
— Például — igyekezett Tóni, a csöndet biztatásnak vélve — most m á r
olyan stádiumba jutott a dolog . . . hogy hasznos lenne, mintegy alapkövet, letenni . . . a döntő élmény hatására . . .
Az író hallgatott.
— Itt az ideje — lendült bele Tóni —, hogy a világosan fölmérhető többletek irodalma is megszülessen. Tökéletlen a térkép, ahol csak a völgyek . . .
a domborzat sohasem . . .
Az író helyeselt. Azután az ápolónők bokájáról, a kórházi kosztról csevegtek. Az író kissé szórakozottan dicsérte a bokákat, a kosztot pedig kissé szórakozottan szidta.
— Fogadok — kiáltott a fiatalember —, fogadok, hogy m á r megfogant az
új téma... 1
73»

Az író szégyellősen mosolygott.
— Ugye, eltaláltam?
— Semmi, s e m m i . . . inkább csak afféle g y a k o r l a t . . . Fekszik a t i z e n h á r "masban egy bedeszkázott ö r e g ú r . . . m á r négy n a p j a figyelem. N e m jön hozzá
a k u t y a sem. Átlógatja a kezét a deszka fölött. Mintha evezne. B e l e k a p a
szomszéd ágyneműjébe, húzza, tépi. Az ágyszomszédja veri a kezét, v a s k a n á l lal. Mintha tanítaná, micsoda kegyetlen oktatás.
N e m fejezte be, elhallgatott, zavartan. A f i a t a l e m b e r se szólt.
Aztán nevettek egyet. Több k é r d é s nem esett, m e r t a lépcsőnél ott állt az
ügyeletes szerető, dagadt szemhéjára m á r fölragasztotta műszempilláját, feszes
r u h á j á b a n ismét uralkodott a melle. Hozta az elbocsátó papirost.
— Ön szabad — m o n d t a az orvos, fél órával későbben, s a liftig k í s é r t e a
megjavított m u n k a d a r a b o t .
írónk habozott; lassan, mint ahogy állat a hosszú séta u t á n ketrecébe tér,
a fülkébe lépett. Szédült még, de automatikusan rátalált a vezérlő g o m b r a .
A BOSSZTJ
Apró csontú, kicsi nő volt, szemöldöke dús, összeért középen. Egyéniségét
ez a szemöldök s a szokatlanul fejlett, kiugró vállszélesség h a t á r o z t a m e g :
senki se vélte törékenynek, s b á r valóban gyenge fizikumot hordozott, védelmi
ösztönt mégsem ébresztett senkiben. Lassan bele is szokott a szerepbe; k i t e r jedését szögletes mozdulatokkal szélesítette, szemének keskenyre húzott résén
át sugárerős pillantásokat lövellt. Sötét köpenyén ú j d o n s á g n a k h a t o t t a népi
szőttes mintáival tarkított szegély: éles határt húzott a test és a r u h a közé.
Már régen író volt, de játszotta még a tanárt is. A hétköznap m u s z á j - u r a l m a :
menedék az is. Ki- és bemenni csengőszóra, az igazságos é r t é k r e n d e t m e g szabni, közvetíteni áttétel nélkül: a veszett fejsze nyele csak, a csupaszodó
mezőn a n y á j melegének illúziója.
Az írást is, tanítást is boszorkányságnak érezte, az idegszálain á t f u t ó v a rázsfuvalom nélkül nem ért semmit az egész. Egyénisége talán ezért csúszkált
a szüntelen kinyilatkoztatás és a folytonos kételkedés között; a jelenlétét jellemző furcsa feszültség hasonlatos volt ahhoz a bámulathoz, amit a szemlélő
repülőparádékon érez: a gép csillog a nap alatt, m a j d bukfencezik, süllyed,
orra veszedelmesen célozza a földet — de mégis, egy csavarral ismét föllebben
és még magasabbra szárnyal. A hatást azonban rontotta az asszony hangszalagjainak gyors kopása. Amikor^ m á r recsegtek-ropogtak a szavak, hirtelen m e g állt, harapott a levegőből, a szeme k i j j e b b ugrott, m i n t h a szenvedne. Az egyik
tanítványa — persze a legjobb — azt mondta egyszer, olyan ez a nő, m i n t a
kétéltű: meg kéne szánni néha s visszadobni egy kevéske időre valami másik,
ismeretlen elembe. A többség tréfásnak tartotta inkább, ahogy ez az e m b e r i
lény fintorogva kérődzik: ú j r a összegyűjti kiszáradt s z á j á b a n a nyálat.
Ez az író — sem az iskolában, sem másutt — nem ismerte a parancsszót.
Sokkal ravaszabb volt ennél: úgy kért, hogy n e m lehetett megtagadni. Talált
egy rozsdás kulcsot a világhoz, megtisztogatta szépen, szeretet helyett ú g y j e lölte: azonosulás. Használata eredményes (és egyben tisztességes) módszernek
bizonyult; a j á n d é k n a k , ami bőven visszatérül. A kezére bízott diákok ösztönösen meghálálták neki: mindenkoron átengedték az utolsó szó jogát, a s u m m á zatot, kedvéért levetették a tanulói álarcot, s igazi v a l ó j u k a t mozgatták az ú j ,
szokatlan közegben.
Az íróasszony azt hitte, a közös aurába m á r - m á r bevonható m i n d e n : a
butábbak az érzelmeikkel tapadnak, az eszükkel az okosok, s egy-egy kivétel
egész lényével működik. Olvasóit is így tartotta számon,, n e m volt büszke, csak
világos t u d a t ú .
74»

— Mindenkiben van valami jó — mondogatta, amikor a katedrára lépett,
s nem érezte ellentmondásnak, hogy íróasztala fölé görnyedve megfordult a
belső utasítás: mindenben él a gonosz. Viselte ezt a kettősséget, mint a fregolikabátot: kifordítható ugyan, a beavatottnak mégis egy s ugyanaz.
Szerette a nehéz helyzeteket, legyőzésükért a színeváltozást is vállalta olykor-olykor. Tudatosan színlelt, s ezért fölmentette magát. Kellett neki a napi
aprómunka diadala, hogy az alkotás kiszámíthatatlanságát elviselni képes
legyen.
Ferencz Ferencnek hívták az év közben odadobott, irtózatosan sovány és
irtózatosan magas fiút. Mintha összehúzódásra teremtett féreg lenne, süppedve
ült a padban, csak amikor felállt, nyúlt ki hirtelen, harmonikaszerűen a teste.
Az asszony tudta, hogy ez a kegyetlen társítás nem alaptalan, megbízott asszociációi igazában. Eleinte izgalmas feladatnak vélte ezt is. Minden gyengéd fortélyát bevetette, hogy a személyre szabott igét megtalálja. De erről a fiúról lepergett minden, mint olajos bőrről a harmat. Idegen testként ékelődött a verssorokba, fölfogta és elnyelte az áramot, szigetelőként működött az asszony és
a többi között. Csak a hazugságot ismerte, de a hazugsággal seni volt célja, s
azzal sem, amit a társaival cselekedett. Szögekpt csempészett az ülepük alá,
festéket öntött a zsebekbe, a tanári székre rányomta a mocskos szivacs levét.
Rágalmazó cetlikkel ugrasztotta szét az egybekeveredett párokat. Mindent kimart tömény rosszakarata. Semmit sem tagadott, mert sohasem kapták rajta.
— Bizonyítsák be — mondogatta, s bár az arcán ülő torz vigyor maga volt
a bizonyíték, ilyen szubjektív érvekkel mit sem kezdhettek. Tarkóján a h a j a t
ellenszenvesen magasra nyírta, ismeretei a kötelező minimumot elérték. Szülei
is féltek tőle, két leszázalékolt rokkantnyugdíjas, kézenfogva keresték fel az
iskolát.
— Ügy vártuk, mint a csodát, késő napjainkra — mondta az anyó, húsz
évvel látszott koránál öregebbnek.
— S úgy jött, mint a mennykőcsapás — helyesbített a bácsi, selypegve.
Aggódva az ajtóra pillantott. — Összetörte a fogamat, kérem. Reggelre, a pohárból. Mozsártörővel.
— De ő tagadja — mondta gyorsan a néni — . . . Csak meg ne buktassák.
Akkor tovább marad a nyakunkon.
— Végbizonyítvánnyal mégis könnyebb — bólogatott az apja. — Meg kell
tőle szabadulni. Ez a helyzet.
— A tulajdon s z ü l e i . . . — mondta az igazgató, némi hivatalos felháborodással.
Az író azonban utálta az illemből játszott érzelmeket. Értette a szülőket.
Ártatlanul nemzették a szörnyet; tulajdonképpen a szörny is ártatlan, s most
elpusztítja őket mégis.
Üjra és ú j r a próbálkozott hát. Meglobogtatta egyénisége minden színes
rongydarabját. De a gyűlölet a fiú szeméből naponta végigcsurgott a legnemesebb anyagon is. A néma gyűlölet. Az ok nélküli s ezért kikezdhetetlen. Nem
nyílt a fiú lelkén egyetlen rés sem. Golyó- és lángbiztos vértezetbe burkolta
őt saját emberalattisága. Szemének nem volt távlata, szembogara mint a céltáblák vízfestékkel odamázolt karikája, ürességben a nagy fekete pont. Hegyes
oldalfogát gyakorta alsó ajkára támasztotta, s a titokban suttogott gúnynevet:
Drakula. rangként, büszkén viselte.
Az asszony szerette a torzulásokat, jól tudott íróként bánni velük: szétszedte a jelenségeket, aztán ú j r a összerakta, majdnem ugyanúgy, csak más
sorrendben éppen. A részletek készséggel szolgáltak egy magasabb rendező
elvnek. De ez az eset más volt. Olyan egyértelműen rossz és sötét, hogy már
nem is érdekes.
— Nem téma — ismerte be — és nem is kapcsolat. Teljesen hasznavehetetlen. így is, úgy is, maga az eleven kudarc.
75»

Mit tehetett? Megengedte önmagának, hogy viszonozza a gyűlöletet. A f i ú
azonnal észrevette, s m á r az első jeleket is győzelemként nyugtázta. M i n t h a
erősebb lenne, sodorta az asszonyt egy fémes, kénköves világba. Az pedig m e g rémült. Fölfogta a veszélyt. Kapkodva és bárgyún rendíthetetlen jóságra v á l tott, de ezt is elapasztotta, röhejessé tette a fiú n é m a megvetése.
Elfogytak a módszerek. A t a n á r é végképp, s hogy az íróé is, úgy látszott.
Hiába keverte a figurát ilyen meg olyan történetbe, semmilyen masszával n e m
vegyült, mindennünen kilógott tolakodóan, feleslegesen.
Ferencz Ferenc! Ez a szerencsétlen név! Alázatosan fedi, cinkosa a f o r t é lyos ártalomnak.
Nem lehetett belenyugodni. Az ember visszavonult. Az író kísérletezett.
Dühöngött, töprengett. Képtelen bosszúterveket forralt. Végül megtalálta.
Néha a puszta valóság is ellenség — s talán szelídebbé válik, ha s i k e r ü l
mögé egy nemesebb törvényt hazudni.
— Ferencz Ferenc — mondta akkor és újjongott. Mint aki belecsömörlött
m á r az igazságszeletkéket összekaparni, elrendezni az a m ú g y is mindig kicsi
tálon, fölfedezte az utolsó eszközt. A megkonstruált hazugság erejét. A rosszat
megsemmisítő fölmentés gesztusát.
Remek írás kerekedett. A dacos lázadóról, a szolgalelkeket eltaszító jellemről, aki az ősi t á j a k r ó l emlékként hordozza m a g á b a n a följebbvalók p a rancsszavának gyűlöletét; akinek parázs a tekintete, izmos a termete, és ö r ö m mel b ú j n a k alá a legfinomabb lányok. Félelmetesen nagyszerű hős. S u g y a n e z a
hős órákat kísérget, félvállát alázatosan lebocsátva, egy vak öregasszonyt, v a lami ki t u d j a milyen régi címet keresve . ..
— Ez vagy te — mondta közönyt színlelve egy üres órán, s fölolvasta a
fiúnak, mindannyiuk előtt, az egészet. Sehol sem remegett meg a biztos h a z u g ság szerkezete. Kötött minden ereszték.
Senki se m e r t közbevihogni.
Ferencz Ferenc fölállt, aránytalan gilisztatestét irtózatos d ü h feszítette.
Tiltakozni akart, fojtogatta az idegen illatú t ö m j é n , szorította a k o p o n y á j á r a
szögezett glória, de az író emelt a h a n g j á n és olvasott tovább.
„Most m á r két igaz van — gondolta közben. — És csak az egyik a tied, t e
ostoba. Belerúgnál az öregasszonyba, bizony, belerúgnál, t u d o m én. De az én
igazam is él már. Megszentelődött a hazugság, szegény ostobám . . ."
— . . . Sokáig állt ez a különös fiú, egyedül, izzadt testéből p á r a szállt, s a
tisztaszeműek úgy látták, áll még ott valaki a sötétben.
Befejezte.
S valóban: Ferencz Ferenc szinte eltűnt a pad alatt. F a k ó köpenye látszott csak, ahogy zsugorodik, egyre kisebbre. Volt, aki a sistergést is h a l l a n i
vélte.
TÉVEDÉSEK
A deszkapadnál találkoztak össze; az egyik m á r ült, az író a k a r f á t f o g t a
tétován, álldogált, nem t u d t a elszánni magát. A h a r m a d i k csak most közeledett, egyenletesen szuszogva a meredek kaptatón. A pad a csúcsig még a fele
utat sem jelezte, jócskán távol volt a tető, hiába látszott közelinek.
— Tessék — mondta az üldögélő f é r f i jóságosan, s fölösleges udvariassággal arrébb húzódott, m a j d n e m lebillent a földre. — Hála Istennek, v a n m é g
hely a n a p a l a t t . . .
Az író kelletlenül odatelepedett, k a b á t j a h a j t ó k á j á t fölmerevítette, hosszú,
vakítóan piros sálját két oldalt a térdére igazította, m i n t h a kissé lötyögő cipőszárába csorgatná az árulkodó vérpatakot. Sapkát is viselt, siltes, magas t e t e j ű
sapkát, pedig langyos volt az idő. Lihegett; csúfos ütközetből m e n e k ü l t k a t o n á 76»

nak látszott. Ennek ellentmondott néhány szál vöröses haja, ahogy megnövesztve a sapka alól kilibbent, s a szél ütemére amúgy is lágy arcába hajolt.
Padtársa mormolt valamit.
— Engedelmével, B u r d a . . .
Az író biccentett, m á r bánta gyengeségét. Gondolkodni akart vagy csak
szomorkodni egyet, elmélkedni a tavasz pimaszságán, ahogy — mindenre fitytyet hányva — csak virít, virít, egészségesen . . .
— Nem szükségeltetik kalap m á r — folytatta Burda, koponyáján nagy
zsírdudor fénylett, azt dörzsölgette kis kendőjével, mint a rozsdás csodalámpást
a bajba jutott Aladdin. — Állítom felelősséggel, hiszen minden nap kijövök
ide, csak egy órácskára . . .
— Ha nincs más dolga — kaffantotta az író, s fölmérte emberét. Különlegesen szánandó figurának találta, pedig — s ebben nem szokott tévedni —
nem öreg még. Sőt, talán fiatal. A ráncok, a kihullott haj, a vájt mellkas mit
se számít: nemcsak az idő gyilkol.
— Dolog mindig akad — legyintett Burda —, de a gyönyörűség mindennek
a sója. Kiülök ide, fölmászok idáig szép lassan, innen föntebb soha . . . — Szája
sötét üregébe besütött a nap, négy-öt foga kéken és zölden csillant a gyulladt
húsban, mint a romlandó keretbe ágyazott féldrágakő; talán, ha a tenyerén
tartaná, el is hinnénk, türkisz az és zefír, s nem a bomlás penészszínei.
— Gyönyörűség? Miféle gyönyörűség? — kérdezte az író, kérdése állításnak hangzott, nem is várt választ.
— Hát a fű, meg a látvány. Tavasz, u g y e b á r . . . mit mondjak? Tavasz! —
gesztikulált is örömében, s-ahogy a kezét emelte, a lába is velelendült, mulatságosan kalimpált a levegőben.
„Az el nem döntött dolgok reménysége — gondolta az író — persze, a
tavasz."
— No igen — felelte engedékenyen —, még szép nyár jöhet, i g a z i . . .
— Nem mindegy, milyen a nyár? — Burda izgatott lett, magyarázott,
izzadt a zsírdudor a feje tetején. — Akármilyen, uram . . . Fakadó rózsa. A fákon megannyi madár.
— Megannyi — ismételte az író. Ügy nyílt a szája ketté, mintha harapni
készülne, t ú l friss cipóból túl nagy falatot. — És abból magának mi a jó? Hogy
röpülnek és csicseregnek?
Az emberke nem értette vagy mégiscsak okos volt, mert meg sem kísérelte
a további magyarázatot.
A harmadik is odaérkezett, végre. Jellegtelenül sima felöltőben, arcán csak
néhány, inkább vágásnak tetsző ránc, szemét és ajkát külön zárójelbe szorító
figyelmeztetés. Szája — mint egy oldhatatlan mínuszjel — szorosan zárt, a
tiltást a szeme fénye törte csak át. Valami megsemmisült ezen az arcon, hogy
valami jobban kiemelődjön, éppen ezáltal.
— Szabad? — kérdezte és elfoglalta a pad bal felét.
Közrefogták az írót és mégis távol maradtak tőle. Az író képet alkotott
magában (ez az akarattól független és olyan kellemetlen is néha, mint a böfögés), libikókának látta a deszkát, két oldalt hintáznak, ő meg a vasoszlop, csak
dörzsölődik középen.
Az idegen az üldögélést pihenésnek szánta csupán, szükséges időveszteségnek egy újabb, fárasztó út előtt. Válla zártsága, f e j e egyenes tartása elkülönítette a másik kettőtől, nem ellenséges, inkább bölcs és szerény ember kívülállása volt ez, aki tudja, a csevegés aligha érintheti s jómagának sincs e pillanatban közérdekű közlendője.
Kényszerű csönd támadt. Az író egymásra csapta a lábát, sálja térdéről lefordult, a homokot súrolta, mint a gyöngülő kakasok szárnya.
— És a levegő is kell — szólalt meg Burda, az újonnan érkezettben szövetségest sejtett. — Nekem fél tüdőm van kérem — mint egy örömhírt, úgy
77»

közölte —, csak könnyű m u n k á t végezhetek. És a könnyű m u n k a rosszul fizet,
tizenkét órát is elbabrálok egy nap, zacskóenyvezés, éjjeli ügyelet, telefonszolgálat . . . Az asszony meg teli van vízzel, fölpuffadt szegényke. Hát én ellopom
azt az órát, kijövök ide, micsoda szépség, legelészik a tekintet, szeretek élni!
Ez a finom levegő, le a t ü d ő m b e . . . — nagyot szippantott, orrcimpája összelapult, az archúsa, mintha belső pumpa szívná, mélyen besüppedt.
— A l e v e g ő . . . a fél tüdejébe! — helyesbített az író, s b á r csak őszinte
volt, cinizmusnak hatott mégis.
A harmadik — az életszemű — hirtelen rádobta a tekintetét. Finom, elektromos acélhálóba szorította. Az író csuklott egyet, s könnyedén megremegett.
— A fél tüdőmbe — bólintott Burda, sértettség nélkül, mint aki egy jó
vicc csattanóját ismétli. — Bajt szülnek kérem, a túl magasra srófolt igények.
Naponta viszek haza a piacról egy-egy csokor mezei virágot, nyáridőben, beállítom a csuporba; sárga, piros, kék, zöld, megvan abban m i n d e n . . . Télvíz
idején megteszi egy csomag karotta, petrezselyem . . . Szép az élet, csak egy kis
lelki nemesség kívántatik, s 'íme, észrevenni.Az író kitépte magát bal szomszédja bűvöletéből. Furcsa agresszivitást
érzett, s önmaga előtt-is érthetetlen irigységet.
— Lelki n e m e s s é g . . . — h a n g j a megint fölényes-gúnyosra sikeredett —
inkább egy jó adag együgyűség, b a r á t o m . . .
— Nincsenek iskoláim — hagyta rá a másik. — Árnyaltabban a dolgokat
nem nézhetem, de a jó kis elégedettség, azt nem kell kölcsönkérni, az van,
hála Istennek, bennem. Kívánom ö n n e k is, szívemből kívánom. Nem csaltam,
nem loptam, szerettem felebarátim, miért is búslakodnék?
— Láttam a boldogságot én, lágy volt, szőke és másfél mázsa . . . — m o rogta az író, itt megákadt, nem emlékezett az idézetre pontosan.
— Másfél mázsa? — Burda döcögve nevetett, mint az egészen kis fiúcskák. — Ez humor?
— Borzalom! — Az író idegesen felugrott, mint a búgócsiga, hosszú sáljába belepörgött, homok került a szájába, foga megcsikordult, köpött egyet. —
Mindent, mindent a világon! Csak nem szembenézni. Csak nem bevallani. Hát
persze.
Az újonnan érkezett szól-e, figyelte.
Az nem szólt, csak a pad közepére csúszott, az emberkéhez közelebb.
Az író úgy érezte, kitúrják. Valamiféle fontos helyről t ú r j á k ki, amit idáig
mégiscsak ő birtokolt. Gyorsan visszatelepedett — most m á r a szélre szorulva.
Burda bólogatott — nem félt ő semmiféle kötekedő alaktól. Mi történhet? Legföljebb hamarább leballag.
A harmadik súlyosan megült középen. Magasabb is volt a másik kettőnél.
K a r j á t jobbra-balra széttámasztotta, csuklóját a támla mögé rejtette.
Az írót nyugtalanította a kompozíció. Különös domb, különös póz. Szabálytalan kálvária.
„Legalább én lennék jobb felől" — gondolta, azután rögtön elröstellte
magát. Konokan a porba nézett.
Burda mozdult elsőnek.
— Mennem kell — mondta harag nélkül — az árnyékból tudom, mikor
kell mennem.
Nem látszott csüggedtnek.
— Holnap is nap van — tette hozzá, s egy másodpercre elbizonytalanodott. — Vagy nincsen? — kérdezte a középsőtől, m a j d n e m rémülten.
— De igen — felelte az ismeretlen. Egyszerre volt szelíd és kemény; ígért
x
is, ítélt is egyszerre.
Burda, mint aki jól sejtette, könnyebbülten sóhajtott. További kellemes
időtöltést kívánt, indult lefelé, a városba. Néha meg-megbicsaklott a lejtőn,
78»

ilyenkor kezét előrenyújtotta, döccent egy kicsit, s mintha karó volna, tenyere
alá simult a puszta levegő.
Az író is felpattant.
— Figyelte? Hallotta? Boldog! Ö b o l d o g . . . 0 , vakok. Vakok.
— És maga? — kérdezte a férfi, emelkedett ő is.
— Én legalább látom. És szétkiáltom, amig csak é l e k . . .
Magasított sapkája megbillent a fején. Hős vagy pojáca, ugyan ki dönthetné el a gyorsuló sötétben?
— Nagy kegyelem — mondta a másik —, nagy kegyelem.
— És akkor ez a szerencsétlen azt m a k o g j a . . . fél t ü d ő v e l . . . hogy a
tavasz . . . meg a perc . . . a virág . . . a megannyi
madár...
A férfi félbeszakította az amúgy is töredékes háborgást. Nem udvariatlanul, inkább tárgyilagosan.
— Nagy kegyelem — mondta ismét. Mintha ugyanaz a zenemű szólna, más
hegedűvel. — Kegyelem az is. Egyiknek szólásra, másiknak viselésre.
Közelebb hajolt, érintette az író vállát. Nem akarta kioktatni, ezért csak
ennyit szólt még:
— Bizony. Vakok vagyunk.
Már ment is, sietősen, de kapkodás nélkül, egyenletesen fölfelé a keskenyedő ösvényen, táskáját hóna alá szorítva, mintha az utolsó híradást vinné a
völgyből a hegy tetejére.
Az író pedig ott maradt középen. Káromkodott. Egy fokkal megint bonyolultabb lett minden.

79

TAMÁS

M E N Y H É R T

Zágoni levelek
(Részlet)
1
Zágon, 19. Decembris, 1717.
Edes néném, sok-sok háld légyen az Úrnak,
hogy végül bizton kikötőbe vezette
hajódat,
hol kédet sem bántás, sem szűkülte nem éri,
bár más nemzetek
országához, mégha
barátot
ígér is népeknek nyájas-jogadó
ölelése,
csak békétlen szolzhatik árvült-bús
szive
kédnek.
Megnyugvás
és kedves nékem mindazon
írás,
melyben is azt sorold, öröm,ét lobbantva
szememnek,
hogy mint történt Nápolyt. Mahumet
fogadása;
nagy ceremónia közt kérette magához
urunkat,
ültetvén maga mellé nép-zengés-zsibogásban
.. .
Kérdé, néném: mint-hogy
töltődik sorom
itthon,
Tudván: késes sajgás százszám terheli
keblét,
így hát mostoha most rossz hírrel sújtani
kédet.
Édes néném, Isten kéddel, mára
búcsúzom,
írj, írj, kínozz gyakrabban,
bár
elszakadásod
csontig-sebként
égeti mellem, gyújtja föl éjem —
ennél fájóbb is vagyon, az: honi
száműzetésem.
2

Zágon, 28. Decembris, 1717.

Edes néném, nem jól üsmer engemet úgy lám,
mert másképp restség vádjával nem
cimerezne.
Kédnek még ezt is feledem, hát hogy tudnék
haragudni
arra, akit leg- s legjobban szeretek
gyönyörömre.
Hírt nem írhatok, oly hidegek zúgnak le a csúcsról,
még azok is megfagytak
sorra e
farkas-időben.
Biz' már-már a magam lelkét is féltem a fagytól —
szélfutt-körmödzését
mostanság gyakor
érzem.
Ez pedig, édes néném, végnap a
bujdosodónak,
kérdem én kédtől: mi lehet hidegebb a világon
mint hogy nincs bévült, ami oltalmazza
reményünk.
Ismeri kéd bizonyára a lélek ilyes
feketültét,
mély künn és itthont egyaránt leigázza az embert.
Orvosló, vigasz-szavakat
vár kéd
levelemtől,
s lám: mindegyre
búsítom; tengerré teszem édes
néném számkivetett
sorsát — vele önmagamét
is.

trnék szívest vígságokról, ámde ki tudná
mennyei csillagzással tölteni napja
borultát:
nem békesség volt ama álkú, mint
fejedelmünk
mondá; fegyverek
általi meggyözetés
parolára,
s ültet a császár minden fentes székbe
labancot,
júdásoknak
júdás-pénzt
oszt, „hív"-adományul
—
lámcsák: puszta soroltuktól is szégyenes
arcom,
s hogy kédet kíméljem, máris zárom a sort itt.
Jó éjt, édes 71671CTM, CÜTTlÚt OTÍZZ& dZ IstSTl.
3

Zágon, 24. Januarii, 1719.

Háládatlan lennék? Egynémely
levelemre
nem vehetek választ, mégis kéd gyújt haragot
rám:
dorgálása betűszám szikrádzik levelében
...
Jól tudom én, kedves néném, édes harag az, mi
kédben ilyenkor forr, pirításul szánja csupáncsak —
szinte ujontában kedvem kerekül
tüzesítni
kédet, mégoly távolt is kettőzze
szerettét,
mert nagy híját szenvedjük
minden
köteléknek;
azt hihetém, visszáját éljük a békeidőnek
...
Még mielőtt sóhajtássá nehezítem e földet
s pókhálóvá nyűvi magányom az éj
szövevényét,
kívánok kédnek honi, csönd-csillagzatu
álmot.
4
Zágon, 28. Maji, 1720.
Édes néném, mind' afelé gondolkodom:
immár
végképp ingerülésbe-vakul
természete
kédnek,
vigasza ilymód ínyemet inkább sózza, ahelyt hogy
édessel fűszerezné, hisz' keserűje
elégszer
marja sebesre a torkom, sűrűjét nyelem
éjt-nap.
Nyilván kéd sincs fogytán méregből
odaáltal,
más dolgok gyarapodta miánt is veszti
türelmét,
mintha egyébre se futná; minthogy tűhegyü
szókkal
öldössék egymást ama
ólmos-számüzetésben,
hű becsülést s együvé-tartást
ellenre
cserélve!
Óvnom kellene s ím: friss fájást szaggatok ujdon —
fordítanám
örömest gyöngyös-vigaszságra
kedélyét,
kész-örömest
... ám éppoly gáncsos-idő
feketéllik
nyelvem alatt, melyt kéd is hord künn nagy-szomorában
—
minthogy hont sem történik másként
szakadÁsunk:
bajtárs-kéz bajtársnak sebre-seb osztja
döfését;
végezzük mi magunk
suhogást sorjázni mihaszna
...
Vessük végit az ily sorvasztó
gondolatoknak
s hagyjuk a gond üszögét hát
holnaputánra,
addig is óvja egészségét tápos
nyugalommal.

6 Tiszatáj

81

A kelet-közép-európai felvilágosodásról
Az Akadémiai Kiadó által, • Bene Ede szerkesztésében megjelentetett két kötet
(1. Les Lumières en Hongrie, en Europe Centrale et en Europe Orientale. Actes du
Colloque de Mátrafüred, 3—5 Novembre 1970. Bp. 1971; 2. Les Lumières en Hongrie,
en Europe Centrale et en Europe Orientale. Actes du Deuxième Colloque de Mátrafüred, 2—5 Octobre 1972. Bp. 1975), a magyar és kelet-közép-európai felvilágosodás
korának szentelt első két mátrafüredi kollokvium előadásainak és vitáinak anyagát
közli. A tanácskozások hivatalos nyelve a francia, néhány német nyelvű előadáson
és hozzászóláson kívül tehát a kiadványok is francia nyelvűek. Tavaly m á r a III.
kollokvium megrendezésére is sor kerülhetett, s ezzel kapcsolatban nyugodtan beszélhetünk már az egész vállalkozás intézményessé válásáról, amit pedig a magyar
társadalomtudományok nagy nemzetközi sikerének tekinthetünk.
Ügy látszik, hogy a mátrafüredi tanácskozások kezdeményezője, Köpeczi Béla, az
MTA főtitkárhelyettese, jól mérte föl a korábbi elszigeteltségét az utóbbi másfél
évtizedben gyors ütemben felszámoló irodalom-, történelem- és művészettörténeti
tudományaink megnövekedett nemzetközi tekintélyét (különösen az irodalomtudományi komparatisztikában kivívott kezdeményező szerepünket, az A. I. L. C. nemzetközi szervezetének keretein belül), mert a kollokviumok sorozata olyan szakmai fórummá vált, ahova egyre több ország szakemberei jönnek el szívesen, s melynek
tanácskozásaira a nemzetközi tudományos élet vezető fórumain, a tudományágak
kongresszusain is hivatkoznak.
Külön öröm, hogy a tanácskozások mind témájuknál, mind célkitűzésüknél fogva
alkalmasak arra, hogy a környező népek tudósaival összefogva, az eredmények és
módszerek kölcsönös ismertetésével igyekezzenek feltárni a közös múlt egyik legfontosabb szakaszát. A felvilágosodás korszaka ugyanis az e t á j o n élő népek és
nemzetek többsége számára a nemzeti újjászületés vagy a nemzetté válás kezdetének kora is volt; de az egyenlőtlen fejlődésből olyan konfliktusok is támadtak,
melyek évszázadokra megmérgezték e t á j levegőjét, s van még most is rendezni való
„közös dolgaink"-on.
A résztvevők egyre nagyobb köre a témában elsősorban érintett országok tudósain (lengyel, német, cseh, szlovák, osztrák, román és magyar) kívül az európai nagyobb nemzeti irodalmak tudományait képviseli, elsősorban a franciát, de 1972-ben.
szovjet, az 1975-ös III. kollokviumon nyugatnémet és angol tudósok is megjelentek.
Részvételük s a vitában való aktivitásuk egyrészt bizonyítja a „zóna" eseményeinek
fontosságát a felvilágosodás kor összehasonlító vizsgálatában, másrészt — a „zóna"
országai tudósainak egyetemes érdeklődése mellett — az egyik biztosítéka annak,
hogy a t á j felvilágosodásának vizsgálata sosem veszíti szem elől az egyetemes összefüggéseket.
A kollokviumok témáját a cím is megjelöli. Az a földrajzi régió, melynek felvilágosodás korát vizsgálják, Közép-Európa keleti része. Niederhauser Emil m e g 82»

határozása szerint a német-római császárság és Oroszország között elterülő országok,
Lengyelország, a Habsburg-monarchia népei, a két dunai román fejedelemség és a
Balkán akkor még török fennhatóság alatt élő népei tartoznak ide. A viták azonban
nem érintették a zóna teljességét, a balkáni népek és a délszlávok közül — ez talán
tudósaik távollétével is magyarázható — csak a szerbek és görögök kerültek többször említésre. Viszont több előadás és hozzászólás érintette az orosz fejlődés sajátosságait, a nyugati viszonyokat pedig, melyeknek hatása a kelet-közép-európai felvilágosodásra tagadhatatlan, Roland Mortier előadásán kívül számtalan hozzászólás
is felidézte.
A kollokviumok célja, mint Köpeczi Béla megfogalmazta, e régió felvilágosodás
korának „összehasonlító és interdiszciplináris" vizsgálata, az információk és módszerek kicserélése. Ennek megfelelően a résztvevők valamennyien a felvilágosodás kor
specialistái, de nemcsak egy tudományág képviselői, hanem irodalomtörténészek,
történészek, az egyes művészeti ágak történészei, nyelvészek, művelődés- és filozófiatörténészek.
Az első két kollokvium történeti témák tárgyalásával kezdődött, az első, Benda
Kálmán és H. Balázs Éva előadásaival főleg a magyar felvilágosodás korának társadalmával, illetve a magyar jozefinizmussal, különös tekintettel a marxista történetírásunk által sokáig elhanyagolt szabadkőművesség szerepére. 1972-ben már
valóban az egész „zóna" felvilágosodásának kérdéseivel foglalkozott a három előadás: Niederhauser Emil az itt élő népeket érdekes és sokak által vitatott tipológiai
megközelítéssel nemesi, polgári és nem nemesi nemzetekre csoportosította, s felvilágosult törekvéseink vezető erejének ennek megfelelően hol a nemesség egy részét,
hol a polgárságot, hol az értelmiséget (főleg papi) tartotta. H. Balázs Éva és Benda
Kálmán előadásai e felvilágosodás két szakaszával, előbbi az abszolutizmus, különösen a jozefinizmus, utóbbi a jakobinus mozgalmak szakaszával foglalkozott.
A második napirendi pontot mindkét alkalommal Sziklay László előadása vezette
be, az első alkalommal a modern nemzeti tudat kialakulását kísérte figyelemmel a
kelet-közép-európai irodalmakban, másodszor pedig az eszmei, irodalmi és művészeti áramlatokat. A témához érdekes színháztörténeti (Hopp Lajos) és nyelvtörténeti
(Gáldi László, Szathmári István, Szilágyi Ferenc) kiegészítéseket olvashatunk, különösen a születő vagy újjászülető irodalmi nyelvek problémáival kapcsolatban. Az I.
kollokvium harmadik témája eszmetörténeti problémákat érintett, Mátrai László bevezető előadásával, a negyedik téma pedig a zóna korabeli irodalmi áramlatait tárgyalta, Horváth Károly bevezető előadásával. 1972-ben a zárótémát Roland Mortier
bevezető előadása alapján vitatták, a nyugat-európai felvilágosodás egységéről és
különbözőségeiről. Közbeszőtt művészettörténeti előadások mellett az egyes keletközép-európai népek kiemelkedő alakjairól szóló ismertetések gazdagítják az anyagot, melyek közül Némedi Lajos Bessenyei-tanulmányának a magyar felvilágosodás
kezdetének 200. évfordulója adott különös aktualitást 1972-ben: az egész kollokviumot is ennek jegyében rendezték.
Az érintett és vitatott problémák sokaságából csak néhány legfontosabbnak látszót ragadhatok ki. Közülük is első és csak többé-kevésbé megoldott a felvilágosodás
fogalmának meghatározása. Az eltérő megközelítések közül az kapott a legnagyobb
figyelmet, mely a feudalizmus és a kapitalizmus közötti átmenet teljes korszakának
többé-kevésbé domináns eszmei, ideológiai és művelődéstörténeti áramlataként, olyan
tendenciaként fogja fel a felvilágosodást, mint amely az egész életszemléletet és
világképet, az embereszményt és a társadalomról való gondolkodást gyökeresen átalakítja. Hordozói mindig azok a társadalmi osztályok vagy rétegek, melyek a leginkább érdekeltek a polgári átalakulásban, vagy legalábbis az adott feudális keretek
reformok útján végrehajtandó modernizálásában. Már az első két kollokvium vitáiban is állandóan felmerült a felvilágosult abszolutizmus értelmezésének két véglete
(polgári átalakítás vagy a feudalizmus megmentése modernizálása útján), ezért vált
szükségessé önálló témaként való tárgyalása a III. kollokviumon, Albert Soboul és
Kosáry Domokos előadásai nyomán.
6*

83

Az adott történelmi szituációban, a gazdasági és társadalmi fejlődés adott fokán
— némi időbeli eltolódással — szükségszerűen jelentkező felvilágosodás egységét épp
az alapok rokonsága biztosítja, különbözőségeit pedig a nemzeti keretek eltérései, s
ezeken belül a különböző osztály- és rétegérdekek teremtik meg. Így lehet középés kelet-európai viszonyok között egyes országokban (elsősorban Oroszországban és
a dunai román fejedelemségekben) a földbirtokos arisztokrácia is érdekelt a felvilágosodás mérsékeltebb áramlatainak befogadásában.
Az ilyen árnyaltsággal felfogott felvilágosodás kezdetei a XVII—XVIII. század
fordulójára esnek, először a kompromisszummal hatalomra kerülő polgárság h a z á j á ban, Angliában, ahol van még mit bírálni a polgári ráció szemszögéből, m a j d egy
nemzedékkel később Franciaországban. A tárgyalt zónában a XVIII. század közepe
óta terjednek a felvilágosodás eszméi, s többé-kevésbé dominánsak maradnak a
polgári forradalom győzelméig s a polgári átalakulás befejeződéséig. Ez oly tág időhatárokat biztosít, melyek eszmetörténeti korszakképzésre is csak kérdőjelesen alkalmazhatóak, az irodalom- és művészettörténészek számára kényszerűség a s a j á t m ű vészeti águk felvilágosodás korának szűkebb határok közé szorítása, a letűnő barokk
műveltség és a diadalmasan felülkerekedő romantika közötti körülbelül fél évszázadra. Mert a romantika, a nyugat-európai polgári forradalmak és a napóleoni h á borúk tanulságaiból kinövő mozgalomként a zóna nemzeteinek irodalom- és művelődéstörténetét is áthatja, még polgári forradalmuk győzelme előtt. Az egyik román
résztvevő, Cornea megjegyzése a felvilágosodás továbbéléséről a román irodalomban
bennünket is figyelmeztet az irodalomtörténeti romantika dominálása, sőt a realizmus kezdetei mellett is még nagy erővel jelentkező felvilágosult ideológiai elemekre
reformkorunkban, nemcsak társadalmi-politkai elméleteinkben, hanem nagy szépirodalmi alkotásokban is (Eötvös stb.).
Az első két tanácskozáson az egyik legvitatottabb kérdés vonatkozásában az
irodalomtörténészek többsége azt a felfogást vallotta, hogy a felvilágosodás irodalomtörténeti korszakának nincs uralkodó áramlata vagy stílusa. Bár itt is hangot kapott
az a Nyugaton és Keleten sokak által képviselt nézet, mely többé-kevésbé dominánsnak tekinti a klasszicizmust, mégpedig a zóna irodalmaiban általában két alkorszakra oszthatóan a felvilágosult klasszicizmus és az úgynevezett neoklasszicizmus etapjaiban, a jelenlevők többsége a klasszicizmust csak az áramlatok egyikének
vélte a továbbélő késői barokk, a rokokó, a szentimentalizmus, sőt a bizonyos műfajokban jelentkező felvilágosult „realizmus" mellett. Érdekes, a zónára sajátosan
jellemző színként említették a népiesség kezdeteit, s volt olyan, aki az általában elvetett „preromantika" kifejezést is védte,, természetesen nem korszakfogalomként,
hanem áramlat, tendencia, illetve hullámok értelmében. A „zóna" irodalomtörténészeivel többnyire egyetértő francia komparatistákkal (például Voisine, a Sorbonne
összehasonlító tanszékének professzora) szemben érdekes színként jelentkezett az
1975-ös tanácskozáson azoknak a nem ( összehasonlító, hanem francia nemzeti irodalomtudományt képviselő tudósoknak csoportja (.Jean Ehrard, Roger Laufer), akik
ú j eszmetörténeti és a strukturalizmus által is érintett formatörténeti felfogás alapján a felvilágosodás egységes stílusáról beszéltek, a rokokóval azonosítva azt. A nézeteikkel folytatott éles vita bizonyítja, nemcsak a „zóna" irodalmainak, de még a
francia irodalomnak története szempontjából sem könnyű elfogadni véleményüket.
Néhány megjegyzésem is sejtetheti, a mátrafüredi kollokviumok közrebocsátott
anyagában milyen friss értesüléseket szerezhet az érdeklődő olvasó a nemzetközi felvilágosodáskutatás aktuális tendenciáiról és eredményeikről. S azt hiszem, joggal
várjuk érdeklődéssel a III., 1975-ös kollokvium anyagának megjelenését is.
CSETRI LAJOS

84»

ROMÁNIA

Egy kelet-európai regény
DUMITRU RADU POPESCU : KIRÁLYI VADÁSZAT

D. R. Popescu az újabb román irodalom egyik legjelentősebb alakja. Igen sokoldalú: novellista, regény- és drámaíró, szerkesztő. A magyar olvasóhoz már több
könyve eljutott: az Európa Könyvkiadó Modern Könyvtár sorozatában két műve is
megjelent (Vágy, 1966; Akik csak az erdőt látták, 1974). Királyi vadászat című regényét a Kriterion adta ki Fodor Sándor fordításában. Ha ennek a könyvnek meg
akarjuk határozni az értékét, több közelítési mód is kínálkozik. Mert lehet Popescu
művét — a tartalom és forma merev, óhatatlanul egyszerűsítő szétválasztását kizárva
— érdekes és kitűnő írói módszeréért becsülnünk. Ami engem fölkavart: mégsem a
mesterien alkalmazott regénytechnika, hanem az erős kelet-európai szempont. Az,
hogy az író olyan történetet keresett és talált, melybe a szomszédos, kelet-európai
népek történelmének egyik periódusa (az 50-es évek) sűríthető. Popescu azonban
azzal se elégedett meg, hogy bemutassa: mi történt. Az események genezisére, a
hogyanra volt kíváncsi.
A hét, látszólag önálló történetből álló regény hőse Ticá Dunárinfu ügyész, aki
apja eltűnésének rejtélyeit kutatja. A nyomozás során egy forrongó, formálódóban
levő történelmi korszak politikai és erkölcsi komplexuma, tény-, indulat- és magatartás-információinak bősége tárul fel. Ticá a szétfoszló emlékekből — beszélgetőpartnerei segítségével — életre álmodja apját, s önmagára eszmél. Az apa titokzatos sorsát követve is önmagát keresi.
„ . . . nem vagyok hajlandó végignézni a demokrácia öngyilkosságát" —, mondja
az apa, Horia Dunárinfu már a második történetben. Természetes, hogy összeütközésbe kerül azokkal, akik nem meggyőződésből, hanem becsvágyból cselekednek.
Azokkal, akik súlyosbítanak egy jóvátehetetlen politikai torzulást. A harmadik történetben szereplő Ilié Manu, a börtönbe zárt tanár is tudja, hogy valaki meg akart
szabadulni tőle. Hogy valakinek az útjában állt. Miként Horia Dunárinfut, őt is
kemény fából faragták. Ö is megveti a „futószalagon készült, egyéniség nélküli"
embereket: „az olyan, aki bizonyos állásba jutva elveszti egyéniségét, azt hiszem,
annak sohasem is volt egyénisége". Gyűlöli azokat, akik csak úgy tudnak élni, hogy
állandóan istenítenek, bálványként tisztelnek valakit. A következő történet egyik
figurája, az egyetemi tanársegéd azért kerül börtönbe, mert mondott valamit azokról a „káposztafejekről", akikhez a költők csak dicsőítő versben szólhattak. Ez a
tanár aztán színes vonalakkal díszítteti hallgatói füzeteit, hogy hozzászoktassa őket
a képtelenségekhez. De a sok baj és megalázottság után mégis „egész maradt: érintetlen egész. Semmi sem vetett árnyat egészember-mosolyára." Dunárinfu és társai
tehát észreveszik, hogy mi történik körülöttük, sőt, szóvá is teszik. S éppen itt „hibáznak". Velük szemben pedig a politikai és erkölcsi prostituálódás számtalan példája. Gálátioan és Moise például — káderlapjukat javítandó — egy háborúban elpusztult illegális kommunistát felhasználva „bizonyítják" be, hogy „fontos, veszélyes és hősies" szerepük volt a világégés idején. Látjuk: ahány történet, sőt, ahány
figura, annyi regény. Popescu regényének eseménybősége, a műbe sűrített életanyag
gazdagsága pedig — bátran mondhatjuk — kiemelkedő a modern prózában.
Az ötödik, kisregény terjedelmű történet, mely önmagában is megállná helyét,
a regény legjobb része. A Duna menti falucskában veszettséget állapítanak meg a
kutyákon, s a nagy hatalmú Gálátioan kutyája kivételével mindegyik. állatot megmérgezik a falubeliek. Az emberek tehát egy másik ember állata előtt alázkodnak
85»

meg. Ebből az alaphelyzetből bomlik ki talán legvilágosabban és legegységesebben
a regény morális jellege. A betegség Popescu művében is csak motívum. A konfliktusok az emberek között vannak, a rossz az emberek miatt szabadult el. Világos,
hogy a jelképpé emelkedő járvány a Királyi vadászatot a világirodalom nem egy
kiemelkedő alkotásával hozza összefüggésbe. Defoe művétől (A londoni pestis) Camus
Pestiséig és Capek Fehér kór című drámájáig tart ez a sor. Camus regényében a
pestis a fasizmust asszociálja. A Királyi vadászatban a veszettség egy „átmeneti"
korszak torzulását, a forradalom „vadhajtását" juttatja eszünkbe. „ . . . ha az ember
hozzászokik egy őrültséghez, azt jelenti, hogy elfogadott egy igazságot:" — mondja
Irimie a fiatal orvosról, aki már nem hívja az embereket kutyákat fogni: „hozzászokott és megbékélt a gondolattal, hogy úgysem pusztíthatjuk el valamennyit...".
Ámde belenyugodni, a bajok elől elbújni nem lehet. A ¡-történet tragikus befejezése (az orvosra ráfogják, hogy veszett, s kutyákkal maratják meg) is ezt bizonyítja.
Popescu itt kitűnő írói érzékkel fedezi föl és mutatja be „az embertelenség mozgató
rugóit". A regény egészében vissza-visszatérő kérdés: „Hogy vakulhatnak meg az
emberek egy csapásra?" Egy Kálmán nevű magyartól Ticá ezt a választ k a p j a :
„A kétségbeesés teszi, hogy az ember csak sodortatja magát az árral, egyetért mások
tetteivel, és nem próbál megoldást találni. A zsarnokság egyébként arra alapoz,
hogy az emberek nem gondolkodnak, így lopódzik be a házukba, lelkükbe, tisztánlátásukra hivatkozva nyeri el jóváhagyásukat: nincs mit tenni, ez a helyzet!"
A járvány realisztikus leírására bonyolult erkölcsfilozófiai kérdések analízise épül.
A Királyi vadászat regénystruktúrája a személyiséget egy általánosított életszemlélet, -felfogás képviselőjévé emeli. Az író nem részletezi a személyiség egyedi
jellemzőit. (A részletezésre egyébként lehetősége sincs, hiszen a fontosabb figurák
száma is több tucatnyi. Az aprólékos, hagyományos jellemrajz csődhöz vezetne.)
Személy szerint Ticá Dunárin(uról például vajmi keveset tudunk meg. Viszont olyan
vonásokat hordoz (nem arcnélküli tehát!), melyek egy, az igazságot kereső, helyét a
történelemben, a társadalomban megtalálni vágyó fiatal nemzedék sajátjai. „Aki
elhatárolja magát az én nyomozásomtól..., az elszakad tőlem, mondhatnám ellenségemmé v á l i k . . . Én meg szeretném érteni a világot, a rendeltetését, látni szeretném, mi történt Dunárintu tanítóval a világ alakulása közben, hogy példája hasznomra váljék, mert nem jó, mondhatnám, rossz, ha az apa élete szinte semmi okulásul sem szolgál a f i ú n a k . . . " Okulásra bőven ad alkalmat a nyomozás. Csak az a
kérdés, hogy a fölbukkanó „piszkos dolgok" nem idéznek-e elő véletlenül kiábrándulást, szkepszist. Ticá azonban nem téveszti össze a forradalmat a forradalom
vadhajtásaival.
A hagyományos regényre csupán az eseménybőség emlékeztet itt. Míg az írói
valóságfelfedező (vagy újrafelfedező) szenvedély az ábrázolt kor valóságának mármár epikus teljességét nyújtja, addig a korszerű regénytechnikai megoldások iránti
érdeklődés a jellegzetesen modern regényelemek megjelenésében figyeltiető meg.
A Királyi vadászatban az epizódok, részletek egységes regénykonstrukcióvá rendeződnek. A gazdag, szerteágazó életanyag egy erős szálra, a nyomozásra kristályosul.
Popescunak a regény hét történetre osztásával eleve módja van arra, hogy több
oldalról közeledjen a keresett történelmi igazság felé. Az eseménysor „vágásai", az
abbahagyás és újrakezdés mesteri alkalmazása is az események tér-idő egységének
hiányával függ össze. A jelen idejű történés (a nyomozás) nem főesemény a regényben, hiszen minden egyes'történetben ú j cselekményszál idul. (Egyébként se lehetne
az, mivel a nyomozás nem cél, hanem eszköz.) A Ticá beszélgetőpartnereinek szavaiból kibontakozó rendkívül sokféle történés (különböző színhely, idő, más figurák
stb.) érintkezik, egybefut. Popescu nem értelmez, nem magyaráz, mindvégig személytelen marad. Az író tehát nem szólal meg, az általa teremtett regényvilág
„beszél" helyette.
A Királyi vadászat egyik — nem lényegtelen — jellemzője a fantasztikum.
Popescu hőseit a titkok, rejtélyek atmoszférája veszi körül. Természetesen hozzájárul
ehhez az is, hogy az író igen nagy kedvvel, előszeretettel ábrázolja az ősi hiedelme86»

ket konzerváló falusi-kisvárosi világot. Sevastita anyó például teknősbékát tesz a
szülő nő hasára, mert a békák „megszabadítják a gonosztól mindazokat a helyeket,
ahol m e g j e l e n n e k . . . " A román népi szólások és humor számtalan példáját idézhetnénk a regényből. (Igaza van Kántor Lajosnak: amiben Popescu
talán egyedülállót alkotott a román irodalomban, az a népi gyökerű realizmus s a modem világirodalom parabolatechnikájának, szemléletének eredeti ötvözete". — Utunk, 1975.
43. sz.) De abban, hogy a jogtalanul fogva tartott férje miatt aggódó Iolanda temető
melletti házának ablakán kitekintve úgy látja, hogy a fehér keresztek le akarnak
tódulni a temetődombról a városba, már nem egyszerűen egy babonás nő képzelődését kell látnunk. A misztikumnak többnyire funkciója van a regényben. Néhány
helyen viszont (például A Vörös-tenger című történetben) nem indokolt a rejtélyek
halmozása.
Befejezetlennek tűnik a regény, a krimifeszültséget feloldó befejezés is elmarad.
Horia Dunárintunak felesége kriptát készíttet, az üres koporsót is elhelyezik benne.
De mi lesz Ticával? A titkot nem sikerült ugyan földerítenie, tanulni viszont mindenképpen tanult
mert aki nem tanul a múlt tapasztalataiból..., annak meg
kell ismételnie ezeket a tapasztalatokat..." (Kriterion, 1975.)
OLASZ SÁNDOR

87

Sarkadi Imre novelláiról
SARKAD! IMRE MŰVEINEK ÚJ KÖTETE

A hagyaték anyagából közzétett írások első darabja magányos futót mutat be.
Számára idegenek a többiek bemelegítő ugrándozásai, groteszkül hat a vetélytárs
lihegő igyekvése is, akár az egész verseny körüli hajcihő. De miközben egy kicsit
kívülről nézi önmagát is, ott működik benne valami, amiért igyekszik „nem kijönni
a tempóból", amit zavarna, ha a futásban elébe kerülne a „szerepelni vágyók" valamelyike. öntudatlan, ideges rándulás szorítja aztán ki izmaiból a végső teljesítményt
— fanyar öngúny fogja vissza a diadalérzet esetleg harsányabb igényű megnyilatkozásait.
Ehhez hasonló kettősség fegyelmezi a leírást is: a teljesítményt kikényszerítő
erőkkel való teljes azonosulásé, és a mindent elidegenített hűvösséggel szemlélődő,
hanyag szófukarsággal szóló elbeszélőé. Kettősség, amivel a kötet írójának mégis
inkább csak az egyik arculata jellemezhető. Hiszen ehhez hozzátartozik még az
ámulni tudás, a derű színei iránti fogékonyság, a — néha akár naivitásig menni
tudó — szépet akarás is.
Többek között.
A korábbi novellák inkább az intellektuális érzékenységű, akár kíméletlen illúziótlansággal szóló írót mutatják. A szatír bőré ben pontosan szembenéz egymással a
lábánál fogva felakasztott és az egyenesen álló, a csúf és a szép, az ártatlanul megkínzott és az ártatlant megkínzó; az, aki érzékelésétől megfosztva végül gondolattá
lényegül, azzal, akit érzékei a mindennapok gyönyöreihez kötnek — az író pedig,
aki elrendezte ezt az abszurd helyzetet, könnyedén és pontosan vesz számba mindent. Borzalmat és gyönyört, a dolgok visszáját és színét, tények.és hazugságok szövedékét. Ítél a mindent fonákjáról látó Marszüásznak a szavaival Apolló fölött, aki
csak kudarcát leplezi barbár tettével, és „a dolgokat úgy, ahogy vannak" venni
tudó Apollóéval a megalázott, tehetetlenné vált szatír fölött. Mint ahogy a Párbaj
az igazságért Hektorának és Akhilleuszának szavai és tettei is részben az övéi, noha
mindkettejüket távol is tartja magától. Hasonlóan jár el akkor is, mikor a közelmúlt valóságának talaján mozgó Pokolraszállás ártatlan, de cselekvésképtelen Ábelének és az erkölcsi gátakhoz nem igazodó, hideg logikájának törvényei szerint
azonban cselekedni tudó Zsigmond hadnagynak a kettősét leírja. Az élezettség, az
„önámító" hazugságok minden formájával való leszámolni akarás jellemzi talán legjobban a korai Sarkadi-novellákat. Hazugsággyűlölet, mely mögött sokszor valami
más is ott izzik. Valamilyen szigorú, eltökélt akarásnak a szenvedélye — ami a
Kőmíves Kelemenben is megnyilatkozik —, melyet azonban valami könnyed felületesség is meg-megkísért. (Az ödipusz megvakulban, vagy — más módon — a
Három játéknak, vagy Az önámító halálának a befejezésében.)
Alighanem az igazság után nyomozó, annak pontos megfogalmazásában benne
feszülő konok szenvedély alakult később át és erősödött cselekvő magatartásra
késztő, jellegzetesebben társadalmi ítéletek megfogalmazójává. A többnyire parabolikussá stilizált mitologikus történeteknek és ezek szereplőinek a mindennapok
88»

terein mozgó, karnyújtással elérhető emberalakok lépnek a helyükbe. A szerves
életanyaggal megtelő írások az öt érzékkel befogadható világ gazdagságából is sokat
adnak, legjobb darabjaikban azonban megőrzik erőteljességüket. (Más szóval fogalmazva: alighanem azok a legjobbak ezek sorában, amelyekből nem hiányzik ez az
erő.) Drámai összecsapások játszódnak le előttünk: végsőkig keserített életű parasztok indulatai vetnek bennük lobot, vagyonért-rangféltésért elszabaduló erők pusztítanak el bennük emberéleteket (Vadlibák, A pohártól a traktorig, Jég alatt, nád
alatt). Az elbeszélő itt is szűkszavú, a művészi távolságtartás egy-egy alak vonatkozásában mégis csökken, a majd fanyar, majd metszően éles, majd megint hanyag,
„kétfelé vágó" gunyorosság pedig az ítélőbíró egyértelműbb állásfoglalásának adja
át a helyét. Hiszen tisztábbak az író számára mutatkozó távlatok: nemcsak rossz
életek csődbe vezető útjai rajzolódnak ki a szeme előtt, hanem jobbaknak, értelmesebbeknek a lehetőségei is. Ilyen utakat kereső, vagy éppen ilyenekre rátaláló emberek markáns alakjait is meg tudja láttatni — bár jobbára csak tragikus formában.
(Leginkább az Elmaradt találkozás említhető itt, de ide kapcsolódik távolabbról a
Felkelők, a Hortobágyon és az Életek is.)
Aztán mintha engedett volna az írói tartás keménysége. A tételessé váló ítéletmondástól, a didaktikussá váló hangtól való jogos idegenkedés éppúgy szerepet játszhatott ebben, mint az idillkeresés, vagy a hanyagul könnyed gesztusokhoz való,
korábbról eredő vonzódás. A rutinnak jut egy darabig nagyobb szerep az írásban,
nem az anyaggal való küzdés energiáinak. Apróbb társadalmi-lélektani megfigyelések követik egymást, gyakorlott tollal papírra vetve. A házasságközvetítő, a Vendégek, a Pályaválasztás, az önzők, a Még mit nem, az Utazás említhető talán leginkább a kötet darabjaiból azok közt, melyek nem azt a Sarkadit mutatják, akit
pályakezdése ígért. Sem intellektuális igényességben, sem helyzet- vagy alakteremtésben, sem a megírás módjában nem adnak ezek érdemlegesen többet a jobb lektűr- (esetleg publicisztikai lektűr-) irodalom termékeinél.
És nem rövid átmenetről van csupán szó. Az utolsók közt szereplő Beszélgetés a.
jövőről nem sokkal mutat rajtuk túl. Tovább él a már korábban is szerephez jutó,
kiemelkedő értéket akkor sem adó anekdotizálás is. De a Vagányok, a Szégyen és a.
kötetben most először megjelenő Kánikula megint arról az emberről ad közvetetten
képet, akit az ember-lét égető kérdései izgatnak. A lappangásból bármikor felszínre'
törni tudó emberi könyörtelenség és a hozzá társulni tudó közöny hideg pontossággal nyer bennük megjelenítést. És ha melléjük tesszük még a Farkaskaland magányosan ölni kényszerülő, s az elpusztított magányos vadban mintegy önmaga jobbik,
alakmására ismerő hősét, akkor jól láthatjuk, hogy nemcsak a dráma-, hanem a
novellaíró Sarkadiban is megindult a művészi önmagára találás folyamata. A Mementó pedig mintha A szatír bőrében erősebb áttétellel megírt történetnek, a m i n dent másképpen látás mozzanatának megörökítését újítaná meg, erőteljesebb változatban. A döbbenet „Oszlopos Simeon-i" élményét szorongató távlataiban és pillanatnyi valóságában egyaránt megragadva, realisztikus lélekrajzhoz társítva borzongató atmoszférát.
írói magasbaívelés félbemaradását mutatja a kötet?
Messzire kerülve a másfél évtizeddel korábban lezajlott, Sarkadi Imre útjátintő-elrettentő példának bemutatni, vagy őt az effajta szándékok ellenében m i n d e n képpen megvédeni akaró törekvések vitájától, nem kínálkozik a kérdésre egyszerű,
felelet. Ha mai prózánkat nézzük, kissé bizonytalanul kereshetjük benne azt a helyet, amelyet föltételezhetően az ő novellái foglalnának el. Az intellektuális író erősödhetett volna meg leginkább, következetesebbekké téve fiatalkori kezdeményeit?
A parasztíró kisrealizmusa gazdagodhatott volna tovább, átjutva a korábban részben önként, részben kényszerűségből vállalt korlátozásokon? Magányosan elvaduló,
de általánosabb összefüggések metszéspontjából eredő életutaknak másoknál élesebb
megrajzolásával tudta volna a legjellegzetesebben egyéni írói teljesítményt adni?
Vagy pedig mindezek együtteséből alkotott volna ú j műveket? — Egyik föltételezés,
sem mondható megalapozatlannak. Egyenes vonalnak az indulását azonban nem
mutatják a kötet novellái.
89»

De ha bizonytalanná válhat is tapogatózásunk, mikor azt keressük: merre vezetgetett volna Sarkadi Imre pályájának további útja, a megvalósult értékek kötetbeni
-együttesét látva nem kell elbizonytalanodnunk, ha ítélkezni akarunk. A megjelent
novellák zöme biztosan állta ki az idő próbáját.
*

A válogatás — a sorozat természetéből adódóan — bőkezűbb a korábbi gyűjteményénél. Egyes kisebb fajsúlyú elbeszéléseknek, vagy például a föltételezhetően
.filmvázlatnak íródott Barátsápnak és a Viharban című kisregény lényegesen kevésbé
.sikerűit fogalmazványát jelentő Balatoni vihar című novellának a közzététele ugyan
»nem biztos, hogy indokolt volt, néhány — részben már említett — novellának e kötetben történt első megjelentetését azonban mindenképpen üdvözölhetjük. (Szépirodalmi, 1975.)
TAMÁS ATTILA

Itt állok, másként nem tehetek
SÜTŐ ANDRÁS KÉT DRÁMÁJA

Vajon mi izgatta Kohlhaas Mihály, Kálvin és Szervét régvolt küzdelmeiben,
-sorsában Sütő Andrást, a mai erdélyi magyar írót? Semmi okunk feltételezni, hogy
•csupán a színpad nemes fegyverével akart volna bosszút állni Kálvinon, aki Genf
puritán prófétájaként és zsarnokaként nemcsak a világi zenét tiltotta a városban,
•hanem a színházat is; avagy pusztán egy nagyszerű regény adaptációja és a reform á c i ó egykori viszályainak értelmezése lett volna a célja. Közhely, hogy a történelmi dráma, legalábbis a jó történelmi dráma több, mint egy hajdani kor fölidézése, színes tabló. Posa márki egy spanyol zsarnokkirály dolgozószobájában szavalja
-el szenvedélyesen szép tirádáját a gondolatszabadságról, de a XVIII. század végének német nyomorúságát és vágyait kiáltja világgá; Bánk vagy Tiborc szavaiból
•nem II. Endre korának hangja csap ki, hanem az aktuális nemzeti és társadalmi
•gond.
*

Az Egy iócsiszár virágvasárnapjának forrása egy klasszikus remekmű volt, Kleist
Kohlhaas Mihálya: annak az embernek tragédiája, akit „jogérzete rablóvá és gyilkossá tett". Kohlhaas eszeveszett dühvel, a világot és önmagát fölperzselő indulattal
keresi a maga és a világ igazságát, mint a történelem és az irodalom oly sok hallhatatlan megszállottja, például Ráby Mátyás vagy Cankar Jernej szolgalegénye.
(Különös, bár talán az Egy Iócsiszár hatása is, hogy egy most induló, kitűnő fiatal
.elbeszélő, Hajnóczy Péter, ironikusan-patetikusan éppen Kolhász Mihálynak keresz..teli el egyik hősét, azt a harmincegy éves magyar kazánfűtőt, aki ugyancsak az
igazságot keresni indul el, napjainkban).
Drámájának alaprajzát, a történet néhány fontos epizódját, a regény főfiguráit
.a Kohlhaas Mihályból kölcsönzi Sütő, valójában azonban más, más is érdekli, mint
•Kleistet. Ezt már a dráma elején jelzi, mindenekelőtt azzal, hogy Nagelschmidtnek,
aki a regényben jelentéktelen mellékszereplő volt, igen nagy súlyt ad, Kohlhaas
nézeteinek alakulásában csakúgy, mint magában a cselekményben. Nagelschmidt
-az, aki a .dráma expozíciójában a reformáció egykori forradalmi szellemét képviseli,
a münzeri hagyományt — s nemcsak az urakkal meg a lutheri magatartással szem"90

ben, hanem az eseményeket pusztán az írott jog, a törvény nézőpontjából megítélő
derék lócsiszárral vitatkozva is. Nekikeseredésében, ha nem volna anakronizmus,
azt mondanám, kurucos vagdalkozásában eleinte szinte fantasztának tetszik Nagelsehmidt; Kohlhaas megmosolyogja, csitítja, fékezi: bízik Istenben, a fejedelemben,
Lutherben, kivált pedig a jogban, a törvényben. Események sorozatának kell bekövetkeznie, mindenekfölött Lisbeth halálának, hogy ráébredjen: gyanútlan bizalma
illúzió volt. Csak ekkor szánja el magát az iszonyú bosszúra. És a magánháború
csakhamar már-már parasztlázadássá nő.
De Sütő András, mielőtt megkeresné és miközben fölhevíti az események drámai forrpontjait, színműveknél szinte szokatlan gazdagsággal (és mégis a cselekménybe építve) tömören utal a külvilágra is: az ú j vallást szaporán elsajátító uraknak a régieknél is alpáribb és komiszabb kegyetlenségére, kapzsiságára csakúgy,
mint a „szolgálatos fülek" állandó veszedelmére, a balkáni korrupcióra, arra az
igazságszolgáltatásra és közéletre, ahol az írott szónak már nincsen saját értelme,
csak értelmezése, a hatalmat gyakorlók és kiszolgálók hipokrízisére — hol megelevenítve őket a drámai folyamatban, hol szellemes, olykor metaforikus (vagy akár
aktualizáló) megjegyzésekben utalva típusokra, jelenségekre. Ebben a világban, ilyen
világban él Kohlhaas Mihály, az ösztönösen lázadó parasztvezér és a citoyen egy
lehetőségének ötvözete; a parasztvezéré, aki szertelen indulatában kastélyokat gyújt
föl, urakat gyilkol, hogy azután- szervezetlen és ideológia nélküli csapataival elbukjék — és a citoyené, aki 1789-ben lerombolja majd a Bastille-t (hogy nyomban utána
ú j börtönöket építsen helyette ...).
Sütő azonban nem csupán Kohlhaasnak ezt az első nagy fordulatát, a dráma
első fordulatát robbantja ki, vagyis azt a pillanatot, amikor a Nagelschmidtet nemrég még türelemre intő lócsiszár megindul a törvénytipró bárók ellen; ha csak ezt
a folyamatot ábrázolná, csakugyan megrekedne a regény dramatizálásánál. Sütőt a
botcsinálta forradalmár megtorpanása és ebből következő tragédiája foglalkoztatja
igazából: ebből építi föl a dráma második nagy fordulatát. Kitűnő drámai érzékkel
akkor lépteti föl Luthert, amikor Kohlhaas parancsot ad Vencel báró kivégzésére;
és Luthernek itt más a szerepe, mint Kleistnél. Ott főként a vallás szavaival igyekezett visszatartani Kohlhaast — itt jórészt politikai érvekkel támad rá. A lókereskedő mégsem érti meg, mi történt, mi történik, nem ébred rá, hogy imádott bálványa, a protestantizmus nagy kezdeményezője ekkor már egyensúlyt igyekszik
teremteni urak és parasztok között, sőt, válságos helyzetekben eltökélten a lázadás
ellen prédikál: a parasztokkal úgy kell elbánni, mint haramiákkal, hirdette nemrég, a Münzer-felkelés idején: „Szúrjátok, vágjátok, üssétek, öljétek őket. Ha valaki
túlságosan keménynek tartja ezt, gondoljon arra, hogy a lázadás tűrhetetlen, és
minden órában várható a világ pusztulása." Kohlhaas nem szövetségest nyer Lutherben, közvetítőt is alig: éppen az ú j egyház megalkuvásba kényszerült vezére lesz
elveszejtője tiltásaival, tanácsaival.
De csak azért, persze, mert a lócsiszár elfogadja a tanácsait: ez a drámai vétsége Sütőnél. Hogy nem következetes és tudatos forradalmár, csak indulatai, ösztönei hajtották a tronkai vár ellen, s most visszakanyarodik eredeti álláspontjához:
illúzióihoz.
A bitófa lábánál már csak egyetlen pillanata marad az újabb fölismerésre, a
harmadik fordulatra. Annak fölismerésére, hogy megcsalták; hogy mégiscsak Münzer útján kellett volna maradnia: „Az a jó — mondja Nagelschmidtnek. — Az a
legrövidebb. A hazavezető." De mégsem ezekkel a szavakkal zárul a dráma: jelképes, hogy Nagelschmidt, a következetes forradalmár mondja ki az utolsó szót, s
az nem csak a félrevezetett és önmagát ábrándokkal kápráztató Kohlhaas tragédiájára utal, hanem egyszersmind az ú j forradalmakat, az örök forradalmat ígéri.
Hogy az Egy lócsiszár virágvasárnapja
(amelyet egyébként Magyarországon a
kaposvári színház mutatott be) ilyen meggyőző erővel követi nyomon hősének sorsát a kohlhaasbrückeni háztól a drezdai piactérig, azt a dráma politikai-gondolati
vonulatának és a magánéleti motivációknak teljes egysége biztosítja. Kohlhaas nem
91»

olyan ember, akit eszmék indíthatnának meg a bárók ellen: személyes sérelmei
kényszerítik rá, hogy fegyvert ragadjon, lóra üljön és porig égesse a kastélyokat.
Sütő András drámája Kohlhaas nehezen megszülető elszánását épp oly hitelesen
készíti elő és épp oly nagy erővel robbantja ki, mint amilyen eleven és hihető az
események ritmusának felgyorsulása, majd a brandenburgi lókereskedő indulatainak ellobbanása, Kohlhaas megzavarodása, magáramaradása, illúzióinak újbóli eluralkodása és a végső, ú j r a föltűnő remény. Hiteles és árnyalt márcsak azért is,
mert vonzó-taszító erővonalak közegében, gyújtópontjában alakul, épül a dráma
(vagy inkább tragédia): a hajthatatlan forradalmár, a komisz várúr, a gyáva és
áruló írástudó, az imádott feleség az a négy nagy meghatározó erő, amely a t á r sadalomba ágyazva éppúgy megszabja Kohlhaas útját, mint alkati elrendeltetése.
4=

A reformáció történetének nem sokkal későbbi időpontjában játszódik a kötet
másik drámájának, a Csillag a máglyának, cselekménye. Kálvin és Szervét egykori
küzdelmében alighanem az emberi szellem és magatartás két homlokegyenesen
ellentétes lehetősége ragadta meg Sütő érdeklődését. Viadaluk m á r kortársaik szemében is több volt egyszeri, különleges esetnél. A genfi máglya fénye a megcsontosodó egyház terrorjának és a szellem forradalmi szabadságának, a homo unius
librinek és az örökké elégedetlen, kutató értelemnek p á r b a j á t világította meg előttük. „Ki az eretnek? — kérdezi gúnyosan Castellio, Szervét híve és Kálvin ellenfele.
— Mindenki, aki nem követi a mi meggyőződésünket..."; Szervét radikális tanainak, emberi példájának és Kálvin gyilkosságba torkolló türelmetlenségének t a n u l sága éppen egy nagy erdélyit, Dávid Ferencet segít meg abban (nem sokkal később),
hogy elinduljon merész útján és elsőként nyilvánítsa ki, Szervétet követve, de túl
is lépve eszméin, a vallási türelem törvényét.
A Csillag a máglyának az indítása a legerősebb. A párizsi jelenet igazi drámai
expozíció; aki úgy veszi kezébe a könyvet, úgy ül be a színházba, hogy nem ismeri
Szervét történetét, az is megsejti, hogy Kálvin és Szervét testvéri barátsága, elvi
szövetsége előbb-utóbb szét fog bomlani: Sütőnek ugyanis a szinte modern tragikomédiába átforduló, félelmetes és egyben mulatságos házkutatási epizód során
arra is marad ereje, hogy fölvázolja a két jellemet. Kálvin a gyakorlati ember, az
elhivatott politikus elszántságával tör célja, a hatalom felé, noha a hatalmat persze
csak eszköznek tekinti az elv szolgálatában; Szervét örök forradalmár, a szellem
korláttalan, feltétlen szabadságának híve. Kálvin ekkor még azt vallja ugyan, hogy
„ . . . nem keresztényi eljárás az egyházból kitaszítottakat fegyverrel üldözni és megtagadni tőlük a szabad vizsgálódás legelemibb jogát, nem keresztényi eljárás az
eretnekeket megölni, őket tűzzel és vassal pusztítani", de csak azért gondolkodik
így, mert még nincsen „saját" egyháza, nincsenek saját eretnekei: alkata, fanatizmusa már magában rejti a majdani zsarnok lehetőségét; Szervét minden béklyót
elvető, tiszta, következetes logikája, szellemi függetlensége, járatlansága az evilági
dolgokban előlegezi mártíriumát. Sütő itt még épp csak jelzi a kettejük szövetségében megbúvó ellentétet: jelen van már, d e most még erősebb, fontosabb az i f j ú i
barátság, sőt majdnem hogy nézetazonosság, csak annak árnyékában sejlik föl az,
ami elkerülhetetlenné teszi összeütközésüket. A hitnyomozó szellemesen megformált,
sátánian „modern" alakja még nem robbanthatja ki ezt az ellentétet, sőt éppen hogy
összetartásra készteti a két fiatal tudóst. (Egyébként drámai telitalálat, hogy a
hitnyomozónak később is funkciója akad: Genfben m a j d éppen Kálvintól fogja
kikérni Szervétet a francia király és inkvizíció megbízásából.) — A második,
vienne-i kép továbbgördíti a cselekményt, s jóllehet Kálvin nem lép színre, megtudjuk, hogy időközben hatalomra került, Genf zsarnoka lett, s mint ilyen alkalmasint megtagadta hajdani eszméit, hiszen megtagadja b a r á t j á t is. Ennek a jelenetnek külön feszültséget ad az okos és kegyetlen inkvizítor remekül megrajzolt
alakja. A hatalmat gátlástalanul kiszolgáló, kíméletlen Ory ugyanis nem egyszerű
végrehajtó közege a katolikus egyháznak, kihallgató terme nem csupán a hóhér
92

\

előszobája: arra törekszik, hogy megértse (sőt: áldozataival megértesse) a világ
irgalmatlan mechanizmusát. És közben még gyönyörködik is; ő nem a foglyok testi,
hanem lelki megkínzását élvezi: szellemi szadista.
A drámának e kitűnő indítás után fölfelé kellene ívelnie, a helyzet e sokértelmű
— és mégis oly egyértelmű — exponálása után az olvasó (a néző) természetesen a
két főhős emberi és eszmei összecsapását várja. Az eszmei nem is marad el. A második és harmadik fölvonásban hosszú, sőt olykor hosszadalmas viták töltik be a
színpadot, Szervét és Kálvin elvei többszörösen is összecsapnak. Kálvin, a hatalom
birtokosa, végül is letiporja, máglyára veti Szervétet: fölismeri, hogy ifjúkori barátja, mint Ory, az inkvizítor mondta, rosszabb ellenségeinél: az ellenzéke. Szervét
nem azért veszedelmes, mert hittudományi kérdésekben nem ért egyet Kálvinnal:
sokkal mélyebb, lényegesebb okból az: azt vallja, hogy az egyház — egy egyház —
nem csak akkor bukik meg, ha belső vagy külső erők megdöntik, hanem akkor is,
h a elárulja uralomra jutása előtti, egykori elveit és gyakorlatát, ha már csak
nevében azonos hajdani, forradalmi önmagával. Az ilyen egyház, mi sem természetesebb, kérlelhetetlenül üldözi ellenzékét, eretnekeit, azokat, akik továbbgondolni és
továbbvinni igyekeznek mindazt, amit egykori elnyomatása idején vallott, tett.
A konfliktus adva van, a tragédia elkerülhetetlen. Kálvin és Szervét egyaránt elmondhatná a mozgalom nagy kezdeményezőjének, Luthernek szavait: „Itt állok,
másként nem tehetek"; itt, a Saint-Pierre szószékén, és amott, a máglya előtt.
Az egyik éget, a másik megégettetik.
Sütő drámájában ez a gondolati, vagy ha úgy tetszik, társadalmi, történelmi,
politikai összeütközés két súlyos egyéniségbe kíván öltözni. Szervét rajongásának,
eltökéltségének, konokságának akkor van hitele, ha egy nagy jellem adja fedezetét;
s persze az is szükséges a drámához, hogy Szervét jelentős személyiséggel csatázzon, egy olyan Kálvinnal, aki az egyházat, az eszmét, a várost nemcsak vakhitből
védelmezi, hanem őszinte hittel is; aki épp ezért győzi a vitát eretnekével. Csak
két igazság — vagy vélt igazság — ütközéséből pattan ki igazi tragédia; ha bármelyik erőtlen, a küzdelemnek nincs feszültsége, mert nincs valódi tétje. A nagy
drámák azonban az igazságok hierarchiáját is ismerik, s cselekményük során épp
ezért némileg elbillen a mérleg — etikailag is, lélektanilag is. Sütő pontosan tudja
ezt: „Az igazi drámai feszültség — mondja egy nyilatkozatában — akkor jön létre,
amikor annak az igazában hiszünk, aki éppen ezt fejtegeti, és talán csak a legvégén
derül ki, hogy voltaképpen melyikük a történelmileg meghatározott igazság hordozója." De hogy Szervét és Kálvin igazsága közül melyiket választja, az már meglepi az olvasót; azt is, aki történelmi tapasztalatai alapján nem a zsarnokká vedlett
hitújító mellé állna, azt is, aki tudja, hogy Castelliótól és Dávid Ferenctől kezdve
Voltaire-en keresztül egészen a polgári humanistákig és a modern forradalmárokig
az írók, gondolkodók rokonszenve jobbára Szervét, nem pedig a Szervétet megégető
Kálvin felé irányult. Sütő rokonszenve, vagy legalábbis történelemszemlélete megfordítja ezt az értékrendet: Kálvint nemegyszer Szervét fölé hagyja magasodni
vitáik során, a genfi diktátor „reálpolitikájá"-nak érvei már-már diadalmaskodni
látszanak a földönfutó filozófus nemes, de kissé elvont és naiv rajongásán, meddőnek és korszerűtlennek sejtetett szabadsághimnuszain. (A budapesti előadás egyébként igencsak módosított ezen az erőviszonyon, Szervét javára.) Sütőnél persze
szándékos a dráma elején kialakult egyensúlynak ilyen irányú elbillentése. „Kálvin
— folytatja idézett nyilatkozatát — valójában kényszerűségből cselekedett, mert ha
Szervéttel szemben elnéző lett volna, az alkalmasint nem válik hasznára a maga
mozgalmának. Márpedig azóta, az idők folyamán nyilvánvalóvá vált, hogy kettejük
harcában Kálvin eszméi bizonyultak társadalmilag hatásosabbnak." De a „társadalmi hatásosság" ilyen értelmezése filozófiailag és politikailag egyaránt elfogadhatatlan, s természetesen nem csak azért, mert visszalépés Castellio, Dávid Ferenc
vagy Voltaire és a többiek álláspontjához képest, hanem azért is, mert akarvaakaratlan igazolni kívánja a történelemnek azóta végbement sok csúfos, káros, végzetes aktusát.
93»

Tételét Sütő azzal is hangsúlyozza, hogy Kálvin alakját gazdagabban, épp ezért
elevenebbnek, emberibbnek is ábrázolja, mint Szervétet. Kálvinról, ha nem is sokat,
de megtudunk ezt-azt: föltűnik a színen felesége, Ideiette, szó esik száműzetéséről,
gyermekei haláláról, testi és lelki szenvedéséről; belső átalakulásának folyamatát
nem követjük ugyan nyomon, de két fontos stációját mégis l á t j u k : Genfben m á r
más, mint ami Párizsban volt, fanatizmusa, hatalomvágya, hiúsága, zsarnoki puritanizmusa időközben kibontakozott, eluralkodott rajta. Szervét viszont merőben
statikus és ezért szegényesebb, érdektelenebb alkat, egyéniség: rajongásának hőfoka
Párizs óta mit sem emelkedett vagy csökkent, jellemén nem faragott az idő, kamasz
most is; magánéletéről pedig semmilyen információt nem kapunk, nemhogy az a
dráma építőköve, fordító motívuma lenne. „A történelmi színdarabnak minden egyében kívül még egy külön problémája is van: a történelem politikumának és a szereplők magánéletének összeolvasztása" — szögezi le Schöpflin Aladár. Fülöp király
és Don Carlos politikai szembefordulása összefonódik szerelmi versengésükkel;
Bánkot nem csak Tiborc monológja és a magyar urak elégedetlensége tüzeli Gertrudis, az idegenek ellen, hanem a féltékenység is. Sütő nem törekszik eléggé erre az
összeolvasztásra, kivált Szervét magánéletét nem bontja ki, az eszmék harcát nem
toldja meg vagy nem találkoztatja a magánélet színeivel, elemeivel. Igaz, Schöpflin
tétele nem esztétikai kánon, az eszmék ütközése elképzelhető a színpadon a személyiség, a magánélet gazdagabb rajza nélkül is — de az efféle drámaszemlélet más
formát, stílust követel meg, mint amilyennel Sütő András él; elvontabbat, parabolisztikusabbat talán, vagy akár ironikusát (mint Jancsó legjobb filmjeiben, avagy
némely szándékosan anakronisztikus modern történelmi drámában: itt megengedhető, hogy a főhős vagy a főhősök pusztán gondolatok szócsöveként jelenjenek meg).
Sütő a Csillag a máglyán második s kivált harmadik felvonásában nem tudott —
vagy nem akart? — választani az indító képek módszere és az absztrahálás lehetősége között, ezeket vegyíti, mégpedig nem mindig s nem teljes sikerrel, néha
már-már az iskoladrámák hagyományát követve. Néhány kitűnő, robbanóan izgalmas jelenet ellenére (ilyen például a vádló és a vádlott összeláncolása) a ritmus
meglassúbbodik, a viták olykor didaktikussá vagy illusztratívvá válnak, ismétlésnek
hatnak. Kálvin és Szervét eszméinek és sorsának alakulása ugyanis nem tud egy
harmadik fordulatban megnyilatkozni, mint Kohlhaasé az Egy lócsiszár
virágvasárnapjában, a drámai építkezés betetőzéseként: amikor Kálvin börtönbe veti Szervétet,
annak sorsa, sőt voltaképp mindkettőjüké beteljesedett; ami utána következik, m á r
nem tartogat izgalmat, meglepetést. (A szószék nagyjelenetében egyébként Kálvin,
Szervét és Fárel szövege némileg összezavarodik, az ígért polifónia helyett hangzavart kapunk: efféle megoldás csak a zenében sikeres, ahol a szólamok vagy motívumok egymással feleselve vagy egymást erősítve harmóniában olvadnak össze.
A színpadon csak egyetlen eseményre, szövegre, hangra figyel a néző.)
De a Csillag a máglyán nagyerejű zárószavaiban Sütő András ismét fölragyogtatja vitathatatlan drámaírói képességeit — sőt azt is, amit oly ritkán enged szabadjára: költészetét. Szervét, Kálvin, Perrin, Fárel és a többiek bonyolult s talán
nehezen követhető vitáinak lankadtsága után a máglyára induló Szervét döbbenetes szavakkal búcsúzik önmagától és a közönségtől, mindenek ellenére, Sütő szándéka ellenére is Kálvin fölé magasodva most: „Nyitott szemmel aludj, Szervét
Mihály. Mint a viaszbabák, mint a játékbabák! Az Ü j Jeruzsálem kövei között
nyitott szemmel aludjatok, jó emberek. Mint a viaszbabák. Mint a játékbabák."
A kissé fáradt olvasó szeme előtt ekkor jelenik meg igazából Champel mezeje,
a máglya. És végigfut hátán a hideg.
*

Az Egy lócsiszár virágvasárnapjában
mintha azt írta volna meg Sütő András,
hogy vannak helyzetek, amikor a forradalmat ki kell robbantani, következetesen
végig kell gondolni és harcolni, még ha a jelenben kevés is az esély győzelmére
(mint a parasztháborúk vagy a párizsi kommün idején). A Csillag a máglyán
94»

mintha azt példázná, hogy a győzedelmes egyház óhatatlanul megcsontosodik, m e g merevedik, ha uralmon akar maradni — s egyben azt, hogy a hatalomhoz minden
erejével, minden eszközzel ragaszkodó egyházfő-politikus és a szabadság gondolatát,
gyakorlatát beteljesíteni kívánó forradalmár igazsága egyaránt igazság, sőt olykor'
az utóbbi álmodozás csupán, csak az előbbi megvalósítható.
Elgondolkodtató, különös, hogy ez az üzenete Sütő két drámájának — vagy l e g alábbis ilyen értelmezésre is lehetőséget ad. (Kriterion, 1975.)
RÉZ PÁL

Költészet és létértelmezés
KERESZTURY DEZSŐ: ÉGŐ TÜRELEM

Keresztury ú j verseskönyve a mai magyar líra átlagából törvényt kereső szenvedélyével, eredeti filozofikus igényével emelkedik ki. Az elemzés hálóját tágabbvilágra veti rá, mint a közvetlen tapasztalat: nem az esemény, hanem a lét a költőélménye, a konkrétumot meghaladó tágasságával. A vers kozmosz- és önértelmezésegyszerre, a „kettős arcú sors" vallatása: a történelem mint szüli „ . . . parány-világok,
napjait feldúló hallalik vérszomjas tébolyát", ám miképp váltja át „ . . . határtalan
naprendszerek személytelen törvényeit emberszóra". Az alkotó én jellemzője a metafizikát kutató ösztön, mely az egyszeriből, köznapiból szüntelen az egyetemes, általános felé tekint. Nem a banális életet élő reflexember, hanem a „megkötözött szabadsághős", akinek sosem az illúzió, hanem a bizonyosság ad nyugalmat. Gondolatisága mégsem valamiféle holt didakszis tantételeinek összege, hanem mindig a
megismerés drámáiból, a történelmet alakító-elszenvedő ember dilemmáiból b o n t a kozik ki. Ellentmondások érlelik, feszítik:
A csillagokig tör föl a hit;
ami miénk, feldúlják itt lenn,
s kitűzzük a közönyös űrben
erőnk hódító zászlait.
Egyazon törvény hatalma parancsol, mégis „ . . . csak a múlandót érdemes szeretni,,
csak a tünékenyt érdemes keresni".
Gondolati költészetét nem csak a doktrinérségtől — a hagyományos Öszikék-líra
rezignált bölcselkedő hajlamától is el kell határolnunk. Ne tévesszen meg senkit a
kötet címével Aranyra emlékeztető záróverse, a Mindvégig! A képekben lobogó láng:
túlmutat a megfáradt ember öngyötrő panaszán. Az ősz itt nem az eliramló élet
jelképe, nem az elmúlás évada, hanem — a reneszánsz öregségszemléletére emlékeztetően — a beért termésé, a gazdagodásé, a rendteremtésé. Mérsékletre, fegyelemrefogott vitalitás, és nem nosztalgikus mélabú. A költő, a „fegyelembe bújt lump",
szerpentinen, lankán is fölfelé halad, s mintegy fölszabadítja szorongásaiból a gondolat: „Miért kétségbeesnünk azon, hogy az életbeli rend érvényes ránk is?" Legföljebb sztoikus, de nem szkeptikus; mert beszűkült létben is teljes emberként akar
élni: „Legyek magamnak is kaptatója: kavics formálója: simító erő, de tömörítő,
hogy szikrám pattanjon, acél ha üt rám." Magánya se a kivetettségé, mégha úgy
tűnik is, hogy „ingó vízre feszített ég". A számvetés jogát, a mérleg megvonását se
hagyja az utókornak; ítélőszéke az „itt és most" legyen, követeli. Találóan fogalmazza meg önarcképét, életelvét:
95»

sokszoros arc: nem előre-hátra,
tekint fel is, le is, kifelé s magába.
A feladatvállalás sem önkorlátozás:
rendezni, mi részed lett, a
egy életet megér.

tébolyt,

A vers: a mindenség lírai birtokbavétele, „a porló életén" átsejlő rend.
A lét vallatása költészetében mindig üdvtanba, morális tanításba megy át. Jó
megfigyelés a Sőtéré — Keresztury gondolati hajlamának erkölcsi átszövöttségéről.
„Latin és mégis puritán: teli sajgó lelkiismerettel és felelősségérzettel." Akkor érzi
otthon magát a világban, ha nem az önérdek, nem a félsz, hanem a szolidaritás a
törvénye. Az ember sorsát nemcsak a gép kétarcú, démoni és angyali hatalma h a t á rozza meg, hanem belső szándéka is. Idegennek érzi a magatartás szélsőségeit: az
individualizmust, a romantikus prófétaságot, a személyiség elfojtását:
Mi jobb: az üdvösség? a sziklasír? vagy úgy
vegyülni el a létezés múló s örök
sodrában, mint a fény, árny, felleg, évszakok...

?

Értékkészletében nem a szenvedély önemésztő elfogultsága, hanem humánus és kollektív tett a fontosabb; a játék, az alkotó láz, „a testvér-vágyból felépülő ház".
A hitvallók moráljával szemben a sziklavájóké. A „szívósan hajló fűzfagally"
példája.
A kötet legnagyobb gondolati s költői teljesítménye a Triptichon,
amely —
mint egy modern XX. századi Gilgames-eposz vagy Juhász Ferencre emlékeztető
verses esszé — világlátásának összegezése. E dantei léptékű mű a természet s a
lélek párhuzamával indít:
Lélek: örökké itt van s elsuhan,
láng szív pernyéje, méz epe,
magát lezáró párhuzam,
dallam: hang s ritmus összege;
harc: cél s erő gyümölcse:
tett;
sóvárgás: kint s bent végtelen;
bilincsoldó, teremtő
képzelet;
szabad sors, végső értelem.
M a j d megmerül a világ gazdagságában, amelyet — alkony és hajnal közt — az idő
bont ki; amely a költészet nyelvén álom és valóság, látomás és emlékezés, sors és
képzelet, mítosz és ráció, meditáció és szorongás. A harmadik rész — a születés és
halál végpontjai között — az élet stációit járja be:
születés halál közt pár pillanatra
lehetsz egész magad; kigyúlsz,
bár hullva hullsz
és szétfreccsensz a változásba halva.
Zaklatottabb, modernebb, sokszínűbb költészet az Égő türelem, mint volt a Dunántúli hexameterek, önuralom és keserűség, belátás és nyugtalanság hullámzik benne.
Az ambivalencia, a belső konfliktusosság jele az önmegszólító-kérdező drámai monológforma is. Érdekes ú j fejlemény a groteszk megjelenése. Ilyesféle sorok is olvashatók a kötetben: „Kötél nyakadon a fény értelem, erőd löttyedt bőr, avas nyári
vaj, véred agyadon kiforr." NEgy másik verséből a végzet mint Gorgó-arc pillant
ránk, s a „hurokba dugott megkínzott fej" látomása döbbent meg. Kinő a közönyből
-96

a gyász, vad éjszakai ordításban szakad föl. E belső tépettséget, „akár a mértan
ábrái, szerkezeteik, szimmetriáik hálójával", a mívesség formakultúrája fegyelmezi.
A gondolat pórázáról sose szabadul el a kép önálló életre; a kompozíció zártsága,
logikája az érzelmek áradását mindvégig mederbe szorítja.
Az imént már elemzett ciklikus bölcselő költemény mellett gyakori műfaja a
portrévers és az epikus emlékezés is. Az előbbire a Zrínyi és a Széchenyi, az utóbbira az Emlékezés apámra a legjobb példa. Legkevésbé sikeresnek az alkalmi vers
mondható (Egy firenzei kirakat előtt, Kiállításon stb.). Ezekben néha nehézkes pátoszba téved a hang, prózába hull a gondolat, didaktikussá szürkül a mondandó.
Költői alkatának inkább megfelel a műalkotás-, mint az élménykifejező líra, a lírai
én közvetlenségével szemben annak stilizáltsága.
Kései virágzás? Az, de költőjének nem hátrányára, sőt előnyére. A megelőző
sok évtizedes tudósi és kritikusi munkálkodás nem vált lírája ártalmára. A rendkívüli szellemi készültség, ahelyett hogy -filozopter bágyadtságúvá hervasztotta volna,
inkább érlelte intellektusa érzékenységét, növelte hangja kifejező erejét. Rokonsága
az angol barokk és a német klasszicizmus eszmékben gazdag lírája. Mondandója
azonban korszerű:
sodródj, szárnyalj, halódva is
életre készen!
Az ember arra született, hogy meglelje helyét s szerepét a világban. „Nincs más:
vállalni, ami van." Ez létértelmezésének lényege. (Magvető, 1975.)
GREZSA FERENC

Szilágyi István: Kő hull apadó kútba
Nem könnyű olvasmány Szilágyi István ú j regénye, már csak azért sem, mert
története inkább a lélek zárt színpadán játszódik, nem a cselekvés fórumán. Ahogy
előrehaladunk a kitérők, az epizódok és kommentárok sűrűjében, úgy bontakozik ki
a puszta történet a szemünk előtt. És ahogy megismerjük a történetet, úgy válik
egyre fontosabbá és jelentősebbé az egymást átszövő epizódok és kommentárok buja
tenyészete. A történet váz lesz csupán, amely persze eléggé karakteres, eléggé teherbíró ahhoz, hogy hordozza a részletek, kommentárok és utalások szerves rendbe álló
tömegét. Valójában ezekben a kommentárokban és utalásokban ölt alakot a sokrétű
regényvilág. A Kő hull apadó kútba ugyanis olyan gazdag valóságanyagot és ha
szabad mondani, olyan súlyos történetfilozófiát hordoz, amely csak a regényvilág
rétegei szerint közelíthető meg. Szilágyi István művében külön kell választanunk a
lélektani regényt, a szociológiai rekonstrukciót és a történelmi
példázatot.
Először is lélektani regénynek kell látnunk, méghozzá olyannak, amely kivételes
•erővel és hitelességgel idézi fel a főhős: Szendy Ilka egyéniségét, tudatát, sőt ösztöneit. A történet viszonylag egyenes vonalú. Szendy Ilka gazdag tímárnemzetség
utolsó sarja, aki örökölte a tartást és a vagyont, s hozzá valami csökönyös, konok
igényességet, amely magányra ítélte, arra, hogy méltó társ nélkül élje le életét.
Fiatal leányként egy legátus alkalmi szeretője lett, teherbe esett, a nemkívánt magzattól megszabadult, árva maradt. Különben alig történt vele valami. Aztán, szeszélyből vagy torkig érő magánya következtében, egy napszámos, Gönczi Dénes szeretője lett. Valójában egyikük sem vállalja a viszonyt, Ilka a test cselének tartja,
7 Tiszatáj

97

amely erőt vett a lélek szabadságán; Dénes pedig kényszerűségnek, amelyet az úri
„kisasszony" parancsolt rá, és ő legfeljebb engedelmeskedett, szabadjára eresztette
ösztöneit. A kisváros, ahová a leány; és a falu, ahová a férfi tartozik, egyaránt
elítélné, képtelennek tartaná ezt a kapcsolatot. Az ősi szokásrend megsértését látná
benne, amely mindenkinek kijelöli a társadalmi helyét és megszabja erkölcsét, viselkedését, egész életét.
A kikényszerített, de nem vállalt szerelmi viszonynak valamiképpen be kell
fejeződnie, a megsértett szokásnak és etikának helyre kell állnia, ezt érzi mind a
leány, mind a férfi. Dénes ezért választja az amerikai kivándorlást, mint lehetséges
menekülést, ezért hagyja el feleségét és gyermekeit. Ilkát a menekülési szándék
bosszúvággyal tölti el, és utolsó éjszakájukon leszúrja a férfit. Testét egy apadó
kútba veti, kövekkel rekeszti el, a kút felett egy ólban malacokat nevel. Gyermekei
gyanánt dédelgeti, finom gyolcsruhákba öltözteti őket. Kényszerképzetek és kényszercselekvések rabja lesz. „A kút töltése — olvassuk —, a malacokkal való bajmolódás
olyan valóság volt — talán az egyetlen —, melyben lelke nyugton lehetett. A cselekvés és a cselekvéssel rálátás nélkül együtt haladó tudat egységének ezek a pillanatai oly légmentesen illeszkedtek egymáshoz, hogy még bár arra sem figyelt, jól
zárja-e be a kaput, és.nem ügyelt kútapasztó, malacdédelgető titka leplezésére sem.
Mégis, ilyenkor sohasem fordult elő, hogy ne lett volna bezárva a kapu. És mindig
olyankor hajolt le egy-egy kőért is, mikor senki sem láthatta."
Szendy Ilka a bűn és a lelki kényszer világában él, egyéniségétől mégsem lehet
megtagadni a rokonszenvet. Sorsában van valami tragikus, már csak azért is, mert a
pusztulást, az erőszakos halált ő sem kerüli el, sőt mintha keresné, elébe megy.
És alakjában is van valami tisztaság, valami „artemiszi" jelleg, mint Németh László
rideg és kegyetlen nőalakjaiban, Kurátor Zsófiban és Kárász Nelliben. Szilágyi
István hitelesen és árnyaltan ábrázolja azt a lelki mechanizmust, amely a leányt
szörnyeteggé teszi. De arra is rávilágít, hogy a szörnyeteg sors nem pusztán a személyiség belső logikájából fakad, hanem az Ilkát körülvevő szociális környezet természetéből, jellemtorzító viszonyaiból is.
A Kő hull apadó kútba ugyanis a mesteri lélekrajz mellett társadalomrajzot ad.
A regénynek van egy szociális jelentésrétege, amely tér és idő pontos meghatározása,
egy eltűnt világ művészi rekonstrukciója révén mutatja be a századforduló magyar
társadalmának egy szektorát. A történet „Jajdonban" játszódik, az 1904-es orosz—
japán háború idején. „Jajdon", ahogy a borítón látható Wesselényi-szobortöredék
figyelmeztet, és ahogy a környezetrajz igazolja, Zilahhal azonos. A századfordulón
magyar kisváros, Szilágy vármegye székhelye, a Partium egyik ősi és nevezetes
városa. Megyei urak, parasztpolgárok és főként mesterek, iparosok lakják, Szendy
Ilka családja és környezete is az utóbbiakból áll. Ez a nagymúltú és dolgos réteg
széthullóban van, szinte vegetatív életet él. A töltöttkáposztán és a fanyar borokon
kívül alig érdekli más. Már az iparral is alig foglalkozik, a mesterek nem nevelnek
inasokat, nehogy pár év múlva versengeni kelljen velük a vásárokon. Idegen számukra a nagyvilág, az ország, a köröttük zajló, készülő történelem. Sodortatják
magukat a lét közönyös hullámaival, megtörténik velük születés, élet és halál, anélkül, hogy változtatni akarnának sorsukon. „Jajdon például ez idő tájt még n e m
»látja«, csupán — pillanatok láncolatába foglalva — »éli« önmaga idejét. Az emberek születnek — gondjuk tovább a fönnmaradás. Meghalnak — s ezzel megszűnnek
a fönnmaradás gondjai" — olvassuk a regényt.
Pedig, ahogy Ilkának, ennek a hagyományos iparos rétegnek is vannak erényei.
Szakértelme, ügyessége, a mesterség iránt érzett szeretete egészíti ki közönyét, dölyfét, azt, hogy tétlenül nézi saját pusztulását is, és nem érez semmi felelősséget a
kivándorlásba kényszerülő földnélküli parasztok, maga az ország sorsa iránt. A mesteri tudást, a tehetséget elfedi, agyonnyomja, felemészti a zsíros jólét és a nehéz
közöny. Jajdon is „elefánttemető", ahogy Németh László Csomorkánya; jobbra való,
magasabbra hivatott emberi sorsok sírja. Mint ahogy, akár jelképes lehet, Gönczi
Dénes igyekvő akarata, dolgos karja is az „apadó kút" martaléka lett.
98»

„Apadó kút" az egész századeleji magyar (és erdélyi) világ, ahogy Szilágyi
István regényében megjelenik. „Apadó kút", amely tehetetlenül várja a „hulló
köveket". Aligha véletlen, hogy a kolozsvári író is a századfordulót választotta történelmi színtér gyanánt. Spiró György, Deák Ferenc és Gion Nándor után ő is érzi,
hogy újabb kori történelmünk nagy fordulata valamiképpen a századfordulónak
abban a világában történt, amely a millenniumi díszelgéstől tartott az első világháború történelmi katasztrófáiig. A század magyar történelme, legalábbis amit ez a
történelem eddig hozott, a századforduló tehetetlen, közönyös és hazug világából
veszi eredetét. Szilágyi István is ezt a századfordulós Magyarországot idézte meg,
regényének ez ad példázatos erőt. Példázatos erőt, amely ugyanakkor nem teszi
elvont parabolává a regényt. A Kő hull apadó kútba nem általában a történelemről
(még csak nem is a magyar történelemről) beszél, hanem korhoz kötötten a magyar
(erdélyi) századforduló világát, fenyegetettségét és tehetetlenségét mutatja be.
A lélektani, a szociális és a történelmi jelentésrétegek, ha elemezni akarjuk
Szilágyi István művét, szétválaszthatok, önmaguktól azonban egyáltalában nem válnak szét; autonóm, szuverén regény világgal, ha tetszik, „műegésszel" találkozunk.
Olyan rendszerrel, amelyben minden összefügg, minden kölcsönös, amelyben a lélektan, a szociológia és a történelem egymást magyarázza, egymást egészíti ki. Ez az
egység, a regényvilág szerves és ökonomikus rendje ad Szilágyi István művének
kivételes esztétikai erőt. De nemcsak ez: nyelve, stílusa is, amely eredeti kifejező
erővel, pontos fogalmazással, ugyanakkor „látomásos" képzelettel, elégikus zengéssel
beszéli el a történetet, érzékelteti az árnyalatokat. A romániai magyar irodalom, úgy
látszik, szinte minden esztendőben letesz elénk egy nagy regényt. Sütő András
(Anyám könnyű álmot ígér), Szemlér Ferenc (A mirigy esztendeje) és Bálint Tibor
(A Zokogó Majom) könyvei után most Szilágyiét. Az „év regénye" alighanem a Kő
hull apadó kútba volt. Nemcsak a romániai magyar irodalomban, az egyetemes
magyar prózában is. (Kriterion, 1975.)
POMOGÁTS BÉLA

Végh Antal új könyvei
„Legutolsó műve, a Miért beteg a magyar futball? széles körű érdeklődést váltott
k i . . . " — olvasom Végh Antalról ú j könyve, az Ökörsirató borítóján, s arra gondolok, írhat ő akármit, annyi olvasót már sosem hozhat izgalomba. Sőt az is megeshet, hógy e kivételes siker árnyékában értékesebb munkái is melléktermékké
degradálódnak. S mert régóta tartok ilyesfajta veszélytől, most rácsaphatnék: no,
uram, elérte, amit akart, de hogy a szépíró hogyan bírja majd ezt a reflektorfényt,
arra befizetek.
Mivelhogy én az elbeszélő Végh Antalra fogadtam, s ma is azt tartom a legtöbbre, noha országos figyelmet szociografikus írásaival keltett. Tagadni az utóbbiak
fontosságát sem akarom, sőt azt hiszem, hogy némely témákban az ő szókimondása
nevesebb pályatársaira is kedvezően hatott. S meggyőződésem, hogy a futballkönyv
is súlyosabb problémák átgondolására bujtogat, mint amennyi igazságot módszeresen
igazolni tud. Ezért sajnálom, hogy nem alaposabb.
S miért nem az? Tettem fel a kérdést már korábban is, mikor égetően fontos
publikációit pontatlanságai miatt ki lehetett kezdeni. Valószínűleg azért — gondolom
most —, mert a lényeg átlátásának szépírói bizonyossága és a kibeszélhetés türelmetlensége közepett nem volt sem kedve, sem ideje a hézagtalan felderítésre. Kárát
vallotta ennek a munka is, ő is, de az igaz, hogy az árnyalatok felderítését — miután
ő a nehezét kimondta — már mások is elvégezhetik.
7*

99

Az elbeszélő azonban nem áltathatja magát ezzel. Igaz, a színvonal itt is egyenetlen. Akad elnagyolt, leegyszerűsített figura, kimódolt bonyodalom, gyakran bőbeszédű az előadás is, de ahol elemében van, a részletezést is szükségesnek érezzük,
értékesnek minden mozzanatot. Hol van tehát elemében? Ha erre válaszolni tudunk,
talán kudarcairól is érvényesebbet mondhatunk.
Nem lehet véletlen, hogy már előző novellás kötetében, az Aranyalmában
is a
címadó novella volt a legszebb. Még előbb, a Nyugtalan homokban az Egynapi boldogság. Most pedig, tehát az ökörsiratóban
az Amíg az ember él... — S nem csak
én érzem ezt így, Rónay György is az Egynapi boldogságról írta: „ . . . h i b á t l a n ,
egészen a legutolsó mondatig." Az Amíg az ember él nem csak hibátlan — s ebben
a Magyar Nemzet kritikusa, Tarján Tamás is megerősít —, megrendítő is. Ez a
novella, mint a többi is, egy öregasszonyról szól. Szorongás, magány, fájdalom,
munka, kiszolgáltatottság foglya ez az öregasszony. Életnek háttal, „halállal szemközt", a „semmi ágán" vacog — mondhatnók, de akkor elsikkadna az a jellegadó
tény, hogy ebben a helyzetben is végzi a parasztasszonyok mindennapi teendőit.
Kósáék emlékezetes filmjében egy mitologikus hószakadás temet el és örökít halhatatlanná egy ilyen öregasszonyt, itt a társtalanság miatt embertelenné súlyosult
terhek elviselésének látványa. A semmi, amelytől reszket, szóba sem kerül ebben a
novellában, az ő magányát a társaslétben gyökerező érzékenység emlékezete népesíti
be, s a szürke töredelmek hószakadása avatja szívszorítóvá az árvaságot, tőlük lett
ilyen kegyetlenül nehéz és érzékletes a lét terhe.
S mert az írónak anyja ez az öregasszony, a szociográfus leleplező ingere által
mozgósított anyag alázatosan szolgálja a teljes ember megörökítéséért küzdő ihletet.
Ahol a szociográfus uralja az írást, ott — sokszor indokoltan — problémákra hegyeződik ki a mű, ahol mélyebb és személyesebb fájdalom, ott a veszteségtudat az
emberi vonások és a sors kirajzolásában felejthetetlen árnyalatokat tud előhívni.
Drámái, melyek Színvallatás c. kötetében ugyancsak most jelentek meg, azt
hiszem, azért gyöngébbek elbeszéléseinél, mert ezt az alázatra és koncentrációra
kényszerítő mélyebb ihletet bennük nem tudja központi szerephez juttatni. Nehéz
is volna, hiszen a drámához dinamikus emberek kellenek — s persze még sok minden. Tény, hogy ezek a világjobbító figurák, akiket színműveiben Végh Antal felléptet (többnyire tanítónők), szegényesebbek, jellegtelenebbek, mint az elbeszélések
reszkető öregei. Akiket pedig meg kellene váltani vagy homályban maradnak, vagy
túlságosan hitványak. Nincs ereje és súlya a szerelemnek sem, pedig mindig centrális szerep bízatik rá. Különösen az idilli pillanatok ábrázolása vérszegény, civakodni
hitelesebben tudnak Végh Antal szerelmesei mint szeretni, bontani hatásosabban
mint szőni. A Holnap vasárnap is ezért emelkedik ki a többi színmű közül: a „kizökkent idő" indulatai szabadulnak el benne.
Mindezek ellenére hiba lenne Végh Antal igazi terrénumát a méltatott írásokkal határolni körül. Tehetsége sokkal nyitottabb és nyugtalanabb, problémaérzéke
éberebb, s olyan novellái, mint a Disznófül, vagy az Ivott a király, merőben más
képességek erejére figyelmeztetnek. Pedig az előbbi „csak" egy építkezés tortúráiról
szól, de a groteszket előállító szándék olyan kitűnő ösztönnel avatja élő cselekménymozzanattá a panaszhalmaz minden elemét, hogy a bizarrnak ígérkező történet szinte
észrevétlenül kerekedik magvas példázattá. Az Ivott a király nem ilyen hibátlan,
mert a leleplező reflex éppen ott s akkor fokozza le a figurát, ahol finomabb és
bonyolultabb ábrázolás igazán mai drámát bontakoztathatna ki. A kétféle deklasszálódás különbségéből eredő kapcsolat és feszültség megsejtése azonban így is olyan
felfedezés, melyből remekművet alkothatna egy avatott filmrendező.
S nemcsak ebből a torzóból. Az ökörsiratónak
alig van darabja, mely meg ne
lepne valamivel, amire figyelni érdemes. Eredetisége, bátorsága, szellemessége most,
a beérés fázisában is kamaszosan szikrázik. S nem lepődnék meg, ha a futballkönyv
sikeréből nyerhető időt és kedvet szépírói lehetőségei szívósabb és teljesebb megvalósítására fordítaná. Kitelik tőle. Kitelhetne.
KISS FERENC
100»

Bosnyák István: Vázlatok egy [Si n kó]-portréhoz
A kötetbeli tanulmányok elsője — indítás is lehetne ez — szól a kritika „műfajáról" is. Bírálja benne Bosnyák „ . . . az irodalommal való foglalatoskodás olyan
»objektív« módozatai[t], amelyek . . . »az objektív analízissel«, »tudományos hozzáállással«, »egzakt viszonyulással« lényegében irodalmi szakkérdéssé redukál [ják] azt
is, ami arra semmiképpen sem redukálható, tudniillik az alkotó ember műben
testet öltő életkérdéseit, magát a szóban forgó életet", elfelejtve, „ . . . hogy ami ma
»irodalom«, az tegnap még szitok vagy egzaltáció, undor vagy áhítat, kétségbeesés
vagy swan — de mindenképpen az élő ember eleven kérdésköre volt, . . . olyasmi
tehát, amit csak az irodalom életességén elkövetett merénylettel lehet szakkérdések
összességére szűkíteni" (15. oldal).
Miért is a „precíz analízis" és „okos dedukció", minden szakszerűség csak „a
műbe transzponált emberi individualitás" megragadása érdekében használt eszköz
lehet.
Ez az elv kedves nekem, mert, úgy érzem, a leglényegesebbre akar vinni: az
embert látni és láttatni az irodalomban. Nem pedig tárggyá tenni az irodalmat,
hideggé és tulajdonképpen közömbössé.
Könyvében Bosnyák nem irodalomelméletet ad, hanem kritikai elemzést: szűkítsünk hát. A kötet végén egy tanulmányban Bosnyák összefoglalja Sinkó irodalomszemléletét. Ennek során írja, hogy Sinkó nem elvont esztétikai kategóriákat keres
a művekben: „ . . . a z egyes alkotók művében és életművében nem az érdekli, ami
hasonlóvá teszi őket más alkotókkal, hanem éppen az, ami megkülönbözteti
őket,
ami meghatározza individuum voltukat" (366. oldal). És idézi Sinkó szavait: „Szem
előtt kellene tartanunk, hogy a költő nem az »irodalom« és nem elvont irodalomtörténeti kategóriák kedvéért, hanem azért lett költővé, azért kellett költővé lennie,
mert kifejezést kellett adnia a legsajátabb, legbensőbb mondanivalók bőségének,
fájdalmaknak és örömöknek, mert lázadnia kellett a némaság átka, a saját magánya
ellen." (367. oldal.) Ezzel pedig Sinkó egyúttal saját írói világának titkát oldja fel
számunkra.
Bosnyáknak sikerült a legjobb könyvet írni Sinkóról. Sajátos összhang van Bosnyák módszere és Sinkó művészete között. Találkozás, amelyben Sinkó nem „tárgy"
és nem „téma". A tanulmányok minden sora Bosnyákot igazolja: mert ő meg Sinkót.
Mindenkit, aki Bosnyák könyvét olvassa, mindenkit Sinkó győz meg. És érezzük:
Sinkó életének sajátos feszítéséből született ellentmondások átélésének megszenvedett gyümölcse minden írás. Azért, mert létének, cselekvésének archimedesi pontja
egy olyan elv, a szocializmus, amely lényege szerint lázadás „minden hatalom ellen,
ami hazuggá teszi az életet, minden ellen, ami a dogmát fölébe helyezi a mindig
újjal meglepetést okozó életnek . . . minden ellen, ami megnyomorítja, szűkké teszi,
faji, vallási vagy nemzeti babonák rabságában tartja; minden ellen, ami elidegenít
embert és embert; minden ellen, ami szakadékkal választja el az eszmét a valóságtól, a szépséget a hétköznapi realitástól, az igazságot a gyakorlattól, a politikát az
erkölcstől, a cselekedetet a meggyőződéstől, és a szót a gondolattól." (29. oldal.)
A meghatározás a felszabadulás után fogalmazódik meg: konklúziója tehát
annak a harcnak, melynek az „ütközeteit" Bosnyák tanulmányai „írják le": egymással összefonódó folytatásban.
„Politikát az erkölcstől" elválasztó ellentét lehet a középpont: az erkölcsi követelmény fűti a forradalmi lendületet, a világ átalakításának erős vágyát, ez feszíti;
a cselekvés ívét újra meg újra a magasba. Hogy megtörő konfliktusokba sodorja a
valóságos mozgalmak összeomlása, méginkább pedig az, hogy a sikeres mozgalmakkal — ugyanilyen erkölcsi követelmények miatt — sodródjon ellentétbe. É s ,
ájult zuhanásba. Megragadó Bosnyák elemzésében: a sihedernyi, a szociáldemokrata munkásotthonban helyet és célt talál: a munkásotthon lesz számára az. De
101»

1914-ben elveszti ezt az otthont: kivetetté válik, magába vonul tehát. A belső keresés
eredményeként, a Galilei kör és főképpen Ady hatására újraérlelődik minden: 1919ben a megújuló mozgalom számára már apostollá kenheti fel magát. 1919 hite és
akarása: optimizmus, amely minden cselekvést áthat. Gyönyörű érveléssel indokolja
Bosnyák ennek a tizenkilences optimizmusnak a jogosságát. És éppen az optimizmus
jegyében eggyé tudta Sinkó fogni cselekvésben: a politikát és az etikát. Az összeomlás így megint otthonvesztés, amely hazájának elvesztése is egyben: kezdődik a
hontalan vándorlás emigrációból emigrációba. De a legsúlyosabb „bukás" még
hátra van. Mert a krízisből az optimisták védelme emeli ki: az Optimisták, megírása. És az érte való harc vezet a legdrámaibb széttépettségbe. A moszkvai ú t j a
hozza ezt és Párizsban teljesedik ki aztán. Alapelvei, azok, amelyek egész forradalmiságát, a világ átformálásának akaratát, és így a mozgalmakban és forradalmakban való részvételét szükségessé tették — valójában egyetlen lehetőséggé tették —,
ezek azok az elvek, amelyek szembekényszerítik őt az akkori politikával, Sztálin
gyakorlatával. Innét a drámaiság, amit -még súlyosabbá tesz a „taktika". Hiszen az
akkor még terjedő, diadalt ülő fasizmussal semmi más erő nem állt szemben, mint
a Szovjetunió. Ezt az egyet „elhagyni", a sztálini politikával szembefordulni, ezt
éppen az alapelv tiltja még.
Párizs: magányba és elszigeteltségbe azért szorítják, mert nem hajlandó a
Pereket dicsőíteni. A meg nem jelentetett író a meg nem jelenést vállalja inkább!
Az 1939-es megnemtámadási szerződés fakaszt végül ki mindent. És Sinkó teljesen
magába hull immár harmadszor, és a legmélyebbre: a szellemi pokol bugyraiba, a
szellemtehetetlenségbe.
Ezerszeresen igaza van Bosnyáknak. Ezeknek a konfliktusoknak végsőkig való
átszenvedése adja Sinkó művészetének értékét. Ezért „csúcsok" éppen azok az
elmélkedések, esszék és novellák, amelyekben ez a szenvedés perzsel.
A dráma konfliktusból élet-halál szenvedéssé azért lesz, mert felvonásai az
emigráns ember vándorlásai is: országról országra, Európa egyik végétől a másikig
(Bosnyák Sinkót követő szóhasználatával), a hontalan hazát kereső útjai. Otthonnak
keresése, így mondanám inkább. Keresése a munkás otthonnak.
Helynek, ahol írhat s olvassák: dolgozhat. Ütja során alig jelenik meg írása.
Ahol megfordul, felbukkan egy-egy — szétszórva Európa városaiban. Szélbe szórt
szavak ezek így. Folyamatosságot egyes-egyedül a Korunk jelentett. Egy kicsit. De
sehol az Optimisták. Pedig ennek megjelenésével válna az élet művé. Csak így
tudná folytatni az optimisták sorsát. Számára az írás évtizedeken keresztül monológok sora marad tehát: körülvevő némaságban. Visszhang nélkül, felelet nélkül.
Naplója: az elevenség egyetlen szövete ezért. És megint igaza van Bosnyáknak:
„ . . . sikeresen megvívta harcát, alkotói csatáját a »süket csillagokkal«, az életére
ráboruló teljes sötétséggel" (261. oldal).. Mert: „a kívül-belül hazátlan életben és
művében egyaránt veszélyeztetett embernek a »naplómánia« — ahogy maga nevezi
egy helyen a naplóírást — az utolsó, a legutolsó eszköz volt arra, hogy egzisztenciáját megőrizze, fenntartsa, megvédje a végső minden mindegytől és mindennemű
létfenntartási szándék feladásától". (259. oldal.) De az ilyen írás csak „tevékenység
illúziója". Ám ennyi is elég a léthez. Embervoltának végső határára szorítva ezt a
végső eszközt védelmezi, amikor naplóját írja.
És a végső és legmélyebb ponton mintha összekapcsolódna a jelen s a legrégebbi. A svábgyerekek megalázzák a gyermeket, mert zsidó. Aztán az embert
zárják lágerbe, mert zsidó. Végső fenyegetés: elpusztítják mert ember. A végső
megvédésre kényszerül, a felemelkedés hosszú és lassú útja ezzel kezdődik.
Magára eszmélés, aztán a partizánmozgalommal való kapcsolat, majd aktív
részvétele: őt is a győzelem felé vezeti. A keresett otthon felé is. A felszabadulás
után kezdenek megjelenni a művek és katedráról is taníthat. Végre kiemelkedhet
az alámerültségből, a szótlanságból, a számkivetettségből és a tragikus drámák
sorából.
Legyünk pontosak: a felszabadulás még csak lehetőséget nyit. Még felbukkan102»

nak ú j r a a kettősségek és konfliktusok. Akkor tisztul le minden, akkor nyugszik
meg végre, amikor megírhatja az Egy regény regényét. Az Optimisták folytatása
valósul így meg. Amikor megjelenik, ott és akkor találja meg végre az otthont.
Ezzel és ekkor oldódik fel az az ellentét, amely élete drámaiságának forrása volt.
Mert éppen drámája lesz erkölcsi-politikai tetté: egységük által.
Bosnyák a lényeget kínálja és a dolgok gyökerét tárja fel: azért, mert az embert keresi. Sinkó Ervint, az egyszerit. Akinek műveit ezután már soha nem
tudjuk irodalomnak és még kevésbé irodalomtörténetnek érezni. Hanem „csak"
cselekvést jelentő emberi szónak. (Forum, 1975.)
TORDAI ZÁDOR

Domonkos István: Redőny
Domonkos István kisprózái először a hozzánk is nagy példányszámban eljutó
újvidéki Képes Ifjúságban jelentek meg. A kiváló költő az újságműfaj szűk keretei
között is a lehetetlent próbálja: két-három flekken úgy fogja egybe a világot —
főképp a vajdasági életet —, hogy a lírai hangvétel mögül is mindig a valóság, az
életes helyzet lássék. Nem szokásos újságcikket, a rotációs lappal napok után elsárguló-megsemmisülő szokvány riportot fogalmaz. A riporteri barangolás nála a
bensőben már régóta hordozott — majdan tán verset is előhívó — élményvilág,
például egyetlen hangulat megszólaltatója: a külső látvány, a történés, a valódi
léthelyzet csak alkalom, hogy az író-riporter önmagáról és a körülötte levő világ
dolgairól vallhasson. Nem oly áttételesen, ahogyan azt verseiben a képei, vershelyzetei mögött megbúvó áttételes beszédben tette, hanem a legnagyobb, olvasói által
is követhető nyíltsággal.
Domonkos István cikkei, lírai áttűnésekben sem szegény „riportjai" mégsem az
újságműfaj, a napi igényeket kiszolgáló tájékoztatás felől közelíthetők meg. Minden
írás, mert költő írta, túlmutat önmagán: amellett, hogy feltárja a napi történelmet,
s a vajdasági valóság ezernyi problémájáról, a vándormunkások hontalanságáról, a
magánerőből megvalósított kisparaszti gazdaság gépesítésének nehézségeiről, a kihalásra ítélt mesterségekről, a meggazdagodás különféle fortélyairól, és a kívülállás
amott sem ismeretlen, kártékony módozatairól beszél, s egyben Domonkos életeszményét, művészetértelmezésének sarkalatos pontjait, kivallott egyszemélyű igazságát is mutatja. Rajzolja a verseskönyvek hátterét. A könnyen olvasható, némelyütt
tán szórakoztató írások a metaforák és lírai ihletésű mondatok környezetében első
pillantásra nem többek egy jól fogalmazó, az átlagosnál érzékenyebb író napi penzumainál. Folytatásra váró, mindig csak megkezdett, de végig sohasem vitt gondolatok, melyeket az objektív látás-közelítés módszerével csak szociográfiában, tanulmányban lehet pontosan kifejteni. És mégis: a versek hátteréül szolgáló lírai mögöttesre, a valóságélmények ily irányú toborzására utalnak. Ezek a költői életműhöz is
nélkülözhetetlen „adalékok" a riporterutakon kezdenek beszivárogni az életműbe:
egyrészt aktuális, nagy közönséget tájékoztató „lírai" híranyagként (kimondásuk
elsősorban a tárca jellegű novellákban, riportokban valósul meg), és az elsődleges
élményt csak nyomaiban követő, de az esztétikai szféra legkülsőbb köreiből is arra
visszakövetkeztethető versként.
A költő kisprózáiban sohasem veszi fel a megközelíthetetlen-megcáfolhata'tlan
ember pózát. A vágyott életteljesség itt is a költeményekben már tapasztalt totalitásigénnyel találkozik. A „hontalan", munkakörülményei folytán hazájából elvándorolni
kénytelen ember — éppen a kivetettség, a napi kenyér máshonnani előteremtése
miatt — sűrítetten éli a valóságot. Kibillentett helyzete, a munkakörülmények kap103»

csán hol növekvő, hol az abszurd tagadás leple alá búvó társadalmi aktivitása, a
vándorlét tarthatatlanságát napi gondként megélő élettapasztalata nem elég arra,
hogy a társadalmi mozgások és kényszerű változások miértjei felfedhetők legyenek,
de a tünet szintjén figyelmeztetnek. Domonkos ezt a nagy vonalakban hiteles tünetsort éppen a gyökereinél ragadja meg: az itthon maradt családtagok, a „kölcsönbe
adott" gyermek, az elfeledett, nélkülözésekre, szenvedésekre kárhoztatott feleség
vallomásos monológja, a hazulról írt vagy éppen távolba-idegenbe küldött levél döbbenetes képet rögzít. Benne nemcsak a külhoni élet és a menni kénytelenek életés gondolkodásmódja, életkultúrája tükröződik, hanem az önigazgató társadalom, a
helyi (falusi, sőt a család kötelékén belüli) kisközösség gondja is. Az árváltozás
rémülete, az itt-ott fejét fölvető korrupció, a tunyaság-lustaság és a hamis illúzióval kívülről szépnek látott vajdaság (A végtelen tenger hófehér hullámain) munkás
életekkel (Hát így...), a szegény tisztesség ki vallásával (Rózsika hazajött), a hivatástudat és szorgalom életformáló hatásával („Az én feladatom") keveredik.
Domonkosnak nincsenek illúziói: a csak látszatokból táplálkozó lelkesültség és
a rózsaszínlátás a riportert nem vakítja. Amikor a nagy szegénységben élő, sokat
szenvedett falusi öregasszonyt bemutatja, egy kicsit ezt az életformát megkérdőjelező, Angliából hazatért, egyetemet végzett lányának is igazat ad. Amikor meg a
szellemileg elmaradott gyermekek tanításában gyönyörét-élethivatását meglelő fiatal
tanítónő mindennapjaiban kalauzol, a magányból való kitörés, az emberi (személyi,
házastársi, baráti) kapcsolat szükségességére is utal. Sokkal összetettebb a világ, és
azt bonyolultságában híven követő riporteri álláspont, mintsem hogy. az igazságnak
csak egyik — tán éppen a köznapibb, s ezáltal hivalkodóbb — sarka' lássék! A kisprózák: novellisztikus riportok, találékonyan váltogatott műformák (levél, monolőg,
lírai helyzetkép, portré) szociografikus hitelét az ars journalist igazságkereső szenvedélye biztosítja. A törpe én magamutogatása, a föltörekvő gazdagok túlkapásai,
egyszóval: az emberhez méltatlan élet ellen az újságírónak mindig van vétója.
Végei László, a költő egyik legjobb értője, Domonkos István és" Tolnai Ottó
verseit vizsgálva, Lukács György pontos meghatározását hozta fel példának. „Marx
valóságfogalma nem esik össze a ténylegesen adott, a véletlennel, az esetlegessel
telített közönséges valóság fogalmával." „A romantikus vágyódás lényege tehát az —
és most már Végei eszmefuttatásával folytatjuk —, hogy az individuum saját forradalmi logikájánál felülmúlja a »ténylegesen adott«, közönséges valóságot". A korábbi
nagy versekben (Az élet az a német város; Kislányom: Görögország;
Kormányeltörésben) tehát — bármily furcsán is hangzik — a művészet a nagy, az esztétikai
szféra az elragadó, nem a belőlük kiolvasható, nyomról nyomra követhető valóság.
A Redőny sokszor csak nagy általánossággal fogalmazó, de mindenütt az életismeret
szükségességét hirdető kisprózái — itt elsősorban a szociografikus céllal íródott cikkekre, és nem a társművészeteket esszével megvilágító lírai hangú kinyilatkoztatásokra gondolok —, ezeknek a verseknek „alájátszanak", kiegészítő napi szükségből
táplálkozó szerepük okán is a Domonkos István-i életmű szerves részei. „Csak" a
hétköznapi, az itt-ott megkérdőjelezhető, „ténylegesen adott" valóságot mutatják,
hogy a művészi teremtő erő ki tudja mily párlatával meglégiesítve, versképzőesztétikumelőhívó erővé válhassanak. Szerencsés esetben a kis terjedelem sem gát
s ilyenkor már önmagában is észrevehető az ily f a j t a átalakulás. (A négy hangya.)
A szerteágazó témájú cikkek közül még kiemelendők a társművészeteket (leginkább képzőművészeket és munkáikat) tárgyaló esszék. Az író egyik lírai riportjában a
Dísztökökben már a művészsors nagyszerűségét ünnepli, ugyanakkor buktatóira és
veszélyeire is figyelmeztet. Az újvidéki piacon dísztököket áruló, a szépre, formára,
színre érzékeny huszonéves fiatalemberbe már „belelátja" a jövendő művészt, s hobbija abbahagyására ösztönzi; nehogy a kiváló festő, az éhhalálra kárhoztatott Nagyapáti Kukac Péter sorsára jusson. Ez a féltés, a művészettől való ilyes eltávolítás,
a kiválasztottak sorsát érzékelő gyöngédség, a tárlatokat, életműveket közelítő
esszékben megértéssé, gondolatpárhuzamok előhívójává alakul. Domonkos nem
képzőművészeti kritikus: esszéiben a művész világát belülről közelíti meg, s egyben
a művészet hitét és saját szépségeszményét hirdeti.
104»

Amikor Vladimir Velickovic egyik képéről azt írja, hogy az „ . . . áldozat m e g csonkított teste előttünk fekszik az éj fekete milliméterpapírján" és Koliger Károly
grafikai lapjait „képzeletünk korcsolyapályáinak" nevezi, tulajdonképpen verset ír.
(Egyébként a képzavarok ezekben az írásokban a legszembetűnőbbek, például „Művészetének motorja, a színek funkciójában való kétely, a vásznak
kényes-szeszélyestündéreit a tudat rácsai mögött tartja...".)
A vonal igazságát hirdető B. Szabó
György, a Fruska Gora-i dombokat vászonra vivő Homonai Pál, a lila zuhanásokat:
festő Maurits Ferenc, a kisimított ráncokat formázó Almási Gábor, a Tisza-parthóz.
hűséges Dobó Tihamér, a lendvai festő és szobrász Király Ferenc, és a konstruktivista Baráth Ferenc művészete — egyáltalán, a publicisztikai-lírai riportoktól különválasztható esszék, külön könyvet érdemeltek volna. A művészeti jellegű írások —
ha lírai kiállításbeszámolókról, baráti megközelítésekről van is szó — megbontják,
az összképet. Egy-egy másfajta, nem túl érdekes írás is elmaradhatott volna (Unalom, Bazooka,
Muravidéken).
Domonkos István jegyzetei, valóságot magukba fogó lírai eszmefuttatásai ekönyvvel kiléptek a rotációs papír adta gyors felejtésből. A Redőny a külvilágtól
elzárt, a fizikai és szellemi munka különbözőségén töprengő író lelkiismereti leltára..
A világból való kivonulás, a romantikus vándorélmény e pár flekkes írásokban»
nagyon is röghöz kötött: a címadó tárcában főszereplővé előléptetett csőszerelő»
munkásért van itt minden! Domonkos István magánemberi etikája így válik társadalmi tényezővé, publicisztikája így a saját írói munkáján túlmutató közösségi:
vizsgálódássá. (Forum, 1974.)
SZAKOLCZAY LAJOS

Zappe László: Cseres Tibor
Cseres Tibor eddigi életműve jóval izgalmasabb felfedező utat kínál az elemzőfeldolgozás számára, mint azt a felületes szemlélő gondolná. A sokat emlegetett —
és vitatott — „egykönyvűség" problémája például nemcsak az írói készség és a l k a lom nagy találkozásának alkotáslélektani vonatkozásait foglalja magában, de sokat..
megmagyaráz egy sajátos helyzetű prózaíró-nemzedék — az úgynevezett „derékhad" — művészi-emberi útjából is. A Hideg napok, a közvetlen műelemzés tanulságain túl, 1945 utáni prózánkban elfoglalt helye és jelentősége révén a magyarregényfejlődésre nézve is következtetésekkel szolgálhat. Az író ú j prózai kifejezésformákhoz való viszonyának vizsgálata — nyelvi-poétikai szempontból — szintén
elhanyagolhatatlan eleme az irodalomtörténeti igényű pályaképnek. A sematizmushullámtól a nemzeti önvizsgálatig sorolhatnánk még a kérdésköröket, amelyeknek
akárcsak részleges feltárása is érdekfeszítő szellemi feladatokkal és élményekkel
kecsegtet.
Ez a kismonográfia hagyományos módon a forma—tartalom viszony alakulását,
kíséri szemmel Cseres műveiben. Zappe László azonban módosít valamit a bevett,
eljárási sémán. A tartalomból többnyire az írói világszemlélet mindenkori meghatározó minőségjegyeit igyekszik fölmutatni: míg a formát, a prózai alakítást —
hol következményként, hol korrelativ jelenségként — a szemléletben kifejeződő
művészi-ideológiai tudatosság fokához méri. Ebből következik, hogy a pályarajz
hangsúlyai elsősorban az élmény és írói egyéniség konfrontációira, s azoknak is:
inkább a művek tartalmi rétegében megnyilatkozó jegyeire tevődnek át. Nyilvánvalóan bizonyítja ezt Zappe a „derékhad" sommás jellemzésével is: pályájukat
105»

.„ . . . még az önálló hang meglelése előtt megszakította a háború, a felszabadulás
után pedig a régi eredmények nyomán nem indulhattak tovább; mielőtt viszont
művészetté érlelhették volna az új világról való friss tudásukat, a dogmatizmus
esztétikája és művészetpolitikája állította akadályokba ütköztek." (7. 1.) Alkalmasint
annyit már itt is előrebocsáthatunk, hogy ez a leegyszerűsített megközelítési mód
nem a legbiztosabb kulcs a zárhoz: ritkán eredményez komplex, differenciált műelemzéseket, nem mindig tud rámutatni a pálya ú j szakaszainak lényegi eltéréseire,
a művészi minőségek ezeken belül változó viszonylataira.
Zappe három nagyobb alkotói periódust különít el Cseres pályáján. A „kettős
pályakezdés" hipotézisével még szerencséje is van: az 1945 előtti — alighanem
jelentéktelen — termést az 1950—53-as időszak újrakezdésével vetheti össze, megkerülvén az 1945 vagy 1948-as korszakhatárolással járó nehézségeket. (Cseresnek
ugyanis 1945 és 1948 között nem jelent meg kötete, az 1945-ös Földet iratokat csak
1950-ben követte az Ének a termelőszövetkezetekről.)
Tárgyilagosság, rezignáció,
illetve sematikusan feldolgozott falusi témák és élmények e pályakezdés kulcsfogalmai. Az 1953-as korszakhatárt Zappe az írói szemlélet módosulásából kísérli
meg levezetni. Ügy látja, hogy Cseres — noha az 1953-ig terjedő időben nem adhatott átfogóan igaz képet a faluról — az ekkor felgyűlt tapasztalatok és élmények
birtokában épp 1953 után lesz képes az egész falusi társadalom művészi bemutatására. Az okfejtés eredményeként aztán úgy tűnik fel, mintha Cseres (akinek Zappe
szerint még ekkor sincs „önálló válasza a kor kérdéseire") az irodalompolitikával
egyidejűleg eszmélt volna rá a dogmatizmus kártékonyságára (!). Mindazonáltal a
műelemzések, de az ábrázolás új hangsúlyainak regisztrálása sem utalnak itt meggyőzően ú j alkotói korszak kezdetére. A megállapítás — „ . . . ezután bontakozik ki
igazán objektív érvényt kereső látásmódja, megjelenítéssel dolgozó írói technikája"
(27. 1.) — sokkal inkább az 1957 utáni Cseres-művekre érvényes, mintsem az
1953-at követően megjelentekre. Valójában csak 1957 után bővül az élménykör, az
írói eszköztár is ekkor válik érzékenyebbé, gazdagabbá. Nem a falu világának külső
leírása már a kizárólagos cél, hanem a belső világ, az életforma lelki-morális következményeinek analízise. Zappe mindössze két rendezőelvre egyszerűsített eljárása
azonban a hatvanas-hetvenes évek műveivel szembesülve mond csődöt igazán.
A megjelenítés és ábrázolás műbeli horizontjának tágassága, illetve a szernlélet
esztétikai determináló jellege láthatóan csak a kisregények felületi rétegének fölfejtéséhez adnak kulcsot (Búcsú nélkül, Játékosok és szeretők, Hideg napok). Az eszmei töltésű motívumokra való összpontosítás igy nemcsak a művek valódi értékeit
hagyja homályban, de a nem túlságosan bonyolult regényalkatot (Hideg napok) vagy
az elbeszélés struktúrájának súlyos következetlenségeit (Búcsú nélkül) sem képes
felderíteni. A Hideg napok elemzése — bár messze kiemeli a regényt a többi Csereskönyv sorából — paradox módon egyetlen értéktartalmú kategóriát sem alkalmaz.
A regény értékeire így megint csak a téma és az anyag újszerűségét hangoztatva
próbál rámutatni; anélkül viszont, hogy akárcsak önmaga számára is megfogalmazná
a mű eszmerendszerét koordináló epikai (és társadalmi) szituáció valódi természetét.
Kiemelkedően jó regény a Hideg napok, valóban helye van modern prózánk élvonalában. Az azonban, hogy ez a mű a magyar nemzeti önvizsgálat regénye —
•egy évtizeddel a mű megjelenése után —, merész túlzásnak tetszik: a napi kritika
vélekedéseit bizonyosan érzékenyebben kellett volna megszűrnie a szerzőnek. A Hideg napok mindenekelőtt a téma körüli vákuumot töltötte ki, megítélésében ma is
észlelhető az irodalomszociológiai tényezők megnövekedett szerepe. Az értékkülönbségek megállapításának — a monográfus számára is — alapvető követelményével
leginkább akkor áll szerzőnk hadilábon, amikor egy korszakon belül megsokasodó
kisprózai művek híerarchizálását kellene elvégeznie (1953—60). Sajnos, sem az
elemzések, sem azok terjedelmi megosztása nem utalnak efféle törekvésre (vö.: Justh
Zsigmond szerelme és az Őrült álmok). Az írói pálya állomásainak monoton számbavétele ilyen módon nem emlékeztet a biztos anyagismeret birtokaban prózairodalmi kontextusokra, pálya- és nemzedéktársak műveire kitekintő, a vizsgált élet106»

művet sokoldalúan megvilágító monográfiára. Számos egyéb hiányosság közül csupán egy lényegeset emeljünk még ki. Cseres életrajzának vázlatos felidézése kapcsán
utal Zappe az író elhatároló élményeire; a nyelvi indíttatásokra és a háború éveire.
Az utóbbi fonalát nem ejtheti el, hiszen módszerének középpontjába éppen az
effajta élménykonfrontációt állítja. A művek nyelvi rétegének Cseresnél semmiképpen sem irreleváns szerepét azonban mindvégig elhanyagolja. Még ott is, ahol a
nyelvi közlés (egyénítés, elhallgatástechnika stb.) a drámai hatáskeltés egyik legfőbb komponensévé lép elő (Hideg napok).
Zappe eljárásának — az egész monográfiára nézve — legsúlyosabb gyakorlati
következménye az, hogy voltaképpen mereven lezárja az életmű autonóm, öntörvényű mozgási terének határait. Azzal, hogy a szerző nem tudatosította önnön módszere rejtett veszélyeit, olvasójának is le kellett mondania a bevezetőnkben jelzett
szellemi kaland izgalmáról. (Akadémiai, 1975.)
KULCSÁR SZABÖ ERNŐ

M. Pásztor József: József Attila műhelyei
Már címével is ú j szempontú vizsgálódást: József Attila életútjának és életművének az eddigiektől eltérő feldolgozását sejtető munka. Az alcím — „Lapok,
szellemi és irodalmi csoportosulások" — tovább tágítja, mintegy magyarázza a címet.
A feladat — amelyet már e cím és alcím kettős meghatározottsága körvonalaz —
nem könnyű. Hogy mennyire nem az, érezhető abból is, hogy könyve elé két bevezetőt is írt a szerző. Mindkettőben a kötet alkotói módszerét, szerkesztését igyekszik indokolni — a címben szereplő fogalom további tisztázásával.
A műhely fogalma benne él az irodalmi és szellemi köztudatban, de jelentése
nem egyértelmű. A szerző meg is jegyzi munkája indításakor, hogy „ . . . az alkotóműhely fogalmát lexikonaink, kézikönyveink nem magyarázzák." Ezért a Magyar
Irodalmi Lexikon „irodalmi társaságok" és a Világirodalmi Lexikon „alkotás" címszavából kiindulva adja meg a könyve vezérfonalát jelentő „műhely" meghatározását: „ . . . az író számára az alkotóműhely jelenti a neki eszméket, művészi-írói koncepciókat közvetítő személyekkel és csoportokkal való kapcsolatot, továbbá az irodalmi intézményrendszeren belüli helyfoglalását."
Az így értelmezett műhelyeknek a tükrében kíséri végig a költő életútját M.
Pásztor József. Monográfiája megírásához nemcsak a gazdag dokumentumanyagra, a
József Attila-kutatások eddigi eredményeire, de a költő levelezésének kiadás előtt
álló válogatott kötetére is támaszkodhatott. Idéz olyan — korábban megjelent —
emlékezésgyűjteményekből is, amelyek hovatovább már hozzáférhetetlenekké lesznek. Segítségére voltak saját korábbi kutatásai is. Éppen az elmúlt években jelent
meg több publikációja is József Attila és nemzedéktársainak kapcsolatáról.
A József Attila műhelyei azonban nem ezeknek a cikkeknek a továbbgondolása
és kötetbe illesztése csupán, hanem az anyagnak egy jóval tágabb értelmű, teljességre törekvő, koncepciózusabb feldolgozása. A József Attila számára életében alkotói közösséget jelentő valamennyi lapot, folyóiratot, csoportot, azaz műhelyt számba
veszi. Az elsőtől, a makói iskolai önképzőkörtől egészen a Szép Szóig. Megismerteti
olvasóit szerkesztői koncepciójukkal is, az irodalmi és szellemi csoportosulások társadalmi-irodalmi szerepével és jelentőségével.
A kötet szerkesztése — sajnos — nem tükrözi következetesen e koncepciót. A célok azt a megoldást kínálnák, hogy a kötet vázát együttesen-egyszerre alkossa az
107»

időrendi bontás és az alkotócsoport-közönség, műhely-fórum egymást kölcsönösen
kiegészítő dialektikája. M. Pásztor ezzel szemben: míg a Makó—Szeged—Bécs—Párizs
önmaguk diktálta sort időrendben követi, addig a továbbiakban a hirdetett platform és program szerint is ismerteti a nemzedéktársak műhelyeit. Ez az utóbbi —
bizonyos értelemben jogosnak látszó — eszmei-tematikai csoportosítás azonban szükségszerűen időrendi átfedésekhez és ismétlésekhez vezet. Ezek néhol zavarják az
egységességet és áttekinthetőséget, holott éppen az eszmei-tematikai csoportosítású
fejezetek alkotják a kötet gerincét.
Ez a rész időben „a fiatalokkal közös műhelymunkától", az 1923-ban megjelent
Kék Madártól — a lapalapítási kísérleteken keresztül — a Szép Szóig kalauzolja az
olvasót. Itt jegyezzük meg, hogy a Szép Szónak önálló nagyfejezetet szentel a szerző.
Önálló fejezetben — „A munkásmozgalom fórumain" — vizsgálja József Attila és a
szervezett munkásság kapcsolatát, azokat a szellemi és irodalmi csoportosulásokat,
amelyek fórumot teremtettek a költő számára. Külön szól József Attila és a polgári
lapok — ezen belül a költő és Babits — viszonyáról is.
Könyvének szinte minden fejezetében „költőnk és kora" irodalomértéséről is
tudósít a szerző, amikor számba véve egy-egy lap anyagát, a József Attila által írott
és a József Attila-kötetekre vonatkozó kritikákat is megidézi.
A kritikák, cikkek mellett lapszemléi és vizsgálódásai során találóan mutat r á
olyan példákra, melyeken keresztül valóban jogunkban állhat általános következtetéseket is levonni. Sokszor csak egy-egy dedikáció vagy levél felidézésével ad
hangot annak, milyen nehézségekbe ütköztek a baloldaliak fórumteremtési kísérletei.
Veres Péter József Attilához intézett, 1934-es keltezésű levelén keresztül sikerült igen
tömören jellemeznie a kor társadalmi-politikai állapotait. A levelet idézve és kommentálva rámutat arra a paradox helyzetre, hogy „ . . . a Balmazújvároson lakó szocialista a fővárosi szocialista költővel Kolozsváron keresztül találja meg az eszmei
kapcsolatot." Az ilyen jól kiválasztott példa esetén jogos az általánosítás, mert Veres
Péternek és József Attilának a Századunk és a Népszava nem lehetett, nem vált
közös műhelyévé. Az ellenforradalmi Magyarországon élő osztályszempontú költők,
a szocialista irodalom képviselői számára igazi műhellyé — nem véletlenül — Gaál
Gábor marxista folyóirata, a romániai Korunk válhatott. Ezért jogos, hogy M. Pásztor külön fejezetben — „Az országhatáron túl" — is szól a szlovákiai és erdélyi
mozgalmakról, illetve lapokról.
Az esszéisztikus zárófejezet — „Béklyóba vert gondolat" — érdekes adalékokkal
járul hozzá mind a József Attila-irodalomhoz, mind pedig az ellenforradalmi Magyarország kultúrtörténetéhez. Rendőrségi, ügyészségi jelentéseket — „Aktába írják,
miről álmodoztam" — sorakoztat fel a szerző. Itt nem fölösleges, hogy József Attila
mellett több költő, író — Illyés Gyula, Nagy Lajos, Lakatos Péter Pál, Veres Péter
— „bűnlajstromát" is számba veszi. Ezeknek a dokumentumoknak az együtt szerepeltetése is azt a célt szolgálja, hogy mind teljesebbé tegye költőnk koráról s a
benne élő-alkotó írók harcairól alkotott képünket. Ezt hivatott segíteni az igen jól
válogatott — eddig ismeretlen dokumentumokat is tartalmazó — fotó- és képanyag is.
Aligha vonható kétségbe, hogy értékes munka a József Attila műhelyei.
Mi
okozza akkor a mégis feltámadó hiányérzetünket? Egyik oka az, hogy sokszor a
levelek, dedikációk, periratok, jelentések sokaságában túlzottan háttérben marad az,
ami a leglényegesebb mind a költő, mind olvasója számára: a mű, a József Attila-i
vers. A másik ok a feladat nehézségéből fakad: olyan könyvet kívánt olvasója kezébe adni a szerző, amely dokumentumokra támaszkodva hiteles képét rajzolja
meg annak a szellemi-politikai miliőnek, melyben a költő élt, s amelyet maga is
igyekezett formálni, alakítani. M. Pásztor József megkísérelte számba venni mindazokat a dokumentumokat, melyeknek egy része eddig teljesen ismeretlen volt, m á s
részük pedig a folyóiratok „dzsungelében" létezett csupán. Ez komoly értéke a
könyvnek. Amit azonban őszintén sajnálunk, az az, hogy sok esetben megelégszik a
szerző a számbavétellel, s nem jut el az értékelésig, az elemzésig.
108»

A szerző — amint ez a kötetet záró, fejezetek szerint csoportosított „Irodalomés forrásjegyzék"-bői kiderül — jól ismeri és gondosan fel is használta a költő
műhelyeiről és fórumairól írott cikkeket, tanulmányokat. Hivatkozásai azonban —
ennek ellenére — nem minden esetben következetesek. Általunk lényegesnek vélt
problémák feldolgozása során is előfordul, hogy nem tünteti fel az eredeti szakirodalmat, melyből értesülései származnak. „Az emlékezők s z e r i n t . . . " vagy „a dokumentumok s z e r i n t . . . " — írja nem egy esetben, de az emlékezőket, a dokumentumok lelőhelyét és szerzőiket meg nem nevezi; s ilyenkor hiábavaló a kötetzáró
mégoly pontos és szabatos forrásjegyzék is.
A szép kiállítású könyvet „okosabb" tipográfiával talán áttekinthetőbbé lehetett
volna tenni. Á dokumentumokat nem teszi idézőjelek közé a szerző, csupán sorkihagyással jelöli a szöveghatárokat. Tekintettel arra, hogy a kötet nagyobb részét
éppen az eredeti szövegek teszik ki, azokat szélesebb margóval vagy kurzivált szedéssel is érdemes lett volna jelölni.
A József Attila műhelyei — említett hiányosságai ellenére is — példaadó,
mert a költő alkotói útjának sajtótörténeti és irodalomszociológiai — ú j — szempontú megközelítésével gazdagította a szakirodalmat. (Kossuth, 1975.)
SZIGETI LAJOS

Halász Péter: A termelőszövetkezeti
mozgalom története Apátfalván
Azoknak, akik felnőtt fejjel élték át a termelőszövetkezeti mozgalom kezdeteinek, majd győzelemre jutásának éveit, nem sok emlékeztető kell, hogy fölidéződjenek az emlékek. Egészen közel van még ez a kor, és már történelem volna? Halász
Péter könyve szinte napjainkig, 1973-ig követi a Maros menti Apátfalva termelőszövetkezeteinek életét.
A Viharsarok agrárkérdéseiről nem szükséges bővebben szólni, hiszen már maga
a tájegység neve is ezekre utal. Apátfalva pedig nem kivétel az általános gondok
alól, sőt itt még az átlagosnál is kevesebb volt a föld. Amikor 1945-ben osztáshoz
fogtak, alig volt miből hasítani. Még a nagyhatárú alföldi mezővárosokat jellemző
terjedelmes gazdabirtokok i s ' hiányoztak. Kevés szántóból csakis színvonalas nagyüzemi gazdálkodással lehet megélni. Ez a közgazdasági megalapozottságú, ma már
jól tudott megoldási lehetőség a kezdetek kezdetén fölmerült, csakhogy az apátfalviakat a földszűke már sok évtizede rászorította a kis parcellákon való belterjes gazdálkodásra, a zöldség-, hagyma- és újburgonya-termesztésre. Fejlett kisárutermelői
tudatuk alakult ki, amelynek megváltozása a nagyüzem teljes igényű elfogadásáig,
visszatekintve sem volt egyszerű folyamat.
Az apátfalvi termelőszövetkezeti mozgalom történetének nagyobb szakaszai
többé-kevésbé egybevágnak az országos eseményekkel. Az 1940-es évek végének első
próbálkozásait az 1956-ig tartó zűrzavaros időszak követte. Ezek az évek alaposan
próbára teszik a történetíró vállalkozó kedvét, igazságkereső akaratát. Mindenekelőtt
alig lehet követni a szervezeti változásokat. Évente alakultak, bomlottak föl vagy
egyesültek szakcsoportok és különböző típusú termelőszövetkezeti csoportok. A többnyire tiszavirág-életű kísérletek megalapozatlanok voltak. A birtokos parasztság
messze elkerülte a közös gazdaságoknak még a környékét is, az agrárszegénységnek
pedig se tapasztalata, se fölszerelése, de főként földje nem volt. Például 1955-ben a
Kossuth termelőszövetkezet mindössze 115 katasztrális holdon kezdett gazdálkodni,
109»

de abból csak tizenhetet hoztak maguk a tagok, a többit a szomszédos állami tartalékföldekből kapták. Elképzelhető, milyen eredményeket értek el ilyen helyzetben.
Nem csak a rossz példák hatottak a mozgalom ellenében, hanem — köztudott —
sok egyéb politikai körülmény, elsősorban a hivatalos mezőgazdasági politika rontotta le hitelét. A tanulmány vázlatosan szól ezekről, de néhány jól választott példával és utalással pontosan érzékelteti, mit jelentettek Apátfalva társadalmának a
fedezet nélkül kezdeményezett munkaversenyek, a gépállomások hanyag m u n k á j a ,
a begyűjtés és beszolgáltatás, a gazdasági rendőrség padlássöprései, a túlhajtott
kulákpolitika, s ezeken túl a különfajta törvénysértések. Mégis, sem 1953-ban, sem
1956-ban nem érte nagyobb csapás a helyi termelőszövetkezeteket. Viszonylag kevesen léptek ki, igaz, a tagok száma sem nagyon emelkedett. Két kis területű közös
gazdaság pedig átvészelte ezeket az éveket, és 1956—1959 között stabilizálódott,
viszonylag jó eredményeket mutatott föl. Ezek váltak alapjává annak a három termelőszövetkezetnek, amelyek 1960 és 1968 között most már az egész község dolgozó
parasztságát egyesítették. Az utolsó szakasz az 1968-ban végbement egyesüléskor
kezdődött, de a különböző fejlettségű, gazdasági erejű szövetkezetek összekerülése
miatt keletkezett válság hullámai még 1973-ban sem simultak el teljesen.
Aligha lehet pontosan érzékeltetni az apátfalvi viszontagságokat, olyan sokrétűek. Halász Péter ugyanis a fölsoroltakon kívül még számos más mozzanatot,
például a gazdálkodás szerkezetének és arányainak változását (természetesen számadatokkal, statisztikákkal a lehetőségek szerint alátámasztva), a termelőszövetkezeti
demokratizmus érvényesülését, a szakember- és vezetőkérdést, a tagok anyagi és
társadalmi helyzetét is vizsgálja és elemzi. S ha könyvének bemutatásából eddig
nem tetszett volna ki, hogy korántsem — a köznapi értelemben sem — száraz, hanem izgalmas, de egyben tudományos igényű a munkája. Bővelkedik drámai mozzanatok felidézésében, bátran perel azért, hogy minél többet mondhasson el a közelmúlt nehéz esztendeiről a jövő érdekében.
Ha hiányérzete marad az olvasónak, úgy vélem, abból adódhat, hogy nem látja
az apátfalvi események távolabbi hátterét, csupán a megyéről, de inkább a járásról
esik szó a viszonyítások során. Erről azonban elsősorban nem a szerző tehet. A korszakot és a témát közelsége miatt az országos kitekintésű történetírás még nem dolgozta föl. Nincsenek összegyűjtve, sem föltárva tanulmányozásának forrásai, ezzel a
kérdéssel Halásznak is minduntalan találkoznia kellett, ha részletvizsgálatokba bocsátkozott. Gyakran kénytelen volt szóbeli visszaemlékezésekre támaszkodni, s ha a
kívülről jött ember objektivitása sokszor segített a személyes indulatok megszűrésében, bizonyára nem mindig sikerült tisztán látnia. A tévedés lehetőségét azonban
felelősen vállalta. Feltehető, hogy a tanulmány adatai, megállapításai, évek múlva,
ha már távolabbról szemlélhetjük a kort, a termelőszövetkezeti mozgalom első szakaszait, javításra szorulnak, esetleg meg is fogják némelyiket cáfolni, az úttörés
értékéből azonban akkor sem lehet majd levonni. (Akadémiai, 1975.)
KOSA LÁSZLÖ

Selye János: Bonckés alatt a kutatás
A stressz és az általános adaptációs
fogalmát e rövid recenzió írója, valamikor
fiziológus professzor egzakt előadásaiban
komáromi fiú" ekkor került tudatában az
110»

szindróma akkor még tankönyvön kívüli
az ötvenes évek elején, néhai Went István
hallotta először. „A sok nyelvet beszélő
élettan külföldön élő magyar klasszikusai

közé, Szent-Györgyi Albert és Verzár Frigyes szomszédságába. Went nem volt anekdotázó alkat, hallgatóit ritkán kalauzolta kanyaros kitérőkre, de a stressz „storyt"
(új hormon keresése közben a szervezet védekezését szolgáló általános alkalmazkodási tünetcsoport felismerése) oly színesen-élvezetesen ismertette, hogy a szelekciót
kedvelő memória azóta is szigorlatra kész állapotban őrzi. Alig egy évtized múltán
a lefordíthatatlan stress polgárjogot nyert mindennapos szóhasználatunkban, az
illusztris szerző hármas könyvével az anyanyelvén is „tudományos bestseller" lett, a
„levél Johnak" Jánoshoz már magyarul szól, gyaníthatóan némi szereppel az orvoskari túljelentkezésben.
A Kriterion Könyvkiadó „Korunk Könyvek" szerkesztői, jelesül Dankanits Ádám,
Molnár Gusztáv, Szabó T. E. Attila és Toró Tibor hasznos, szép feladatra vállalkoztak, midőn a sorozat szelleméhez illően a Selye-trilógia legjellemzőbb feljegyzéseit
„Bonckés alatt a kutatás" címmel egyetlen kötetbe tömörítették. Ritka manapság az
olyan lírikus alkatú kutató, aki írói ihlettel önmagát a tudóssá válás modelljéül
kínálja, pontosabban: a szigorú szakmai szemlélet nem kedvez az efféle alanyi megnyilvánulásoknak. Ezért rendhagyó eset a Selye professzoré, s ebben (is) rejlik olvasottsága. Ugyanígy természetesen az olvashatóságában és az élmény érzékelhető
hitelében. Ez a népszerűség nem vét a szakszerűség szabályai ellen, és nem önmagáért való érdekesség. A „kedves John" itt olyan világba invitáltatik, ahol a stressztünetcsoport, az anafilaktoid-gyulladás, a szteroidanesztézia, az endokrin vese és a
kalcifilaxis kiemelkedő kilométerkövei mentén, kanyargós úton kísérik végig, várható
nehézségek ellenében elérhető célok felé kap biztatást az illetékestől. „Az életet csak
az értheti meg, aki egy kicsit maga is költő" — írja a vele egy kontinensen élő nagy
kortárs, Szent-Györgyi Albert, az egyik Selye-könyv előszavában. A stressz megfogalmazója valóban poéta, nemcsak azért, mert alkalmasint aktív verselő, hanem
mert a gépesített kutatás szomszédságában a költők szenvedélyével mer szubjektív
lenni, és a biológiai képletek szigorát lírai közegben tudja megszelídíteni. A teamtudósok falanszteri személytelenségével szemben (amely a gyógyító gyakorlatot is
fenyegeti) ő az összegező egyén ideálját, az érzékszerveivel észlelő típusát érvényesíti.
Az avatott válogatók jóvoltából pedig megtörténik az a csoda, hogy három ismert
könyvből egy negyedik kerekedik, amely önálló mondanivalóval kínálkozik a könyvespolcra. (Kkriterion, 1975.)
SZÁLLÁSI ÁRPÁD

SzutuH-n:
Realista
törekvések
mai
művészetünkben a címe annak a kiállításnak,
amely január 20-tól látható a Magyar
Nemzeti Galériában. A Dezső József,
Fejér Csaba, Németh József, Patay
László, Szalay Ferenc, Szurcsik János
festőművészek munkáiból rendezett kiállítás értékelésére áprilisi számunkban
visszatérünk.
*

Móra Ferenc ifjúkori verseit Kiskunfélegyháza város tanácsa adta ki. „Móra Ferenc félegyházi élete" cimmel Mezősi Károly, a néhány évvel
ezelőtt

aszéxJL
elhunyt, kitűnő Petőfi- és Móra-kutató
írt bevezető
tanulmányt.
A
kötetet
Péter László
szerkesztette.
*

A hódmezővásárhelyi Frankéi Leó
Közgazdasági és Egészségügyi Szakközépiskola látta vendégül szerkesztőségünket február 14-én. A folyóirat munkájáról dr. Vörös László főszerkesztő
beszélt, a kérdésekre Annus József főszerkesztő-helyettes, Olasz Sándor szerkesztő és Tóth Béla író, rovatvezető
válaszolt.
111

112

