tiszatáj
1996. DEC. * 50. ÉVF.

Határ Győző, Marsall László,
Utassy József versei
Kántor Lajos, Tornai József esszéje
Szajbély Mihály Csáth Gézáról
Néző rovatunkban: cseh összeállítás
Diákmelléklet: Aczél Géza
Kassák Lajosról

tiszatáj
IRODALMI FOLYÓIRAT

Főszerkesztő:
OLASZ SÁNDOR

A szerkesztőség tagjai:
ANNUS GÁBOR
(tördelőszerkesztő)
HAJÓS JÓZSEFNÉ
(szerkesztőségi titkár)
HÁSZ RÓBERT
(olvasószerkesztő)
VÖRÖS LÁSZLÓ
(a szerkesztőség elnöke)

tiszatáj
Megjelenteti a Tiszatáj Alapítvány Kuratóriuma
a Csongrád Megyei Önkormányzat, a József Attila Alapítvány,
a Soros Alapítvány és a Nemzeti Kulturális Alap támogatásával.
Felelős kiadó: Kovács Miklósné, a kuratórium titkára.
Szedés, tördelés: Tiszatáj Alapítvány.
A lapot nyomja: Officina Nyomdaipari Oktató és Termelő Kft., Szeged.
Felelős vezető: Varga József.
Szerkesztőség: 6741 Szeged, Rákóczi tér 1. Tel. és fax: (62) 312-670. Terjeszti a HÍRKER Rt. és
az NH Rt. Előfizethető a hírlapkézbesítőknél és a Hírlapelőfizetési Irodában (Budapest, VIII.
Orczy tér 1., levélcím: 1900 Budapest, Orczy tér 1.), ezen kívül Budapesten a Magyar Posta Rt.
Hírlapüzletági Igazgatósága kerületi ügyfélszolgálati irodáin, vidéken a postahivatalokban; közvetlenül vagy postautalványon, valamint átutalássala Postabank Rt. 11991102-02102799-00000000
pénzforgalmi jelzőszámra. Egyes szám ára: 60 forint.
Előfizetési díj: negyedévre 180, fél évre 360, egész évre 720 forint.
ISSN 0133 1167

Tartalom
L. ÉVFOLYAM, 12. SZÁM
1996. DECEMBER
MARSALL LÁSZLÓ: Gombnyomások

3

HATÁR GYŐZŐ: Viola da gamba (9. elégia)

6

LÁSZLÓFFY ALADÁR: Asztali arcom

8

TORNAI JÓZSEF: Egy körtefa története

9

UTASSY JÓZSEF: A kakukkfű illata; Sándor bácsi

22

HÁY JÁNOS: Három levél (Az afrikai lányhoz; A szív
helyére költöző lányhoz; Magának)

24

BALOGH TAMÁS: Esti Kornélt lerajzolják

27

PLUGOR MAGOR: Ha én lennék Theirésziasz; Bőrharisnya elindul; A nyárfák; A damaszkuszi út

33

KELEMEN ZOLTÁN: Mozart tele; Hármasság; Napablak;

36

HARGITAI PÉTER: Bálványteremtő ima; „Elment anyád"

38

KÁNTOR LAJOS: Ady-margó, 1996

40

LÁZÁRY RENÉ SÁNDOR: Guirlande-szonáta

45

BÁLINT TIBOR: Az utolsó ítélet

50

NÉZŐ
Cseh összeállításunk elé

60

NIEDERHAUSER EMIL: Frantisek Palacky helye a kelet-európai történetírásban

61

RICHÁRD PRAZÁK: Frantisek Palacky és a magyar reformmozgalom

64

FRIED ISTVÁN: Frantisek Palacky és a magyar irodalom

69

TANULMÁNY
SZAJBÉLY MIHÁLY: Csáth Géza Szabadkája

77

KRITIKA
BERTHA ZOLTÁN: Bálim Tibor: Bábel toronyháza

85

BÜKY LÁSZLÓ: Plugor Magor-Plugor Sándor: Angyallétra

91

MŰVÉSZET
BALOGH TIBOR: Között lenni, teljesebbé válni (Gondolatok a Széchenyi Irodalmi és Művészeti Akadémia szegedi színrelépése alkalmából)
94

ILLUSZTRÁCIÓ
SCHÉNER MIHÁLY rajzai a 21., 26., 32., 35., 37., 39., 44.
és a 96. oldalon
DIÁKMELLÉKLET
ACZÉL GÉZA: Termő avantgárd
(Kassák Lajos: A ló meghal a madarak kirepülnek)

MARSALL

LÁSZLÓ

Gombnyomások
Menekülő
Hajtányomban váltókon kibicsaklom,
fejre állok, mint kerge jancsiszög,
a padlat alatt ijedezve csuklóm,
a „Kússz ki!Mássz ki" - csakpiszeg-pöszög.
Mint bifokális szemüveges horgász,
ha peccentője elcseszett radar,
vagyok hajtány alól kikúsz-mász,
aki forgalmat, halat nem zavar.

Reményes horgász
Ki új pályát jár egyengetve látja,
reményes horgász, sejti hol a hal,
de szél-bodorta, tarjagos a pálya
és minden holnap gyökkentő vonal.

Sub profundo

I.
A föltámadó holtat ha ölöm,
régebben holtat, ifjabb halott,
kapok-e, „Holt-Ölő Halott "-különdíjat, állami pulpitus-kövön,
s melyikünk emel elébb kalapot?

II.
Élőnek tetsző nyegle csont-zenész,
legalulról, a legholtabb ha int,
- madártávlatból, nádor vagy kenéz -,
a halottas okmányból ki-kinéz.
Győztes? (Holtak minisztere szerint.)

tiszatáj

4

(Epilógus)

III.
Köszöntik-e az incifinci gyilkost,
vagy vén Adám apóval paroláz?
A kordinátor körbe-körbe futkos.
Az űrben vörös torok hahotáz.

Elvont pofonok és orrok
I.
Ha két pofon ma egymásnak esik,
pofon: P „pofon-halmazt" szélesít,
pofont adnak-kapnak a pofonok,
a pofonra szánt két arc: vigyorog.
II.
Két orr - orr-orr - egymásba tüsszent,
keletkezik két tüsszentés-elegy,
sértetlenek az arcok és az orrok,
gurul a Föld mint nyálka-göngyöleg.

Kakas-bölcselem
Erőszakolni büntetéseket
legyek holnapra ketreceit kakas.
Minek? A ketrec úgyse végleges,
jön a csontozó Róka-űrutas.

JóAsszonyok-RosszAnyák
I.
A Jóasszonyok tőlünk elsúrlódva
bányászbékázgatnak a Fertő-tóban.
Hideg hasukból kél ki ebihal,
viszi taligán kétszarvú bivaly.
II.
A Rosszanyák is két tempót ha úsznak,
fiacskájuk cikákol víz alatt,
bokáját marják, kotuba lehúzzák,
- érkezőben a cementes vonat.

5

1996. december

Leszerelő katona
A gyávaságot és a bátorságot
eluntam, mint a spenótfőzeléket,
tükörtojás szeretnék lenni mától,
zöldes pépen fehérlő gombja-sárga,
kis tálban élnem nagy Napszerűséget.

Egy gáznyomóra
Posztó nadrág és „Gyorsasági Eszme"
dagasztja autós feje ülepét,
most épp fejen áll útszéli kereszten,
szegycsontja veres, hasa hupikék.

Fenomenologia
„ Vamyúban hál a kódorgó boszorkány
mint szekrényemben nyűvő ruha-moly."
- Macska-szemszögből: két sornyi koholmány,
gyapjú-szemszögből tüzeskard-pokol.

Folyosói nyanyuszok
A nyílt folyosón magában motyog
tíz nyanyusz, három közülük a cserfes.
Korcukban szeszes butykoska kotyog
NyelvMester, vigyázz nyolcat el ne kergess.
A protagonistát, hogy meg ne ölnéd,
s le ne pisszegd a meggyszín-pongyolást,
szádba nyomják a nyelves hegyű tőrt és
bánod foghíjuk tűzkutya-vasát.

Kártyaparti
Francia ágyon hármasban -, a kártya:
piros ulti, vagy póker - nem tudom.
Meztelen kibic: Mia - Zsú - Agáta,
kint fönn a Hold, mint vizzel telt koton.

Viola da gamba
9. ELÉGIA
ahogy a sarokbaállított húrjavesztett
vén viola da gamba
elvan s ahogy a légy elvan veszteg:
- elvagyok magamba'
plédekbe burkolódzom s valamiképp
a szárnyas torpedó hasítja
közegét: kanyaroguást iramlik vélem
az ellét hullámvasútja
megszoktam nem szédít felpörgő félelem
omlásomba beletanultam:
ezen túl-vagyogatás- az elpergőJelen
azon innen - a múltam
a vanás közeinézetében a létforgács
belesuvad az elvanásba:
látogatás-jövés-menés-susmorgás...
- de mint az abszint elvonása
az imádott alkoholé az örökrészeg
bezsongott részegesnek
én is! alig várom a becsempészett
butykosnak hogy nekiessek
titkon kortyolom-szürcsölöm-kapásból
beosztva hogy kiteljen
a mai napra rendelt elvagyogatás: ellegyen a test a szellem
a tengerjárta nappárában a puha skót
tartán plédek alatt
a parton hol a felhúzott-térde-kulcsoló
elvan-elkuporog

1996. december

7
5 hol még a pihe toll is lendületében:
sziklányi-kőtömbnyi mázsa
már ilyen a tétel együltőhelyébenlassított zuhanása
miénk e gyakorító lét-elemtanulmány: a vagyogató
keszeg somfordálás átal a lételen:
a sártest-elhagyogató
figyelés a maga-elengedés a sérült
agy-üresedésig
pánik-teleszkópon a pálya zenitjéről:
a becsapódás hogy hol késikúgy hogy ne akadjon fenn környezeted
a bumfordi elegyen
s a jókedvű egykedvűség - a kedélybeteg
derű is benne legyen
ebben az ellétben amint jól beléhatol
tárgyába s benne elvan
az ember s ahogy effajta szakavatott
öregember ezer van
a torlás szemközt-legközepén - felhővel
rámszálló ágy-lehülőben
ebben az istenverte szentektől elnevezett istálló-dűlőben
hol a hústest s akár a légy is veszteg:
- elvagyok magamba'
ahogy a sarokbaállított húrjavesztett
vén viola da gamba

tiszatáj

8
LÁSZLÓFFY

ALADÁR

Asztali arcom
Születésnapi virág helyett
és íróasztalhasználat fejében
SZ. K.-nak, 1996. VIII. 25. vasárnap.

Üveglapon, az úszó égnek
kis, asztali változatán
asztali bor, asztali ének,
asztali felhő-karaván.
Valahonnan az égből néznek,
ott úszik el az arcomon
tükre örömnek, kitörésnek
ahogy a ceruzát fogom.
Asztali ceruzák kiállnak,
mint égi üveg-vadkanok
hátából nyílnak, dárdaszálak asztali szentimre vagyok,
s asztali zrínyi: mert a látszat
világít, ringat, játszik és
melyik volt magyar estét játssza
mikor épp melyik szenvedés.

9

1996. december
TORNAI

JÓZSEF

Egy körtefa története
A „semmi új" kora. Milyen könnyű összetéveszteni a divatost az újjal! Hol
van most akármi új? Régen nincs sem a történelemben, a.tudományban, a filozófiában, ahogy a festészetben, irodalomban, zenében, pszichológiában sincs.
Akármit gondoljunk is, mindnyájan ugyanazt a mókuskereket forgatjuk.
Mivel új nélkül nincs nagyság, semmiféle nagy mű sem születhet versben,
regényben, képzőművészetbén, gondolkodásban.
A „semmi új" kora.
Nullaként, semmiként élni: talán így még lehet. Talán így még mindig hiteles lehetek, hiszen az alapvető, sőt, a Hamvas-féle „primordiális" helyzetet foglalom el. Mindenesetre megmaradt a vers. A szerelem nem. A vers.
Az információforrás. Aki él: információforrás. Tudom valakiről, hol lakik,
hol dolgozik, mik a gondjai, mi történt vele tegnap, hol volt tegnapelőtt este
a szerelmével, mit látott nemrég a moziban, elvált tőle a házastársa, mikor utazott Szolnokra, kórházi kezelésen van, mert leesett a létráról és eltört két bordája, szomorkodik és levelet ír éjszaka...
Ha kikapcsolom ezt a forrást: meghal: semmi lesz. Semmi. Ha valaki
meghal: végleges információ-csőd.
Nulla információ: halál.
Végtelen információ-sugárzás: örökélet.
A gondolat és a kifejezés emberei. N e m halnak meg. A kultúra teljes idejét-terét átlüktetik információval.
Madárjel és sors. Kismadár, majdnem csupasz. Csak a szárnyán nőttek ki
a tolltokok. Feketerigó-fióka. Hazahozom. Rossz érzéssel, tudom, nagyon roszszat jelent. Ma kiderült: hiába etetem-itatom, nem lesz belőle madár. Korcs,
nem tud lábra állni, talán ezért nem fejlődik a tollazata.
Igazam lett: sorsomban baljós fordulat. Mi az összefüggés a madár-jel és
sors között?
Mit csináljak a beteg madárral?
„Sorsára hagyjam?" Etessem tovább? Megöljem, hogy ne szenvedjen?
Az irgalomhalál világproblémái.

10

tiszatáj

A számomra veszedelmes emberek. Nem szabad t u d n o m róluk semmit.
Ilyen módon szétoldani őket a semmibe. Ezt kell tennem, hogy megszabaduljak az árnyékomtól.
Az individuális lét. Éjjel megijedek, hogy a kis fióka haldoklik, hogy hátha
az utolsókat veri a kis szív a reménytelenségben. A teljes reménytelenségben.
Máris gyászt érzek, fájdalmat. Odarohanok a „fészkéhez": látom él, nyitogatja
a csőrét. Még azonnal tátog, ha mozgást hall.
Meddig?
Ez most mindennél fontosabbnak látszik. Pedig csak egy korcs, életképtelen kisrigó. Miért? Az én lelkem része benne is. És már harmadik napja együtt.
Hogy kapaszkodik az életbe! Hogy ver a szíve! Újra kitátja a csőrét, nyújtogatja a nyakát. Félek. Gyönge a csipogása.
Hajnal, háromnegyed hat. Vastagon süt be a nap. Megint rossz érzés.
Megnézem: halott, mozdulatlan. Holtmerev. És milyen kicsi! Mikor szállt el
(a lelke)?
Nyitva a szeme.
Tegnap még látta a napot.
Mi borít annyira gyászba?
Az első este, hogy megláttam és hazahoztam, idegen volt, még ijesztő is,
hogy tátogott és megpróbált mozogni/Ijesztett a csupaszsága, nagy, totyakos
hasa.
Másnap reggel csipogással ébresztett. Adtam neki enni-inni. Napközben
is, minél többször. Ha meglátott, csipogott, óriásira tátva sárga csőrét-torkát.
Mennyire szeretett volna élni, mint a többi madár. (Talán hallotta az ablakon
át, hogy neszeznek kint a rejtélyes zöld mindenségben.)
Közel lenni valakihez, valamihez, aki, ami beteg, nyomorult. Az egészséges madarak messze vannak.
Megrázott a reménytelensége. A reménytelen lét-szomja. Belém lopózott
a mozdulata, a szeme apró pillantása: a mohó lelke, igen, a mohóság... Ismerősök lettünk, lény-társak. Bhakti: őiránta és viszont, biztos.
El kellett mennie.
De még több oka van a fájdalmamnak. Sírok, pedig káromkodni szeretnék. Mert a kozmoszban csak az individuális lét tűnik el végleg. Örökre. Van
valami abban a teológiában, hogy isten külön-külön megteremt minden lelket.
Ez azt jelenti, hogy ezek a külön konkrét létek a legértékesebb metafizikai
kincsek. Mert születnek és eltűnnek?
Nem: az az értékes bennük, ami megszületik (isten külön, egyedileg megteremti), mégis eltűnhetnek. Érted? mégis eltűnhetnek! „Mert egyetlen sajátrajzú
fűszálnak/cédrusterebélynek/én-rózsaburoknak se volna szabad szélbe-tépázódnia soha." (régi versem)

11

1996. december

Zsoltárok. Istenem, miért olyan nyomorúságos a lét, miért nem olyan dicsőséges, amilyen te vagy?
Istenem, te arra való vagy, hogy legyen hova szöknünk ebből a nyomorúságból.
Istenem, én mindig „glórát" akartam kiáltani a szerelemre, s mindig blaszfémia lett belőle.
Istenem, nem hihetem el, hogy végleg megszabadultam abból a pokolból,
amit véres szerelemnek hívnak.
Istenem, egy pillanatra se feledkezhetek meg arról, hogy ezt a poklot már
senki sem veheti el tőlem.
Istenem, te tudtad, hogy a pokolnak vannak mennyei pillanatai?
Istenem, mindig valamilyen teljességgel megoldhatatlannal találtam magam szemben. Miért akartad, hogy lázasan, szenvedve, reménytelenül szeresselek egész életemben?
Istenem, számomra nem maradt csak a vers. A szerelem nem, a megvilágosodás nem.
Istenem, le kellene merülnöm az Osokokhoz, megköszönni, hogy valamiként, akármilyen véresen, szörnyen, elfogadhatatlanul megszabadítottál a szerelemtől.
Istenem, megtaláltam az okát félelmemnek, a fejemre nehezedő sziklanyomásnak: minden dolgom tökéletesen bizonytalanná vált.
Istenem, itt állnak nagy üvegvázában a piros, hosszúszárú rózsák, hogy
diadalmas szépségükkel enyhítsék hiányodat.
Istenem, egyedül vagyok, de ez nem a szerelem vagy a te hiányod. Ez
egyedüllét. Ahogyan a legtöbb teremtményed egyedül van a mindenségben.
Istenem, hiába beszélek, írom a verseimet: nem tudom elmondani annak
a fájdalmát, hogy elveszítettelek!
Istenem, mondd, hogy tudnék másként élni, hogy tudnék napról napra
csak lenni, ha nem szeretnélek?
Istenem, azt hiszem, fölmértem a szent-ágostoni-kálvini predesztináció szakadékát: ezt a minden arányt és féket elvesztett szerelmi vallomást - hozzád!
Istenem, veled mindig kivilágosodik a minden, velem mindig elsötétül.
Istenem, pánikban vagyok! És ha megkérdezed: mitől? Csak azt felelhetem: pánikban vagyok! Pánikban, érted, pánikban, pánikban!
Istenem, mi lesz velem? Rettegek attól, ami után szomjúság gyötör, és
eszemet vesztve sóvárgok arra, ami darabokra szakít.
Istenem, a bodza, a jázmin meg az olajfa triójához most a hárs is csatlakozott: illat-kvartett kíséri zuhanásom.
>(•

A varázslat módja. Mert valóban varázslat volt, ezért nem is lehet másról,
mint varázslatról beszélni. Mindig is szerettem volna Odüsszeusz lenni. Illyést
is azért írtam le Odüsszeuszként egyik régi versemben, mert szívesen egyesítet-

12

tiszatáj

tem volna Odüsszeuszt meg Orpheuszt magamban. A mese így lenne négyszemélyes: a varázsló Kirké, a világvándor Odüsszeusz; a gyönyörű, halhatatlan nimfa: Euridike, és a bacchánsnők-széttépte, a levágott fejével még mindig
éneklő Orpheusz, a költő, a mágia áldozata. Ráadásul egyikük sem, mivel egyszerűen csupán a hétköznapi E. és J. meg az ő szintén hétköznapi történetük.
Szerelmük?
Itt-ott meséltem róla, s a kajánul vagy résztvevően legörbülő szájak mind
azt mondták: „Öreg, ez szerelem, ez a szerelem! Miért vársz mást, miért vársz
együtt-lélegzést férfiak és nők szokásos játszmáiból?"
Ilyenformán persze meggondolandó, hogy beszéljek-e róla. Hátha nem is
olyan fontos se magamnak, se E-nek? E. különben is mindig félt a leírásoktól.
„Azért nem mondok el neked semmit, mert te mindent megírsz!"
Én meg ilyenkor arra gondoltam: annyira azért nem váltam nyelvvé.
Amúgy is az a gondom: hogyan kell (lehet?) nyelvvé válni prózában? S kell-e
egyáltalán, ahogyan versben? Másként megközelítve: az-e a szent profanizálása,
ha elmondjuk, leírjuk, nyelvvé tesszük, vagy éppen fordítva: a profánt emeljük
szentté az irodalom forma-többletével? Milyen fiatalon ráérzett erre Shelley:
„One word is too often profaned/For me to profáné i t . / O n e feeling too falsely
disdained/For me to disdain it." Ö már eldöntötte: amit annyit s annyian profanizáltak, aligha lehet (s főleg nem szabad!) újfent profanizálni.
Ha meg arra a misztikusok-kedvelte állításra gondolok, miszerint „minden megismerés isten megismerése", nem háríthatom el magamtól a következtetést: minden szerelmi történet így vagy úgy, ilyen vagy olyan titkos szállal
a mindnyájuk által öntudatlanul is szövögetett teológiai gondolatokhoz kötődik.
Az újbóli meg újbóli elmondásoktól az ős-mese szent történetté lesz. A szent
történetek ezért halhatatlanok.
Azért írom (írjam?) meg, hogy megmaradjon, ami abszolút meg-nem-maradó? Elveszíthetetlenné tegyem (teszem?) az örökre elveszítettet? Csakhogy
jártam már úgy: az elmondással végleg kihullattam magamból a gyerek- és kamaszkorom.
Nevezzük ezt így: az elmesélés kockázata.
Ha lehet, csökkentsük ezt a kockázatot. Ráadásul úgy, hogy nem a világnak mondom el, ami E. és közöttem történt (Sőt, történik!). Ennek is megvan
a módja. Baudelaire így kezdi a Dög című versét: „Rappelez-vous l'objet que
nous vímes, mon ame/Ce beau matin d'été sí doux", vagyis: „Idézze föl, én lelkem azt a dolgot, amit ma láttunk/ezen az olyan szelíd-szép nyári reggelen."
Tehát nem úgy, ahogy Szabó Lőrinc fordítja: „Meséld el, lelkem, a nyárhajnali
látványt"... stb. Mert akkor ez olyan, mintha soliloquia, magával-való beszélgetés volna. Nem: Baudelaire valójában azt kérdezi: „Emlékszel, kedvesem, mit
láttunk ma...? Aztán ő maga írja le a „szörnyű" emléket s teszi hozzá a tanulságot. A dolgok „formáját és isteni lényegét" (la forme et l'essence divine) a költői mű megőrzi.

13

1996. december

A mű.
Az idea platóni megtestesülése. Alakot ölt a szó, márvány, hang, festék.
És a szép megszületik. A posztmodern magabiztos filozófjai, akik mint földerítők, a metafizikai szép haldoklásáról számolnak be, elfeledkeznek róla, hogy
a jó orvos nemcsak a körismét állapítja meg, hanem a gyógymódot is, és hozzálát a beteg egészségének helyreállításához.
Mondom: és megszületik a szép, de csak akkor, ha mesénket neked idézem föl.
Megismerés és testiség. Az a vallás volna az igazi, vagyis az felelne meg a szerepének (méghozzá tökéletesen!), amely vállalni s hirdetni merné üdvösség-mutatásával együtt, tehát annak részeként a lét-kutatást meg a szexualitást is. Ezzel
szemben majd mindegyik a maga sokezeréves vagy sokszázados dogmáit járja
körül újra meg újra, legföljebb finomításokat, megközelítési módokat változtatva. Jung elég jól érzékelteti azt a hagyományos fóbiát, amely a független és
fölfedező gondolkodástól (akár a szellemre, akár az érzékekre vonatkozik az)
eleve visszariasztja az egyházakat. Olyan világot látunk magunk előtt, ahol
a posztmodern vagy nem is posztmodern nihilizmussal szemben egy önmaga
fogalom-láncába bénított nyelvezet áll. A kettő között semmi átjárás.
»

Az üresség. Két évtizeddel ezelőtt írtam egy verset. így kezdődik:
Az ember belül üres
az ember belül üres
ez ember belül üres
Ezután homokon fekvő lukas ladikhoz hasonlítom az emberi lényt, akinek (amelynek) bordái közt ott nyikorog
amit a szél beszél
amit a szél beszél
amit a szél beszél
Olyasféle fölismerés dolgozott akkor bennem, hogy ha lefejtjük magunkról a civilizáció, a nevelés, a szokások, előítéletek burkát, egy tiszta, meghatározatlan lényt kapunk, amely annyira nem zárt, vagyis annyira nyitott, azaz
üres, hogy a kozmosz közvetlen sugarai tökéletesen átjárhatják. Úgy sejtettem,
ez az erkölcsi törvényektől meg-nem-zavart ember az igazi homo sapiens.
Az üresség azonban negatív fogalom Európában.
Én teljesen pozitív értelemben használtam, noha az egzisztencializmus
kétségbeesést, szorongást és gondot hangsúlyozó szemlélete hatott rám.
A buddhizmus némelyik irányzata viszont azonosítja az ürességet a nirvánával. A tan egyik-másik fajtája „telített ürességről" beszél: ez foglalja el az én

tiszatáj

14

megszüntetett illúziójának helyét. Az üresség legjelentősebb (s legszélsőségesebb!) hirdetője, Nágárdzsuna, Eliade szerint minden létezést, lényeget tagad,
még a nirvánát is, amely pedig Buddha gondolkodásában az egyetlen valóság. Nágárdzsuna azt mondja, minden üres, azaz önnön természetétől meg van fosztva.
Ráadásul az, hogy az üresség megfoghatatlan, kifejezhetetlen, nem jelenti azt,
hogy létezik valamiféle transzcendens valóság, valami abszolút. Az egyetemes
üresség valójában egyenlő az újra-megtestesüléstől való megszabadulással.
A költészet, úgy látszik, mégiscsak a váratlan bevillanáson (intuíció, imagináció, illumináció) alapuló megismerési mód. Vagyis versem úgy buddhista
vers, hogy a Kr. e. a hatodik században keletkezett tan Kr. u. a második században történt módosulásáról természetesen nem tudtam. N e m ismertem a tizenhatodik századi német misztikus költő (Eckhardt mester tanítványa) később
lefordított kétsorosát sem. Angelus Silesius azt írja:
Isten háza vagyok, és szívem szentélye
akkor a legszentebb, ha üres a mélye.
Keleti és nyugati misztika ennyire szószerinti egyezése sokféle további következtetésre adhatna alkalmat. Mégsem hiszem, hogy versem misztikus szöveg.
Önmagában érvényes lírai műként kell olvasni. Ontológiai vagy megváltástani
jelentésrétege persze különleges helyet ad neki. Főleg, ha Ázsia és Európa vallásai a jövő évezredben sokkal közelebb kerülnek, akár összeötvöződve is, egymáshoz.
!t

Ontetszelgés. Régebben, ha bizonytalanabb jelleműnek és általában tehetségtelenebbnek mondott valaki, dühöngtem és tiltakoztam. Mostanában inkább
örülök az ilyen vélekedésnek. Mert: egyrészt csakugyan nem vagyok abszolút
erős jellem, másrészt az efféle figyelmeztetés-számba vehető megjegyzések nagyon is jók arra, hogy megóvjanak mindenféle öntetszelgéstől.
»

Versírás: bűn. így lett bűn az írás, az én versírási „függőségem": nekem
múzsa kellett hozzá, és ez fölrobbantotta a házasságaim. Az elsőt és a másodikat is. Szenvedést okoztam azoknak, akiket pedig szerettem, s akiknek egyáltalán nem akartam rosszat. Súlyos ár, melyet elsősorban nem nekem kellett megfizetnem.
Pusztaszer: mítosz-hiány. Ott állok az Árpád-emlékmű előtt Ópusztaszeren. Tudom, mi történt vala ott 1100 évvel ezelőtt.
Mindenki tudja körülöttem.
Ezért az ünnep, meghatottság, megindultság.
De miért nincs a vérszerződésnek mítoszi története, ahogyan Ügek feleségének, Emesének van?

15

1996. december

Miért nincs?
A mítosz mélyebb, valóságosabb múlt, mint a történelem. A mítosz csak
kis részben emberi mű.
•t
„Ha rádöbbenek, hogy meghalhatok,/ mielőtt agyam termését behordtam" mint Keats, mindnyájan szeretnénk megérni a teljes mű elkészültét. Mégsem
egészen így vagyok.
Most halt meg a kisebbik bátyám, tíz évvel ezelőtt a nővérem. Szüleim
egymást követő években több mint harminc esztendeje. Hatan voltunk: már
csak ketten maradtunk az idősebbik bátyámmal.
Kézzelfogható halál.
Közeledést is sejdítek benne. „Titok ez, amit mindenki tud." Annál nehezebb leírni. Arról a bizonyos erőről van szó, amely „mind e zuhanást/végtelen
lágyan a kezében tartja". A lélek visszatérhet eredetéhez, nem kell elkezdenie
őrült újraforgását a Nagy Kerékben, ha fölismeri még a testben, hogy minden
Egy? Mindegy, hogy intellektuális vagy érzelmi megvilágosodás vagy mind
a kettő - úgyse tudom eldönteni.
írni, öregen, és tudni: valami (valaki?) vár rám, ami túl van életen és műveken. Talán.
Tévedés volna, ha azt hinném: nincs ez a „talán" sem.
*

A bűn tudata: gyönyör. Baudelaire szerint ez okozza férfi és nő szexuális
élvezetét.
Mindig úgy voltam: csak az a szeretkezés nem csapott le rám a bűn szégyenérzetével s rossz lelkiismerettel, melyben teljes odaadással, mi több: véres
szerelmi érzésekkel vettem részt.
A nem-teljes megnyílás viszont csakugyan bűntudatot keltett bennem.
A valódi szerelem és testi egyesülés nem. Lehet, hogy Baudelaire ezt nem ismerhette meg?
A szó nélküli parancs. 1. Ide ülni és itt maradni az íróasztalnál! Dolgozni.
Sehova nem mozdulni. Ide eljön a múzsa. Előbb vagy utóbb.
2. Nem kifelé: valakiknek írni. Befelé, kutatva, a nyelvvel birkózva, a fölismeréseket bogozva. Csak így.
Tomi Ovidiusban. Életem addig terjed, ameddig szeretnek. A közöny, az
ellenszenv vagy az ellenségeskedés földjén már haldoklok.
És most elérkeztem a legszomorúbb égtájra: úgy kell élnem, mintha szerelmem (a „szerelmem" szót mindkét értelemben véve!) nem létezne. N e m
Ovidius Tomiban, nem: Tomi Ovidiusban.

16

tiszatáj

Egy körtefa története. Évek óta ott megyek el alatta egy meredeken lejtő
utcán: magasra nőtt, erősen rovátkolt kérgű, öreg fa. A bűne: nyaranta fékezhetetlenül ontja apró, gyorsan érő gyümölcseit. Nem a kert füvére, még csak
nem is a virágára, hanem, mivel hatalmas ágai az utcára hajlanak: az úttest meg
a járda aszfaltjára.
Két verset írtam róla, annyira testvérinek éreztem a sorsát. Az első, a régebbi A fészek-jel:
A szürke, tavalyi fészekben
míg majd eltakarja a lomb,
újra bekövetkezik,
ami Krisztussal történt
az első húsvétkor.
A második, Ars poetica az ezred végén:
az aszfaltozott járdára zuhanva,
egymásután loccsannak szét a
fényesre érett, öngyilkos körteszemek
Senkisem harap beléjük csak
a bűzlő-erjedő roncsokon taposó
ínyenc darazsak csőcseléke.
Nem hagyott nyugton ekkora, ennyire arcba-vágó hiábavalóság (csőd,
kudarc, frusztráció).
Az utóbbi években nem írtam róla. Belenyugodtam, hogy hiába hull, hull
róla a rengeteg édes körte, hogy ott rohadjon el a járdán? Nem. De nem tehettem semmit. Létezésünk legbrutálisabb leckéje: vannak dolgok, melyeknek
a változása a legfontosabb volna számunkra, s éppen azok alapjai nem változnak, nem változtathatók meg. Eric Fromm (Olyanok lesztek, mint az Isten Az Ótestamentum és hagyományának radikális értelmezése) abban látja az Ó szövetség meg az Újszövetség szemléletbeli különbségét, hogy a Krisztus-előtti
zsidóság nem hitt az emberi természet javíthatóságában. Krisztus és a kereszténység hitt és hisz, egész tanítása, tevékenysége erre a küldetésre épül. Pedig
a régi zsidó mestereknek volt igazuk, nem az új, fiatal mesternek.
Az ember tehetetlenül áll a dolgok időtlen alapjával szemben. El kell fogadnia, ami számára elfogadhatatlan.
Ilyen fájdalmasan jártam a nagy körtefa alatt: a szétloccsant körte-hekatombákat kerülgetve minden kora nyáron.
És most itt a vég.
Ássák ki a fa gyökereit, az új tulajdonos kivágatja a törzset is. Ágaitól,
körtéivel együtt, már előre megcsonkították.

17

1996. december
Holnaptól nem lesz többé.
Egy gyilkosságnak vagyok tanúja. Cinkosa nem. Nem!
*

Macska az íróasztalon. Fölül az íróasztalodra. Megsimogatod a fejét, tenyeredbe zárod az orrát, fülét, száját, kiálló tépőfogát. Dorombol. Ha tudna, mosolyogna rád, s nem is ő: a Világiélek. Mindent megtettél.
*

Van egy titka. D. H. Lawrence szerint a regény a legkomplexebb irodalmi
műfaj. Lét-vízió, melyet csak ebben a formában lehet megrajzolni. Mások
a drámát teszik csúcsra: azt a legnehezebb írni, azért van olyan kevés drámaíró
a világirodalomban. Az esszé diadalát nem vitatja senki: esszé-regényt, esszédrámát, esszé-verset írunk mindannyian.
A zene átfog és átlép minden érzelmi távlatot-mélységet, kultúrák határait. Semmi sem versenyezhet vele, annyira transzcendentális. A kozmosz közvetlen megszólalása. Szobrászat, festészet, grafika, építészet hozzátartozik a modern és posztmodern civilizációhoz (civilizátumhoz): nélkülözhetetlen a maga
tárgyi meghatározottságában. Csak a vers helye és helyzete bizonytalanodott
el. Zavarodottan forgatják (ha véletlenül kezükbe „kerül") a verseskönyveket.
Az iskolában a TV-bámuló, rock-koncertekre-özönlő, marihuánázó ifjúságnak
hiába tanítják, magyarázzák.
A költészetnek vége van. The poetry is over! Nem úgy, ahogy Adorno
gondolta (Auschwitz után nem lehet verset írni). Egyszerűen nem illik bele az
elektronikus, tömegkommunikációs ezredvég „szellemébe".
Minden ellene dolgozik.
A költészetnek vége, és a költészetnek van egy titka. Végleges titok. Ha
megfejthetnénk, akkor végeznénk a verssel. A titok ott van minden nagy versben, verssorban, költeményben. A vers ettől (tőle!) vers. Kész. Ennyi. The rest is
howl: bing-bang: XXI. század.
A szabadság ára. Mit mondhatnak ma a világnak filmesek, színházi rendezők, regényíró-költők, festők, szobrászok, zeneszerzők? A dolgok olyan arányban változtak meg, hogy legföljebb az maradhat meg eddigi témáinál, aki ebből
szinte semmit sem érzékel.
Kiderült: mekkora ára van a szabadságnak.
A művészet és az irodalom felől nézve is súlyos és váratlan ez az ár. A valencia (érték) helyét brutális gyorsasággal váltotta föl jobb esetben az ambivalencia, a rosszabbikban a pokol, mert a valódi szellemi élet végét jelenti az
omnivalencia. Nemrégiben ismert, megbecsült költő azt fejtegette esszéjében:
nincs rossz verseskötet. Ha egy könyv verseket tartalmaz, az már elég az üdvösségre.

18

tiszatáj

A kiválasztás minden lehetősége és módja megszűnt. (Pedig sokáig azt hittem: ez még megőrizheti a hiteles kultúrát. Választás egyenlő: kultúra, gondoltam.) Csakhogy a tömegkommunikációnak más a jelszava: „Le az elitkultúrával! Éljen a szórakoztatóipar!" És lőn a szlogen szerint, mert azok kezében
vannak az elektronikus tájékoztatás eszközei, pozíciói, akik ezt hirdetik.
Az érték nem egyeztethető össze a szabadsággal?
Mi művészek vereséget szenvedünk a pénzzel és a tömegízléssel szemben?
A szabadság ma az üzletiességet, a szó mindennapi értelmében vett materializmust jelenti?
Lyotard azt mondja, a posztmodern nem hisz a „nagy elbeszélés" lehetőségében, tehát abban, hogy történelmi folyamatok valamilyen jól fölismerhető cél
felé haladnak. (Ilyen volt pl. a legutóbbi kétszáz é v - a francia forradalomtól máig
terjedő - mozgása a politikai emancipáció felé.) Ha az ilyen célokat, elképzeléseket, vagyis a „nagy elbeszéléseket" utópiáknak veszem, ezeknek a lehetetlenné
válása egyszersmind a szabadságtól való megfosztás rémképét kelti bennem.
A szabadság annyi, mint a szabadság eltűnése?
A szabadság emancipálódása egyenlő a korszellem kiüresedésével? N e m lehet „nagy elbeszélés", nem lehet történelem, nem lehet művészet, filozófia többé, mert miről beszélhetnének az utóbbiak, ha az egyetemes demokrácia mélyén a nihilizmus bújik meg, nem a szabadság?
A túlzás. Mit leplez le bennem, hogy folyton túlzásokra ragadtatom magam?
Példák: egyik versemre valaki rosszat mond, én mindjárt értéktelennek látok
mindent, amit eddig írtam. Vagy: „Görbén jársz" - mondják s én azonnal csúf
vénembernek látom magam. Vagy: szerelmem nem telefonál egy ideig, s én biztosra veszem, hogy szakítani akar. Vagy: fáj egyik reggel a szemem, s én rögtön
megvakulásra gondolok.
Kozmikus sértődöttség ez? A fölényeskedés rossz reflexe? Kishitűség, illetve
gőg: ha valami másként történik, mint ahogy szeretném, tüstént ki akarok
„szállni a játékból"? Mert ha valódi lemondás volna ezekben a heves eltúlzásokban, az erénynek számítana. S csakugyan érzem is a lemondás szándékát,
sajnos, mégse tudok lemondani semmiről! Vagyis a valóság elfogadásának, árnyalt mérlegelésének képtelenségéről van szó! A realitásérzék hiányos működéséről. Gyöngeségről, miközben Énem hősies, drámai pózokban erősnek tetteti magát. Ahelyett, hogy állná az ütéseket, melyeket kap.
Mert kap.
Állni az ütéseket: nem eltúlozni, pánikba esni.
*

A „mély", amely bennem „dolgozik". „Nem lehetett volna mégis megóvni
a házasságunkat?" Szép kérdés. De mit válaszolhatok? Nekem a természetemet

19

1996. december

kellett elfogadnom: szerelmet és költészetet. Mindig csak együtt. Miért tennék,
tettem volna úgy, mintha nem így történt volna, nem ilyen lenne, az a „mély"
amely bennem „dolgozik"? Mint ahogy, ha homoszexuális volnék, azt kellene
elfogadnom, vállalnom az egész világ előtt.
Octavio Paz: „Ali is gain, if all is lost." Igen, de az ellenkezője még igazabb: mindent elveszítesz, ha mindent megnyersz.
«•

A fehérbőrű. Tipikus fehér ember vagyok: nem elég a mai nap gondja,
nekem tudnom kell a holnapi, sőt a holnaputáni eshetőségeket is. Én terveket
készítek, nem élhetek a pillanatnak. Nem is beszélve arról, milyen nehezen
tudom elfogadtatni magammal, amit minden sárga, barna, fekete és rézbőrű
tud, hogy egyek vagyunk mi emberek a növényekkel, bogarakkal, állatokkal.
O, annyira kiváltam én a természetből, szerencsétlen gőgös fehérbőrű, hogy
már alig tudok visszatalálni. Hogy tudnék élni legfőbb istenem, mániám, az idő
nélkül? Pedig csak úgy lehetnék boldog. Ahogy a költő megírta: „Bolond dolog
a holnapra várni,/élj kívül az időn, amennyire lehet." Kívül az időn: hát nem
ez volt a paradicsom? Azonban engem valaki „beűzött" az időbe, a rettegésbe,
hogy nincs elég jövőm, hogy nem tudom: mi történik holnapután!
Aztán a nők-férfiak viszonya! A színesek testnek tartják a testet, léleknek
a lelket: nem keverik össze a kettőt. Mi fehérek összekevertük, s kikísérleteztük a pszichés szerelmet, életünk átkát-gátját! Én is sokat szenvedtem tőle
amúgy fehér ember módra. Igaz, ebből a kusza szenvedélyből, amely olyan,
mintha tengerből tűzhányó törne ki s láng harcolna a vízzel, versek, énekek is
születnek bennem. De jobb volna némán boldognak lenni a szerelmemmel,
mint szenvedve zengedezni!
Szegény, igazi fehér ember, aki nem tud mit kezdeni a testével, az ösztöneivel, a szellemeivel, hiszen régen megtagadta őket s istent olyan elvonttá
tette: nem is találja már a mindenségben!
*

Infernális nők. Lehet, hogy azért szeretek bele infernális nőkbe (Dosztojevszkij: Grusenyka), mert túlságosan józan a vérem, túlságosan rendezett
vagyok önmagamban. A fölső Én szinte tökéletesen elnyomja bennem a tudatalattit. Ez nem termékeny állapot. Az írás rákényszerít: kiegészüljek valahogyan. Ezért kell a zavaros, női mélység. De a legtöbb nő is olyan, amilyen én
vagyok: civilizált: fegyelmezett, hideg, színtelen. Rátalálok tehát a sötét lángúakra, akik nem tudják, mit mondanak, mit beszélnek, mert a Földanya szól belőlük. Vagy éppenséggel a káosz, az örök, teremtés-pusztítás megfékezhetetlen
és fölfoghatatlan démona.

tiszatáj

20

A mindenfajta ember. Ő él bennem, róla szeretnék beszélni a verseimben,
mintha minden fajtából volna bennem egy-egy csöpp, ahogy az én fajtámból is
van a többi emberben.
>>

A kezdet. És most elkezdődik a halálig-siettető bolyongásom. N e m lesz
megállás, mint Lawrence: Aki a szigeteket szerette című novellájának hőse sem
nyugodhatott meg, míg a téli hullámok, a hó el nem temette kunyhóját az utolsó,
a legkisebb szigeten.
Én is elköltözöm a lakásomból egy kisebbe; a mostani kapcsolataimból
még reménytelenebbekbe: így futva utolsó versemig-eszmélkedésemig.
Vonaton, a Balaton-partot nézve: miért kell még ráadásul lemondóan, sőt
önmegtagadóan élnünk, ahogy akár a buddhizmus, akár a kereszténység, valójában az összes ősi moráltanok hirdetik? Hiszen éppen eléggé összevissza, megoldhatatlan világba lök bele valamilyen ismeretlen kéz? Miért kell akkor még
az elérhető élvezetektől is elhúzódnunk? Miféle hatalom teremti meg ezt a képtelen egyensúlyt: átok a sors, és akkor még éljünk úgy, mint az aszkéták, a puritánok, ha üdvözülni akarunk?
Milyen isten volna az, aki ennyire minden arányérzék nélkül ítél meg
minket? Isten különben is elrejtőzik, a legfontosabb dolgainak nyitját nem
árulja el nekünk soha. Honnan tudhatnánk például, mi lesz lelkünkkel-szellemünkkel a halál után? Minden erre vonatkozó teológia csak úgynevezett „kinyilatkoztatás", vagyis hagyomány, önkényes állítás, még akkor is, ha némelykor, mint a brahmanista reinkarnáció elmélete, szellemes gondolatmenet, nem
több.
Fut a Balaton-part, s tudom: nem jutok ki az egyenes labirintusból.
*

Próza-minta. Most vette észre az ovális, nagy asztal közepén. Micsoda rózsa!
A férfi hozta neki, éppen egy hete, s a virág szebben virított, mint az első napon.
N e m értette: hogyan hozhat valaki ilyen töretlenül nyíló bordószínű rózsát, akit ő utál? Mert utálta, gyűlölte, amiért annyi évig úgy tett, mintha szeretné. De most, nem most: tegnap előtt rájött, hogy a férfi nem szereti. Akárhogy imádta eddig, biztosra vette, hogy már nem szereti.
Csakhogy itt ez a rózsa: hogy nyílhat még mindig ilyen gondtalanul-gyönyörűen?
Fölemelte a kagylót: „Utállak, érted utállak!" És letette.
A rejtély semmivel se lett egyszerűbb. Újra tárcsázott: „Odamegyek hozzád!"
Reggelig maradt nála. Az ágyában. Egyre dühösebben. S kíváncsian: mi
történhetett a rózsával? Ott lángolt-lobogott a hosszú üvegpohárban, amibe ű z

21

1996. december

első nap tette. Elhatározta: olyasmit csinál, amilyet még soha életében: kidob
egy lüktető, hódító rózsát. De akkor eszébe jutott, amit a férfi mondott neki
éjjel: „Tudod, az én lelkem él benne, amióta megérintettem."
»

A metafizikai döntetlen.
Általában a jó meg a rossz,
a történelmi haladás és körforgás,
a szeretet és a gyűlölet,
isten és a gonosz uralma,
pesszimizmus és optimizmus,
az élet értelme és tökéletes nihilitása,
az időbeliség és az időtlenség,
szabadság és determináció között.
Nagy konfliktusok, katasztrófák, forradalmak, helyi háborúk, világháborúk egyszeriben mintha döntésre akarnák juttatni a küzdelmet. Valamerre elbillenteni a lét-mérleget. Pusztítás, vér, szenvedés, őrültségek: és minden marad
teremtés-adta állapotában. Lét és nem-lét metafizikai döntetlenében. Ami elrejtett, fölfejthetetlen.

22
UTASSY

tiszatáj
JÓZSEF

A kakukkfű illata
Házunk előtt
barnáll egy új
iskola,
olyan üres,
minta szívem.
Nincs kora.
Két hatalmas
véreb őrzi
udvarát,
verebekkel
tollaslabdáznak
a fák.
Jaj valahol,
túl az Óperencián,
gondolsz-e rám
öreg árva
iskolám?!
Küszöböd én
nem léphetem
át soha:
megfojtana,
megölne,
meg:
a kakukkfű
illata.

1996. december

23

Sándor bácsi
Nagy hold alatt
vonítanak
az éjszaka kutyái,
elhányt komor
gyermekkorom
táltosa: Sándor bácsi.
Tengerész volt.
Ezer égbolt
ragyogott rá: delente
hallgatagon
ült a taton:
albatroszát etette.
Hány éjszakán
mesélt, az ám,
és micsoda meséket:
kikötőkről,
harcról, nőkről:
maga volt ő az élei!
Kántort, papot
nem hallgatok,
de őrt állok sírodnál,
és hüppögök,
ríjok, nyögök:
elzokogom, ki voltál.

tiszatáj

24
HÁY

JÁNOS

Három levél
A z afrikai lányhoz
Mellettem éltél. Évről év. És veszett belőled az élet. Ha hozzád értem, azt
mondtad, fáj, nyilallik ott a bőr, most ne. Ha szóltam volna, alig nyílt a száj, te
sietve léptél arrébb, ha mégis, halkabb legyen vagy ne is értsd.
Mellettem feküdtél. Éjről éj. A paplanod alá csúsztam volna, de télen hideg, nyáron hőség... N e fűts vagy ne hűts - súgtad, mintha fűteni vagy hűteni
akarnék.
Olyan kihalt és zárt - mondtam egyszer, s te rávágtad: Ugyan, minden
rendben. Azt mondtad, nincs semmi baj. Azt mondtad, ne kérdezd, mi a baj,
s hogy mit akarnék még tőled. És úgy surrantál el mellettem, hogy a bőr nem
ért, a levegő nem mozdult, úgy surrantál tovább, mint akit észrevenni nem
szabad.
Miféle szörnyű pusztítást vittem végbe. Mivé tettem a puha, vérmeleg testet... Ütöttem magamat - kínosan ügyelve, hogy minden részem fájjon. D e te,
miként a magad fájdalmát, az enyémet sem érezted. Csak súlynak láttál, aki
rádzuhan, s a lélek és a test után: most tönkrezúzza az ereket. Az ereket,
a bőrt, s a még működő belső szerveket.
Ahogy megváltozott a vizek játéka az égben, úgy pusztult semmivé Afrika. S hogy sírt volna érte valaki: nem láttam. N e m peregtek a könnyek. Kutatók, akik a helyszínre érkeztek: nyilakat rajzoltak a papírra, hogy íme, itt
fordul a szél, idáig sodorja a tengerek felől a párás levegőt, a felhők itt szabadulnak meg terheiktől - és kész. Mikor találkoztam velük, Kairóban vedelték
a sört, s azon vitatkoztak, ki szerezte olcsóbban a bőrkabátját. Melléjük ültem,
ők kérdezgettek és én nem szégyelltem elmesélni, mi vár rám. Nevettek, a sörtől és a sikeres vásárlásoktól bódultan, nevettek rajtam, hogy ismerve sorsomat
mégis továbbmegyek oda, ahol semmivé pusztít majd a levegő játéka.
Végleg elkerültek a hűsítő esők. Évről év, s a táj elveszítette utolsó vizeit.
Te utazókat vártál, hogy vesszenek bele a kihalt vidékbe, éhség és szomjúság
fojtsa szívük dobbanását. Én, a pusztító is közéjük keveredtem. Velük bolyongok éjjel és nappal, pihenő nélkül, mert leülni akár percre sem lehet, hisz
a h o m o k hol tűzforró, hol hideg tűz. Kutakodtunk, hogy valahol megleljük
az oázist, a sivatagi orvosságot, s mikor már minden zeget és zugot átjártunk,
valaki megszólalt közülünk: Ebben a pusztaságban nem lelhetjük a sivatagi orvosságot. Mi sok víz kéne pedig - szólt egy másik - , hogy szívünk és testünk
szomja oltódjék. így igaz - helyeselt a harmadik - , s érdemetlen, hogy ekként

25

1996. december

pusztuljunk el. Mind mondta a magáét, sajnálva sorsát, hogy ilyen végre jutott... Csak én hallgattam, mint az eső, ami már Kairónál veszejti könnyeit,
hisz jól tudja: miatta pusztul ki Afrika.

A szív helyére költöző lányhoz
Miként a szív kezdett senyvedni, akként üresedett a mellkas alatt a hely.
Majdhogy rá nem szakadtak a csontok a hát belső falára..., éppenhogy szakadoztak már.
És akkor jött valaki, aki lakhelyet keresett a kiúttalannak látszó világban,
afféle meleg kuckót, mint a barna mackóé volt.
És meglátta a mellkas alatti üres medret, közelebb hajolt, hogy nem lakike ott már valaki más. Aztán belüllépett az üres és omlatag mellkasba, olyan veszélyek közé, melyeket hinnünk sem lehet. De ő nem rettent, egykezével megtámasztotta a gerendázatot, máskezével a szívmaradékot simította meg.
A szív pedig nőni kezdett a kézmelegtől, nőtt föl a torkon egészen a szemekig, és hullottak most szaporán a könnyek, majd nőni kezdett afelé, ahol az
üres helyet hagyta. Nőtt, a könny pergett. Nőtt és roppant, aztán ropogott,
tördelődött szerte-széjjel: porrá, aki oda költözött, aki egykezével a gerendázatot tartotta, máskézével a növekvőt melengette.
Ez lenne hát vége annak, aki beköltözött, de milyen nyomorúságos sors
vár arra, aki így lelt életre.

Magának
Mert látni kívántam a világot, s élni abban, amit látok. Gondoltam, ha
magát birodalmam határain belül üdvözölhetem: mindez megtörténik. Á m
a határok sértetlenek maradtak, s most csak sejthetem, mi az az élet, amit
élhettem volna.
N e m az idő utáni vágy volt a legkínzóbb, hanem, hogy maga éppen anynyira híján van a világnak, mint én, s bár vállalta volna a megszokás trükkjeit,
mint aki unalomból nyer, csak értem tette volna. És elhagyni nem akart, szeretni nem bírt. N e m volt esélye nálam az életének. Kalózúton volt és fináncokba botlott. Vagy fordítva: én kerültem fináncok karmai közé. Mindegy:
a maga lelke, akár az enyém: tehetetlen.
Először a nemszeretés fájt. Átkoztam az időt, ami tellett nekem, hogy
mért pont ebben kell bennelennem.
És önmagában volt a fájdalom. Senki ellen nem irányult és senkiért. N e m
volt benne haragvás, gyűlölködés, semmi olyan, aminek eredője vagy végpontja felmutatható.

26

tiszatáj

Az idő pedig múlt. A maga fájdalma fölébe nőtt az enyémnek, hiszen
morzsányit sem kaphatott rajtam keresztül a világból. S a sóvárgás, amit maga
megnevezni végképp nem tudott, lassan zülleszteni kezdte a bőrt és a húst, végül nyíltan: beledöfött a lélekbe.
S a fájdalomtól még inkább fájnom kellett. És féltem, ha látja ezt a fájást,
a maga fájdalma újra csak növekedni fog, ettől pedig megint az enyém, aztán
a magáé újra... Mintha csapásokat mértünk volna egymásra. Ütés ütést követ,
míg a végsőtől az egyikünk kidől, s a dőlés halálra zúzza a másikunkat.
Közben éreztem, a nyitott ajtók előtt valaki aprón lépeget, egészen közel
hozzám, szinte érinthetném: és szeretne és szerethetném... De a kéz nem mozdult, mert magán vagy magamon kellett volna átnyúlnom: kezemet befúrni
a hasfalon és kijuttatni a csigolyák mellett, újra a szabadba és akkor megfoghatnám a szerethető testét és áthúzhatnám a kézfúrta lyukon, és akkor az enyém
lehetne: az enyém... De féltem, hogy fáj magának és fáj nekem a has felmetszése.
N e m tudom ki volt ő, de hónapokig állt ott az árnyékban, testeink árnyékában: szelíden és mozdulatlanul. Csak a szem villanásával jelezte némikor:
miért érkezett. És én nem közeledtem, féltem elveszteni azt a világot, amit
megszereznem magától vágyam volt, amit megszerezhetnem soha n e m lehet.
Intettem a kapu elé, hogy menjen, hagyjon itt. És ő várt pár darabig, hogy
biztosan ekként gondolom-e, aztán az árnyékból a sötétbe csúszott. Először
a szívemhez kaptam, mert a levegő, amit felém tolt rést metszett rajta, aztán
a sötét felé kaparásztam, hogy megérinthetném mégis őt..., de mit sem tapinthatott az ujjam.
Magára néztem akkor, a világra, ami nélkül meghalok.

27

1996. december
BALOGH

TAMÁS

Esti Kornélt lerajzolják
Még Esti egyetemi évei alatt történt. Valahonnan vidékről indult vissza
a fővárosba. Többórás vonatozás állt előtte, megannyi kilométer. A vonat már
vad füstgomolyokat vetett, sivított; Esti ekkor érkezett meg az állomásra. Kapkodva vette meg jegyét, sietett felszállni. Hirtelen megfordult, visszarohant az
épületbe, cigarettát vett. A vonat már araszolt Budapest felé, amikor felugrott rá.
A nagy izgalmakra azonnal rágyújtott. Még le sem ült. Rögtön elszívott
egy második szálat is.
Végre leült. Ez a kocsi nem fülkés volt, itt minden ember egy levegőt szív,
minden morajt hallani, minden mozdulatot látni. Esti azonban most nem az
embereket figyelte: a síneket nézte, ahogy haladnak egymás mellett, aztán a váltóknál összetalálkoznak, hogy aztán ismét elváljanak. Csak akkor emelte föl
fejét, amikor kiértek a nyílt pályára, és már csak pusztákat, szántókat látott
maga körül. Na nem mintha nem tudott volna gyönyörködni ezek szépségében vagy akár rútságában is, dehogynem: tudott volna. De most nem akart.
Mást akart. Aludni. Almos volt.
A vidéki városban ismerősöket látogatott meg, aztán átzüllötték az éjszakát. A társaságban volt költő-, író-, újságíró-, festő-, színész-, zenészjelölt; akadtak pikáns nők, szépek, kifestett-elhízott lotyók is, de most Esti nem udvarolt
egyiknek sem. Inkább csevegéssel töltötte az időt: beszélgettek művészetről,
politikáról, a mindennapi életről, hogy ki hogy van, mit csinál, hiszen olyan
rég nem látták egymást. Közben ittak. És az éjszakának nem ért vége: kivirradt. Pirkadatkor már nem is gondolt az alvásra: a koffein, a nikotin és az alkohol annyira összekuszálta szervezetének rendszerét, hogy nem is tudott volna.
Majd a vonaton, nyugtatgatta magát.
Mostanra tényleg álmos lett: a virrasztástól véres szemmel nézett körül
a kocsiban. Szürke embereket látott, mégis mintha megannyi kis, különálló világ
ülne körülötte. És az egyedeket a kocsi teszi egységgé: ők az utasok. Némelyik
talán turista, némelyik dolgozni megy, biztosan van olyan is, aki csak céltalanul
utazgat ide-oda, és vannak persze hozzá hasonló, visszatérő utazók is.
Fáradt tekintete épp hogy csak megakadt egy hatéves-forma kislány mellett ülő fiatal nőn. Hasonlítottak egymasra. Anya es lanya lehettek, bar az aszszony kezén nem látott jegygyűrűt. Egy elvált, fiatal hölgy a lányával.
Szimpatikusnak találta őket, ahogy egymásra mosolyogtak, ahogy beszélgettek. Csipp-csupp dolgokról, hogy „Anya ez most melyik állomás volt?",
„Nem tudom, nem figyeltem", vagy hogy „Mikor érünk már haza?", „Még kéthárom óra", „Olyan sok?!".

28

tiszatáj

És a nőt vonzónak is találta. N e m volt az a klasszikus női szépség, amit
reneszánsz festők Vénuszként ábrázoltak, kócos-szálkás haját hátul összefogva
viselte, az arca kerekded, majdnem mint a telihold. Kissé túl fitos orra úgy ült
a vaskos ajkak felett és a se zöld, se kék szemek alatt, mintha a szobrász véletlenül nagyobb szilánkot pattintott volna le a márványból, és már csak azt igazgatta, pofozta volna helyre. De mégis: volt valami vonzó a nőben. Valami
sármos - talán épp a hibái tették.
Esti rájött, hogy már percek óta őt bámulja. H o g y tetszik neki. H o g y
akar tőle valamit. Forrongó gondolataira ráébredve gyorsan, szégyellősen elfordult, talán még el is pirult. Ismét a tájat nézte, és lassan elaludt.
Az egyik állomáson felébredt. Óvatosan szétnyitotta szempilláit, o n n a n
leste a nőt. Amaz pedig őt nézte. Keresztbe vetett lábain vázlatfüzet, rajzolt valamit. Ismét Estire pillantott, majd vissza a papírra - újabb vonásokat tett hozzá.
Engem rajzol, gondolta Esti, majd tovább figyelte a titkos grafika alkotóját és az alkotás folyamatát. Hagyta még. Valamiféle büszkeség töltötte el, hogy
a nő is felfigyelt rá, hogy az is észrevett valamit rajta. Aludt tovább - ébren.
A következő megállónál a váltók erősebben ráztak, erre „ébredt fel". Hirtelen. Szeme sarkából látta, hogy a n ő sietve elteszi a mappát, és mintha most
ő pirult volna el.
Biztos azt hiszi, zavar, hogy engem rajzol.
Egyenesen az asszony szemébe nézett, pár pillanatig találkozott tekintetük, aztán a nő elfordult. Esti ekkor a kislányra nézett, aki elmosolyodott. Látszott rajta, hogy alig tudta visszatartani nevetését, ezért inkább az anyja oldalába nyomta a fejét. Az még mindig nem nézett föl, csak megsimogatta a lány
haját.
Zötykölődtek tovább a változatlan tájon.
Pár perc múlva a nő odasúgott valamit a kislány fülébe, majd felállt és elindult a kocsi végébe. Esti szerint vécére ment. Megvárta, amíg a n ő kiér, aztán
elindult ő is. Megállt a peronon, rágyújtott.
Jólesett a cigaretta. Letüdőzött minden slukkot, élvezte, ahogy a füst szétárad benne. Lassan fújta ki, néha karikákat eregetett maga elé. Várt. És közben
eszébe jutott még egy emléke, egy másik vonatozásról: akkor egyedül üldögélt
a fülkében, Baudelaire és Verlaine verseit olvasgatta. ízlelgette a francia nyelvet,
s néha eltűnődött, hogyan fordíthatná le magyarra őket, hogy a francia dallamát, zeneiségét is megtartsa. Éppen egy ilyen gondolkozva merengés közben
valami csobogásfélét hallott a folyosóról. Kilesett a függönyön. Egy barna
bőrű, koszos ruhájú, szakadt, kócos kisgyerek intézte a dolgát, pont az ő ajtajában. Aztán kiabálást hallott, franciához hasonló nyelven. Azonnal rájött,
románul szidja az anyja a gyerekét. N e m értette, mit mond, de a hanghordozásból és a hangerőből arra következtetett, hogy oktatás folyik odakint: n e m
szabad ilyet csinálni, meg ne lássák még egyszer. De azért az anya megsimo-

1996. december

29

gatta fiának fejét, hogy nem baj, megesik az ilyen, majd újságpapírt hozott és
feltörölte a még gőzölgő húgyot. Estit csak a szag zavarta: lehúzta az ablakot,
kihajolt, friss levegőt szívott.
Most pedig ott állt a peronon, azt a nőt várta, aki vécén van, és útközben
őt rajzolta.
Az még két slukk után lépett mellé. Alaposan megnézték egymást. Esti
eldobta cigarettájának csonkját, majd egy másikkal a nőt kínálta.
- Dohányzik?
- Köszönöm, nem.
- Zavarja?
- Nem.
Esti ismét rágyújtott. Csendben álltak egymással szemben, Esti a padlót
bámulta, a nő most is kifelé nézett.
- Leülne mellém egy rövid időre, hölgyem? - kérdezte, miközben lehajtotta a két ülőke közül az egyiket.
- Miért?
- Beszélgetni.
- Miről?
- Még nem tudom.
A nő leült. Esti is. Egy rövid ideig ismét hallgattak, csak a vonatkerekek zakatoltak, a váltók csikorogtak, a vonat füttyentett és Esti cigarettája sercegett.
- Sokat dohányzik - szólalt meg egyszer a nő. Hangsúlya sem támadó,
sem vádló nem volt, inkább csak kijelentő.
- Igen. Megcsókolhatom?
A másik olyan hirtelen nézett Kornél szemébe, hogy az még meglátta
a felháborodás utolsó szikráját. Aztán az is kihunyt, csak a dac maradt.
- Hogy merészel?
- Tényleg nem akarja?
- Nem.
- Furcsa. Pedig azt hittem.
Esti meg sem várta, amíg leég az előző, a következő szálra gyújtott.
Egyenesen a nő szemére nézett, a seszín szemekbe, majd az ajkára. - Szerintem
mégiscsak akarja - mondta és megcsókolta.
A nő eleinte csak hagyta magát, majd visszacsókolt ő is. Szenvedélyesen.
Közben Esti cigarettája csonkig égett, parazsa lehullott.
- Honnan tudta? - kérdezte a nő.
- Megérzés. De az is lehet, hogy láttam. A szeme mondta, vagy az ajka,
az egész természete. De... - és itt elmosolyodott - őszintén bevallva az igazat,
a kislánya mondta, amikor kettesben maradtunk.
A nő hangosan felnevetett.
- Szóval ő árulkodott. Na, majd megkapja ezért.
Egy röpke csók.

30

tiszatáj

- Láttam, hogy rajzolt útközben. Grafikus?
- Nem
- Rajztanár?
- Nem.
- Divattervező? Illusztrátor? Vásári arcképfestő? Vagy netán festőművész?
- Nem, nem. Egyik sem.
- Megvan: rendőrségi fantomkép-készítő. Ugye eltaláltam?
A nő ismét felnevetett.
- Nem. Csak azért rajzolok, mert szeretek.
- És miket szokott témájául választani?
- Ami éppen jön, vagy ami éppen az eszembe jut. De csak próbálkozások,
több szó ne is essék róluk.
- Dehogynem, dehogynem - erősködött Esti. - Láttam, hogy engem rajzolt. Vallja be!
- Nem.
- A k k o r megcsókolom.
- N e m baj - felelte a nő, és Esti betartotta szavát. - De egyébként igaza
van: magát rajzoltam.
- És miért? Tetszem?
- N e m erről van szó. Bocsásson meg, de jobb szót nem találok: érdekes
feje van. Olyan bohókás. A felnőtt korba lépett gyereké, olyan ifjúé, aki az
egyik pillanatban még pubertás, a másikban már meglett férfi. Olyan egyedi,
mintha csak kitalálta volna magának.
Esti nem akarta bevallani, hogy tényleg erről van szó. Reggelenként perceket töltött a tükör előtt, hogy egyedi külsőt alakítson ki magának. Olyat,
amilyen senki másnak nincs. Sőt még neki sem volt. Tegnapi önmagához sem
hasonlíthat.
- Értem. Sikerült a kép?
- N e m tudom. Már most is más, mint akkor volt.
- Ezt önnek köszönhetem.
- Nagyon szívesen. És ön mivel foglalkozik?
- K ö l t ő és író vagyok. Egyébként engedje meg, hogy b e m u t a t k o z z a m :
Esti Kornél. Kezét csókolom.
- Üdvözlöm, uram. Engem pedig...
- Ne...! Meg ne mondja! Legyen titok. Maradjon csak meg önnek, nekem
nem kell a neve. Én önt Ágnesnek fogom hívni ezután. Mondjuk Akácvirág
Ágnesnek.
A nő kérdően nézett Estire.
- Hogy honnan jutott eszembe? Nem tudom. Lehet, hogy odakint éppen
egy akácfa borult virágba, amikor jöttünk, és megéreztem az illatát. Lehet, hogy
ezt a szót olvastam utoljára franciául. Nem tudom. De nem is ez a fontos: illik
önre, Ágnes.

31

1996. december

- Köszönöm, Kornél. Szép nevet kaptam.
Hirtelen nem tudott mit mondani a nőnek. Rágyújtott. Nem kell mindig
beszélni. Hallgatni sokszor jobb, mint jártatni a szánkat. A legtöbb ember nem
tudja, hogy néha a hallgatással sokkal többet el lehet mondani, mint ezer, millió szóval. Az emberek szeretnek fecsegni és szenvednek a csendtől, mintha
attól félnének, ha nem beszélnek, nem figyel rájuk senki, hogy feleslegessé válnak, szürkévé, hogy megsemmisülnek, hogy ott sincsenek. Hogy nincsenek.
Hogy meghaltak.
Hallgatott hát tovább. Fújt egy karikát.
- Mondja, Kornél - törte meg a csendet a nő - , és miket szokott írni?
- Mindent. Semmit. Érzéseket, gondolatokat, színeket, illatokat, hangokat, a csendet. A szerelmet. Az életet. A halált.
- Mondjon el valamit.
- Ingyen nem.
- Csók kell? Azt tudja, hogy kap, Kornél.
- Nemcsak az. Nekem a kép kell érte.
- Odaadom. Majd ha megérkeztünk.
Esti szavalni kezdett:
Kornél, ha benned hebehurgya láng ég
és a szeszély szeszétől
kopog a vad halánték,
szólj ezután is, mert az istenektől
több egy kicsiny ajándék,
mint a költőkirályok nagy vígassza:
a szándék.
- Kornél, ezek csak csacska rímek, ez csak játék.
- Miért, Ágnes, maga nem szeret játszani? Maga nem szokott játszani?
Dehogynem. Most is játszott a lányával.
Rágyújtott.
- Most sem kér?
- De, elfogadom.
- Hiszen ön nem is dohányzik!
- Csak idegenektől nem fogadok el cigarettát. De maga, Kornél, már
nem az.
- Ismerős?
- Nem. Barát. Szeretőm.
- Testvérem?
- Igen.
- Anyám?
- Igen.

32

tiszatáj

- Lázas vagyok, anyám. Kérem, adjon egy csókot a homlokomra.
A nő adott. Ebben a pillanatban ért oda a kalauz:
- Mindjárt megérkezünk. Készülődjenek!
Esti és az asszony visszamentek a kocsiba. A kislány valami szépet álmodhatott, mosolygott alvás közben. Anyja gyengéden felébresztette.
Leszálltak. Ellentétes irányba indultak el. Esti tudta, hogy soha többé nem
fogja látni a nőt.
- Kornél! - hallotta maga mögül a nevét.
Odafordult. Ágnes integetett felé. Odasietett.
- Mi történt?
- Kornél! A rajz. Amivel tartozom. Nálam hagyta.
- Köszönöm. Isten áldja. Téged is, ifjú hölgy - súgta a kislánynak, majd
kezet csókolt mindkettőjüknek. A kislány kuncogott. Soha nem nevezték még
hölgynek, és soha nem csókoltak még neki kezet.
Esti tényleg nem látta többé a nőt.
A képet csak a bérlakásában nézte meg. Kibontotta a tekercset, lámpafényhez ült vele.
N e m őt ábrázolta. Tájkép volt, tengerpart, fák, kis csónak. Távolban
templomtorony. Az előtérben egy apró alak cigarettázott. Arca nem látszott.
Szép, gondolta, majd kitűzte a falra a másik négy-öt kép mellé, melyek
mind tengerpartot ábrázoltak, dohányzó férfit, csónakot, tornyot, fákat. Többet nem törődött vele. Ilyen léha, bohém alak volt akkor.

33

1996. december
PLUGOR

MAGOR

Ha én lennék Theirésziasz
Ha én lennék Theirésziasz,
öreg napjaimra meghúzódnék
a delph-i jósda egy rejtett zugába.
Egyszer látnám, titkos helyemről,
amint közeledik Szókratész.
Előbb áldozna, ahogyan illik,
majd föltenné a kérdést:
Ki a legbölcsebb ember? mondd!
Te vagy a Szókratész, te derék férfiú...
így válaszolnék.
De ezzel minden rosszra fordulna:
őrületbe kergetném, előbb szánnák,
végül száműznék szerencsétlent
a saját társai is.
Nem tehetnék ilyet,
hogy kívánhatnám a halálát?!

Bőrharisnya elindul
Mondják hogy a világ görbe
Mégsem veszi semmi körbe
bőre
pőre
Visszaadom lelkem vígan
Rezerválva van ami van
párzó
pár szó
Tömött bölény s wiguam kunyhó
Regényhősként én Nat Bumppo
nyakas
kakas
Kinél szebben csak a szajkók
Énekeltek és a vascolt
egyetegyet

34

tiszatáj
És aki csak ezt tanultam
Koszos kézzel jön hogy húzzam
tehén
tején
A bőrt míg sárgul a való
Földben a fű fűre a hó Harmat
S ha Nap
Ragyog és kiérlelt mindent
Leszek fent mint lent ki istent
főbe
lője
S békepipánk kicserélve
Hamvaimat szórja szélbe
un
zsűri
ff

•

A nyárfák
Hófehér a nyárfák lombja
s a nyárnak fái mind a fák
a szél az ünneplők
lábán lengén végigvonja
a fasor úszó fátyolát
Csak káprázat volt s már borul
gomolyog a fény elébe
a fekete felhő
most égbe ment a háború
és ott cseppen a lét méze
És a föld mint rejtett lopón
már issza-issza a porból:
volt-nincs mint egy szellő
és sugarat szór villogón
szemünk ragyog mint a bortól

1996. december

35

A damaszkuszi út
Hogyha az idő megfordulna,
tömött zsákokkal igyekezne
otthonába a három király,
a szénből erdők növekednének,
aztán ellanyhulna a gravitáció de mielőtt A dám is eggyé lesz a földdel,
és elszikkad az ige,
és mindent visszavon az Úr,
eljön a Megváltó,
hogy azzá legyen amit hirdetett,
hogy legyen kisgyerek.

Mozart tele
Engedd el hófúvásodat Uram
Bújjon száraz vaksi bőrkabátba
Felettünk csillagregiment rohan
Gonosz borban zörgő jégkockákba
Fűszerszám közt szárnyas ördög lapul
Száncsengő csilingel pohárban jég
Harmóniádat vesd le alkonyul
Országút szélén is ülhetünk még
Kopog a jég mint pohárban kocka
Uram ma újra énvelem játszol
Ordögszámy csöppent vihart a borba
Elmúlt az óév üres!a jászol

Hármasság
Olyan vagy mint a háztartási keksz
Fogna a lélek a test nem ereszt
Szelíden égő szellemed ellen
Olyan vagy mint a háztartási keksz
Szelíden égő szellemed ellen
Sárban topogsz az esővel szemben
Még a valóság sem hihetetlen
Szelíden égő szellemed ellen
Még a valóság sem hihetetlen
Olyan vagy minta háztartási keksz
Hiába küzd szellem illem ellen
Megfog a lélek és el nem ereszt

37

1996. december

Napablak
A gyermekkor rejtekösvényein
A vadgalambok lélegzetének útján
Oroszlánokat látok a tengerből előjönni
Véres ösvénysörény
Főpapok szívem ritmusában
Ólompor kék holdsugárban
A rejtekhelyek udvarában
Levelek között rátaláltam
Kuporgott halálraváltan
Pokolkották voltak nálam
Lapultak egy szűk kabátban
Alighasznált fekete farmerdzsekit kínáltak megvételre
Örült éjszaka a lovakkal
A démonok szorításában vergődni át az életen
Miféle sorokat akarsz becsempészni?
Acélmanók csengői hívják a hősöket
Az égalatti megújult
Barlanggalambjai agyagba vésik a Nap törvényeit

tiszatáj

38
HARGITAI

PÉTER

Bálvanyteremtő ima
Morvay Lászlónak
Kezem alatt agyag
halak lubickolnak,
cigánykereket hánynak
majd forrt zománcban fonják
a halál bonyolult szövetét.
Egyszercsak én is halra
szállok, finom erezetű
halottilepel lényre,
szálkás élet-éhes piranára
melynek vér-hűvös kopoltyú
szárnya éles, lehelete sárga,
kisértet a mennyasszonya,
én meg az ura,
egyben a szakálas bába
s Mária véresen szült Fia:
marcangolt állkapcsom
durvára hagyom, tele röggel,
vissza a gránittömbökhöz
vissza a sziklákhoz utazom,
szobor-merev varázslatom,
kőből fojtott koponyám, sörényem,
moha-talpú, sápadt életre vágyó
lényem kinek bőrét már visszagyűrte
az élet: ebben a horzsolt bálványban
haljak és éljek örökké örökre. Amen.

39

1996. december

„Elment anyád"
Fejes körül csillagkoszorú, Mária Siralom.
Hajnali madárkák szárnyai lassacskán
kelnek a templom fölött. Almos szivemet tutajon
tolom feléd: Vittél volna magaddal! de te inkább fehér libákkal utazol azt mondták
Dunántúlon valahol. De én nem hiszem
hogy elszöktél fiadtól. Ugye meghaltál.
Láttam lelkedet nyílvesszőként szökellni
egy távoli tenger felé. Bánatosan eveztél
túl a Balatonon, túl a határon, földöntúl
a halál vizében. Későn ébredtem, kapkodtam,
legszívesebben utánad ugrottam volna arkangyal
szárnyakkal oda ahol a halottak laknak, ahol
nincsennek földi kincsek, szalmakazalok, kalászok,
kincses kalendáriumok, lombok, dombok, doromboló
macskakölykök, hömpölygő hóesések, havasok,
karácsonyok, tavaszok, őszök, rácsok, börtönök,
kovácsolt bilincsek, ösztönös indulatok, szavak,
hisztis gyermekek, apák, anyák, rokonok,
babonás, ráncos, fekete-kendős siratok.

tiszatáj

40
KÁNTOR

LAJOS

Ady-margó, 1996
Az Ady Endre „önéletrajzát" versekből, prózai szövegekből könyvbe író
irodalomtörténész, Kovalovszky Miklós több darabból rakja össze a költő
származásának, földrajzi hovatartozásának, a családi és személyes mitológiának
a térképét. „Mi csak olyan erdélyszéliek voltunk - szól az egyik ismert vallomás - , a Partium egy része, Sylvánia, Szilágyság, büszkébbek, kényesebbek,
mint Transsylvánia, mégis Erdélybe vágytunk. Dehogy is a rokonokért, mert
kölcsönösen és rokonosan alig tudtunk valamit egymásról mi és az erdélyiek.
Gőzösvonatra se gondoltunk egy új, panamás, rossz, görbe, vicinális vasút nehéz dolgai folytán, és mert az apánk Erdélyhez méltatlannak vallotta a'síneket.
O ifjúságos korából Erdély postakocsis s fuvaros világára emlékezett ragyogó
emlékekkel, s az Erdély-imádást naiv szándéktalansággal oltotta erősre, később
tudatosra fiaiba."
Az erdélyi rokonság mégis feltűnik az önéletrajzokban. 1913-ban így. „Az
anyám családja ősi protestáns papi család, miként erdélyi kálvinista papleány,
Visky leány volt apai nagyanyám - nagyapám, Ady Dániel pedig a Wesselényiek számtartója s lompérti földbirtokos." Egyik cikkében, 1908-ban (Dózsa
György szobra) úgy mellékesen - ám a Dózsa örökség folyamatos tiszteletében
nyomatékkal - odaveti: „Egy családi hagyomány szerint ugyan én a Visky család révén rokonságban volnék Dózsa György családjával." Ami tény: A d y
Dániel Kalotaszegről, Nyárszóról nősült - és az unoka, Ady Endre is tartotta
a kapcsolatot a Viskyekkel, immár Kalotaszentkirályon; hiszen ez a falu Csúcsától, a csúcsai Boncza-kastélytól csupán négy kilométer távolságra fekszik.
(Az Ady-életrajzot, pályaívet kitűnően tudó Bustya Endre nyilván ezeknek
a kapcsolatoknak, családi összefüggéseknek, látogatásoknak is a legjobb ismerője, leírója. 1995-ben épp Kalotaszentkirályon tartott előadásában részletezte
a kalotaszegi felkutatottakat és felkutathátót - vele versenyre kelni ebben reménytelen vállalkozás volna.)
Persze, az Ady és Erdély, Ady és Kalotaszeg címszók nem korlátozódnak
az ősökre, a rokonokra, az életrajzi esetlegességekre. A műveket kell elsősorban megfaggatni - s természetesen az Ady-szakirodalom ezt is megtette, újra és
újra megteszi. Ady Endre publicisztikai írásait szokás idézni elsőként, mindenekelőtt az 1905-ben írt Ismeretlen Korvin-kódex margójára címűt, amelyben
valamennyi közül talán a legszorosabb kötésről tesz tanúbizonyságot; számunkra, erdélyiek számára a leghízelgőbb ítéleteket mondja itt a magyar történelemről - Erdélyt, az erdélyi hagyományt a többiek fölé emelve. A millecentenáriumi évfordulón éppenséggel lehetetlen megkerülni ezt az Ady-szöve-

1996. december

41

get, amely ma figyelmesebb újraolvasásra kötelez, mint az utóbbi években-évtizedekben bármikor. De ezelőtt még lapozzunk vissza Ady publicisztikai köteteiben, a korábbi időszakra. 1898 tavaszán - alig két évvel a millennium után
- Ady Endre a Szilágy tárcaírója, ugyanabban az évben s a következőben debreceni lapok munkatársa, az új század legelején nagyváradi újságíró: semmi
nem kényszeríti rá, hogy „ez a kis magyar világ" ne egészében foglalkoztassa;
külső (országhatárokon túlról érkező) fenyegetést még nem kell éreznie, csak
(?) a belső - tájilag is meghatározható - egyenetlenségek, bajok kérnek hangot.
A vidék helyzete s a vidékiség elleni harc legkorábbi témái közé tartozik; 1900
januárjában, a Szabadságban még személyes panaszként, öniróniaként hangzik:
„Fáj ugyan nagyon, hogy szülőfalum vezető férfiúi nem tettek még lépéseket
egy irodalmi ösztöndíj alapítása céljából, de én istenem, nem születhetik minden lírai költő Kolozsváron!..." Rá egy évre „Mi országunk: Biharország" (itt
egyértelműen ironikus felhanggal) már az „egyetemes gondolkozás" felé irányítja újságírói figyelmét - túlnézve a napi kérdéseken, az újságíráson és (kissé
fellengzősen) az irodalmon is: „És most kiírjuk, ha eddig mentünk, azt a legfényesebb elméktől is csak kerülgetett igazságot, hogy az átlagember vegetál,
a költő (ideértve írót, költőt, irodalombarátot, szenvedélyes olvasót) álmodik,
öntudatos életet csak az egyetemes gondolkozó, a fűozófus él..."
Az egyetemes mellett azonban fontos, meghatározó kezd lenni számára
a város, ahonnan - az egyetemesre is ráláthat. A Nagyváradi Napló szerkesztőjét
megszólító nyílt levelében (s bizonyára nem csupán azért, hogy újságírói felajánlkozása hatásosabb legyen) rajongó sorokat ír le Váradról: „...ugyané másfél év alatt ismertem és szerettem meg nagyon ezt a csodálatos levegőjű, merész, hódító várost, melyet elhagyni még nincs erőm, hajlandóságom." A „még"
már Budapestet, Párizst sejteti (a későbbiek ismeretében; egyelőre azonban
kritikailag néz vissza Debrecenre, a konzervativizmus „szervi bajára", és állítja,
hogy „a kozmopolitának kikiáltott Nagyváradon" kezdi megérteni „az egyetlen lehető magyar politikát", azt, hogy „minden kis népnek sovinisztának kell
lennie". Maga is érzi (1902 augusztusában), hogy e kijelentése további magyarázatot igényel, és meg is teszi, helyesbít, árnyalni próbál, aktuálpolitikai utalással:
„Ez persze nem azonos sem a klerikális hajlandóságú magyarok nacionalizmusával, sem a debreceni szittyák vadmagyarságával. Inkább valami összepárosítása Bánffy Dezsőnek, az erdélyi kálvinistának a Vázsonyi Vilmosnak, a nagyon
rettegett terézvárosinak." Politikatörténészek a megmondhatói, hogy e nevek
(együtt emlegetve) már 1902-ben is abszurd hatást váltottak-e ki az adott szövegösszefüggésben - ma nyilvánvalóan megdöbben a századelő magyar történetében valamennyire jártas olvasó az ifjú (huszonötéves) Ady cikkének e konkrétumán. Egy másfajta, a debrecenitől eltérő, erdélyinek mondott kálvinistaság
feltűnése az érvelésben mindenesetre megjegyzendő - mert rövidesen folytatása
lesz az Ady-életműben.

42

tiszatáj

Rövidesen - egy héttel később - szintén a Nagyváradi Napló hasábjain István király országa címmel a Szent István-napi országos ünnepségeket választja
témául, de (mint utal is rá) nem a kálvinista félelmek szólalnak meg a sorok
között. Ady szerint ugyanis „István király napja ennek az országnak s a magyar nációnak volna névnapja" - ezért kellene tudni jól ünnepelni. A váradi újságírót nem a processziók, a zsolozsmák, a szent jobb és Mária kultusza zavarja, hanem az, hogy „ebben a parádéban és vígságban nincs egészség és igazság". A politikában érvényesülő reakció, a kivándorlás, az antiszemitizmus,
a rossz, gyáva nemzetiségi politika, az ázsiai közigazgatás, a félembereket faragó
iskola - a megbéklyózó feudalizmus maradványai s az, hogy az ország sorsát
kaszinóban intézik - miként a nemsokára saját hangjára találó költőt, az újságírót már most kemény ítéletre késztetik. Egy politikus bizalmas társaságban
mondott szavait idézi: „Ha csak a jó sors nem segít, ez az ország pár évtized
alatt össze fog omlani." A „fenyegető nagy veszedelmek", a „közeledő veszedelmek" visszatérő szavak a rövid cikkben, amelynek következtetése: „Ide új
hit, új erő és új munka kell!..." (A későbbi Ady-líra jól ismert szókapcsolásai!)
Az Ismeretlen Korvin-kódex margójára tehát egyáltalán nem váratlanul
bukkan elő, 1905-ben (csak néhány példát idéztünk a lehetséges bizonyító
anyagból). Az alkalom megválasztásában sem előzménytelen e nagy súlyú írás,
amely „kívülről" hangzik fel („Nem hallgatnátok-e meg még a lakoma előtt az
igriceket?"): ismét egy nagy nemzeti évfordulóhoz kapcsolódik, politikusok
pusztaszeri új kötését figyeli, és odakiált: „Mi komolyan vettük az Időt, mi
1896-ban komolyan 1896-ot írtunk, ti nem, ti csak 896-ot éreztetek akkor is."
A „szent Ázsia" (újra egy fontos költői előleg az Ady-publicisztikában!) nevében fellépők ellen fordul, a második bekezdésben. Érthetőbb (maibb) fogalmazásban: „Tehát újból Európa ellen mentek, lovas magyarok?" És, visszamenő
érvénnyel is: „Kompország, Kompország, Kompország: legképességesebb álmaiban is csak mászkált két part között: Kelettől Nyugatig, de szívesebben viszsza." És: „Élén az új magyar társadalomnak állnak az ordító táltosok. Szomorú
embereket vonultatnak el. Akinek a homlokán ott vigyázatlankodik a Gondolat, akinek a szemeiből új érzések máglyája világít, akire rábizonyul, hogy szívesen áldozott az Eszme idegen és ékes isteneinek: az elveszett." (Az „ékes" is,
mint látni fogjuk, kedves jelzője Adynak.)
Hol jön be a képbe Erdély? Mégpedig pozitív előjellel, a felvázoltak ellensúlyaként? Bármennyire is meglepő, annyi évtized után nézve vissza Ady
Endre vallomásos publicisztikájára, 1905-ben még lehetséges volt az erdélyi
múltra, az erdélyi tanulságokra, az erdélyi magyar politikára mutatni mint példára. A megszólított, „magyar napkirály, reneszánsz lovagja", „felséges Korvin
Mátyás" - Kolozsvár szülöttje. S a többi hivatkozásai alap, kor és személy, tett:
Fráter György; a protestantizmus („Erdély érezte legjobban, hogy ez lesz az
ötödik, hatodik vagy nem tudom hányadik honfoglalás, de az lesz"); magyarok

1996. december

43

rajzása a nyugati skólákba; Bethlen Gábor („itt teremt az oláh pakulároknak
irodalmi nyelvet"); Szenei Molnár Albert, Mikes Kelemen, Wesselényi, Kölcsey, Apáczai Csere János - ahogy előbukkannak Ady emlékezetéből, abban
a sorrendben. Hinni és keresni, keresni és hinni. S a legtöbbször idézett remény
(a magyarázó előző mondattal): „Csakugyan, mi vagyunk azok, akiknek nem
jutott a nemesebb fajok szükséges szenzibilitásából? Erdély mást bizonyít, próbáljuk Erdélyt folytatni, hátha lehet."
A folytatás Ady számára egyelőre Budapest és Párizs. Onnan is az itthoni
dolgokat látja, a fenyegető nagy veszedelmeket, a feudalizmust, Dózsa Györgyöt, a megoldatlan nemzetiségi kérdéseket, a növekvő feszültségeket. Az oly
tanulságos - és évtizedeken át meghamisítva bemutatott! - Goga-motívum
ugyancsak a budapesti évekhez, no meg nyilván Erdély féltéséhez, a megoldás
kereséséhez kapcsolható. Ezt a történetet, a barátságkeresés, a vélt egymásra találás s a józanodás tízes évekbeli történetét többen kutatták, összefoglalták,
felmondták (felmondtuk). Ide most csak a záró mozzanatot iktassuk - már
csak azért is, mert talán a legtisztább megfogalmazása Ady magyarságtudatának
és internacionalizmusának; a „Dunának, Oltnak egy hangja" annyiszor idézett,
mindig inkább vágyott, semmint megélt költői igazsága - a csúcsai kastély árnyékában, 1996-ban - a Levél helyett Gogának szomorú és önérzetes revíziójával - önrevíziójával kiegészülve érvényes; a román nemzeti érzésében, állampolgári jogaiban Magyarországon megsértett, majd bukaresti politikusként
a magyarellenesség, a gyűlöletszítás és erőszak útjára lépett Octavian Gogának
szól az újabb „elbocsátó, szép üzenet": „Nem vagyok büszke arra, hogy magyar vagyok, de büszke vagyok, hogy ilyen tébolyító helyzetekben is megsegít
a magam letagadhatatlan magyar magyarsága. Terhelten és átkozottan a levethetetlen magyarságtól, azt üzenem Gogának Bukarestbe, hogy nekem jobb
dolgom van. Egy nemzet, aki súlyos, shakespeare-i helyzetben legjobbjai valakijének megengedi, hogy embert lásson az emberben, s terhelt, teli magyarságával a legszigorúbb napokban is hisz a legfelségesebb internacionalizmusban,
nem lehetetlen jövőjű nemzet. Amelyik nemzet ma internacionalista fényűzéseket engedhet meg magának, nyert iigyű. Igazán nem jó magyar poétának
lenni, de higgye el nekem domnul Goga, hogy lelkiismeretet nem cserélnék
vele." (Ezek az Ady-mondatok azok, amelyek sajnos mindmáig nem jutottak el
a románsághoz, még a román irodalmi közvéleményhez sem!)
Embert látni az emberben, embert az embertelenségben - ezeknek az
éveknek utolsó nagy kísérlete az Ady-életműben. A magyar poéta sorsa most
kötődik még jobban Erdélyhez - és Kalotaszeghez. A csúcsai Boncza- (ma
Goga-)kastélyhoz. S a búcsúzáshoz. A már nagyon rozoga béke (s a költő rozoga egészsége) utolsó pillanataiban születik meg a mindnyájunknak oly kedves, Kalotaszentkirályi ihletettségű vers, A Kalota partján. Magyarságvers ez is,
az annyira kívánt nyugalom, állandóság, szépség, biztosság ritka foglalata, ahol

44

tiszatáj

a nyugtalanság csak a szemlélőre nyilazó leány-szemekből árad („Leány-szemek, Sorsom szemei,/Szemek, melyekben rózsás, húszéves,/Vidám kamasznak
látom magam"). A pompás vonulás a templomdombon az „ékes pártákkal" is
vonja magára a figyelmet. „Ékes magyarnak" lenni persze nem ennyit jelentett
Ady Endrének, hanem a belső szépséget, tartást mindenekelőtt. „Borzalmak tiport országútján" („Szívemet a puskatus zúzta") mintha a Kalota partján gyűjtött emlékek is fölelevenednének:
Ékes magyarnak soha szebbet
Száz menny és pokol sem adhatott:
Ember az embertelenségben,
Magyar az űzött magyarságban,
Ujból-élő és makacs halott.
Emlékező pillanatokban nem ildomos a „makacs halottal" zárni egy gondolatmenetet. Találóbb - és végül is Adyhoz is jobban illő - a Nyugat 1915-ös
évfolyamát felütni az Intés az őrzőkhöz című versnél (amelynek szomszédságában látott nyomdafestéket A magyarság háza, a marosvásárhelyi Kultúrpalotát
és építőjét köszöntő jegyzet). 1996-ra, a millecentenáriumi évre sem veszített
időszerűségéből az érmindszenti-nagyváradi-budapesti-párizsi-csucsai poéta,
a lakoma előtt meghallgatást kérő igric intése:
Történt szépek, éltek és voltak,
Kik meg nem halhatnak soha,
Őrzött elevenek és holtak,
Szívek távoli mosolya,
Reátok néz, aggódva, árván,
Őrzők, vigyázzatok a strázsán.

45

1996. december
LÁZÁRY

RENÉ

SÁNDOR

Guirlande-szonáta
1. Le Temple d'Amour
2. Les Fêtes galantes
3. Menuet lunaire
4. Rondes de Printemps
Mámor - Amor.
Szinte rím...
Kéjlak ez,
Nem czinterim.
Kéjlak, álnok,
Czéda szentély
Hív, hogy álmok
Közt kerengélj!
Mámor - Amor!
Szinte rím!
Nem borongó
Czinterim Tempietto!
Szárnyas Erósz!
Hő szívekben
Vágy maséroz,
Hadseregnyi
Érzemény Úgy feszít,
Oly büszke, nyalka,
mint a léha
Tiszti falka,
Hogyha sétál
Térzenén...
Semmi gond,
De sok gloár:
Eletünk nagy,
Úri gesztus Annyit ér csak,

Mint a földhöz,
Korcsmafalhoz
Vert pohár...
Ah, a vérző
Faltapéta!
Délután is
Tart a séta Bókolj! Szembe
Bárki jő:
Herczegecske,
Márkinő,
Gróf s apát
Babája, báró,
Udvaroncz,
Potyára váró
Fűzfaköltő,
Kis lakáj Semmi gond,
Ma sincs aggály!
Neszpá? Madmoázel
Maupu?
Mégis hol van,
Oh, a hű
Montespan, La Valiiere
Meg Madame de Maintenon?
Pour toujours? Pour
Maintenant?
Ejnye, Madmoázel Maupu!
Mégis hol van?

46

tiszatáj
(Sajg a szű!)
Hol Du Barry, Pompadour?
Elmúlt - mintha tóba hulló
Lomha holdfény, tompa dúr:
Tündökölj, bolond azúr!
Semmi gond!
De bábu-bálban
Furtonfurt a Gond az úr!
Mégis hol van,
Hova lett,
Ah, a herczig,
Oh, a nett
Hölgy,
Marie-Antoinette?
Ámde hagyjuk.
Hív a vad tó!
Csolnakázgat
Sírva Watteau:
Már hiába
Festeget
Nyári vágyat,
Esteket!
Kerti fákat
Emleget:
Kis bokákat,
Kebleket,
Hogy puhítsa
Kedvesét...
Költsön itt ma
Szebb mesét!
Esküdözzön
Tán hitére,
Vénusz
Phénylő
Phenekére,
Hogy ma újra
Vár Cythére?
Új szerelmek?
Új liczit?

Csitt!
Szomorkás,
Őszi festér Bár hazudna
Egy piczit!
Lelkesülhet
Női testér' Ajkam csókocskát
Nem ád!
Más bókot mondj,
Báva piktor Nem vagyok drüád!
Menád!
Kőszobor sem
Dús lugasban,
Antique allén!
Nézze! Men nyi
Bús utas van,
Kedves abbém:
Üdvözülni
Vár Cythére!
Fölkarolnám
Szent ügyét!
Csitt! Hisz erre
Már kitére!
Kaphat tőlem
Egy fügét...
Vagy mutathatnék
Fityiszt is!
Nagysád, nemde,
Néha hisztis?
Semmi baj.
De mennyi báj!
Mennyi jaj,
Ha menni fáj!
Ah, a bűvkör!
Mennyi bű!
Drága Mlle Maupu,
Adjon inkább

47

1996. december
Friss puszit
S egy pohárka
Cziprusit...
Kéri, kéri esdekelve.
Oh, közerkölcs
Bestye elve...
Kéri
François Boucher:
Alkonyatkor
Bolyg a parkban Arnya filozófusé!
Kezdetben még
Jót akartamErve filozófusé!
(Metsz a hölgy.) De
Ön malacz...
Bár maradt még
Ötpalaczk... De
Ön is csak afféle
Férfi, filozopter
Disznó, mint Voltaire,
DAlembert, Diderot,
Choderlos de Laclos,
S a többi nyakló
Nélküli liliomtipró:
Szabadkőműves,
Liberális,
Kifúrt kapdosná
Ki-be máris,
Mihelyt megcsörren
Egy kaláris Riszáljon az a kurva
Paris!
En nem.
Továbbá inni sincsen
Kedvem, ha lator...
Maga... Maga... Maga egy
Quentin de la Tour!
Maga... Maga

Fragonard!
Szoknyapeczér!
Csapodár!
Csússzon fölém
Szaporán!
Popómhoz ér
A pohárSejtem én,
Hogy mit s hol lazít!
Kezdjük a
Do-mi-sol-la-sit!...
Vagy tán a
Si-la-sol-mi-dót?...
Játsszunk egy
Kis Pastor Fidót!...
Ská... há... Iá... há...
Zu...hunk!...
Sol-la-sol-do!
Sze-he-re-hel-me-hem,
Hol a Hold, ó?
Hát ez kész
Csoda volt, ó!
Még! Még! Még!
Soha sem elég!
Jaj! Már! Még!
Fa-sifa-mi-rét!
Már! Még! Már!...
Hallszik a minét!
Lully? Couperin?
Vagy Rameau?
Mért vagy épp oly
Nagyra? (Nó,
Hagyjuk!) Hol van?
Hova lett? ...Hát
Marie-Antoinette?
Mennyi álarcz,
Báli maszk,
Bús bohócz meg
Hűparasztka!

tiszatáj

48
Pásztorlányok,
Pásztorok
Körtánczban
Mű-harasztra
Folynak álnok
Nászborok...
Már se vége,
Már se hossza:
Könnyedén jő
Hoppra hoppsza!
Donna Punczinella,
Mondsza:
így járják
Talán falun?
Fontánán kaján faun
Sűrű sampányt ont puhán!
Nézi bambán Don Jüan:
Mily priapikus szökőkút!
Mennyi karnagy, tust bökő rúd!
S mennyi pezsgő! Sganarelle!
Szökjünk innen hamar el!
Hisz Camargo csókja czitrancs,
Megkeserült karamell!...
Am Cassandre mellén e szeplő!
S mennyi szép mellékszereplő
Lejt el itt ma!
Várj, Camargo!
Már a táncz, a
Vágy kavargó!
Hány szerelmes
Bóvli pancser!
Ah, Leander!
Oh, Klitander!
Hány nedűs
Kisasszony-álom!
Hány hazug,
Bolond ima!
Nemde? Hűs, •
Friss holdsugáron

Ráng, akárha pókfonálon,
Arlequín s
Colombina!
Andalító
Mandolinon
Sanda, langy kínt
Hangol finom
Művészkézzel Scaramouche!
De Pierrot dala bús...
Arcza is fehér a bútól:
Falsul egy románczot dúdol
Arról, hogy kemény a lágy,
Hogy puhább remény az ágy,
Ha a húsba mar a vágy,
Ha a vágyba mar a hús,
Ha ajakba mar ajak...
Hagyd már abba, Scaramouche!
Sganarelle, hé, hamarabb!
Gyerünk innen,
Hamar, el!
Fanyar! El! Hé, Sganarelle!
Mert megárt a báj
Sa bű!...
Neszpá, Madmoázel
Maupu?
Csók lennék szemén, kezén!
Hájszen én sem!
/

/

En sem! En
Sem vagyok hindus fakír!
(Csak tán túl rímdús...)
Szatír?
Hej, dehogy!
Jaj, mondiő!
Távozz tőlem,
Gond, Idő!
Dámák, pincsik, lovagok,
Agarak, libériák,
Tűnjetek! Boldog vagyok!
Hadd maradjak én diák!

49

1996. december
Hímes szárnyat
Bont a rét,
Zümmögéssel
Dong a lég:
Elkereng, száll,
Zsong az ég!
Tán szeret? Nem
Mondta még!
Hogy szeret, nem
Mondta még
Drága Mlle Maupu!
Mámor! Amor!
(Szinte rím!)
Csak heverjünk
Itten, ím!
Pihenjünk,
Drága Mlle Maupu!
Leülhetünk - itt
Selymesebb a fű!
Ne féljen! Semmiként
Meg nem dorgálja apja!
S ha mégis - majd a zord
Szidását visszakapja...
Egy zokszó: két mosoly!
Meudon-Sceaux-Versailles,
1886. április-május-június

Két zokszó: csókra csók!
S ezerszer így tovább!
Csodás apró kacsok!
Gyanakvásának, oh,
Nincs oka, sem alapja:
Vigyázunk majd, nehogy
Meggyűrődjön kalapja
Vagy szoknyácskája, hisz
Mit szólna édesapja?
Drága, drága, drágaság,
Érintsen meg ujja:
Homlokon, mint árnyas ág,
Réti lepke súlya!
Bárcsak lakná már hasát
Lét öröme, búja:
Drága gyermek, drágaság,
Szentség hejehuja!
Es ha tán fölém hajol,
Míg elalszom újra:
Rólam én halálomat
Pilleként lefújja!
Drága lélek, drágaság,
Szépség halleluja!

tiszatáj

50
BÁLINT

TIBOR

Az utolsó ítélet
Mikor a kőolaj hordónkénti ára tíz dollár fölé szökött, és az arab testvérek
egymással megegyezve sok kutat lezártak, s az ipar minden csöppet elszippantott az adakozó szállítmányokból, a sátán azt súgta Hamudius fülébe, hogy
ürítse ki a gépkocsik benzintartályait, s borítsa sötétbe az országot: hiszen éjszaka úgyis alszanak az emberek, s ha ébren vannak is, jobb, ha nem látnak
mindent.
Nemsokára városnegyedek merültek alá a tintakék világtalanságba, a hazafelé igyekvők egymásnak ütköztek, bokáig süllyedtek a feltöredezett járdák
tócsáiban, lányok, asszonyok támadó árnyakat sejtve itt is, ott is föl-fölsikoltottak; fosztogatók szegeztek kést a sötétben kószálóknak, fölbátorodott csavargók nőket tepertek le és gyaláztak meg, garázdálkodók üzleteket törtek fel.
Két emelet között fönnakadt a lift, sebészorvosok kezében megdermedt a szike
a műtőasztal mellett, a mozik nem vetítettek filmeket az esti órákban, az operaelőadásokat délutánra tették, s mire besötétedett, kihalt a város.
Az emberek betoncelláikban húzódva előkészítették gyertyáikat, mécseseiket, s ha megszakadt az áramszolgáltatás, száz és száz ablak mögött pislogott
a sok apró láng, mintha szomorúfűzfák ágain hajladoznának. Az öntözéses területeken üzemanyag híján berozsdásodtak a szivattyúk, tikkadtan vergődtek
a növények aszály idején, a gúlákba rakott vetemény, amelyet ősszel a katonák
és az úttörők hordtak össze a zöldségtáblák lábánál, befülledt és megerjedt,
s messzire árasztotta a szagát, mert nem volt hajtóolaj, hogy a teherkocsik idejében elszállítsák onnan. Az alma, körte szőnyegként vette körül a fákat, néha
a fagy is ott érte a földön, hiszen nemcsak a szállítóeszköz hiányzott, de ládákról sem gondoskodtak. A kukoricát megdézsmálták a varjak, csókák, tolvajok, és a kiéhezett népség, amely ezzel pótolta a kollektívtől kapott csekély
részesedést. De ki törődött mindezzel? Hamudiushoz sosem ért el a pusztulás
híre, és az eléje tálalt eredményeket nézegetve a diktátor egy napon fölserkent,
hogy annál is többet érjen el, és így szólt:
- Mezőgazdasági forradalmat akarok, hogy a zöldség- és gyümölcstermesztésben utolérjük és túl is szárnyaljuk az öt legfejlettebb nyugati államot!
ínséges napok voltak ezek, de a városlakók a téltől borzongtak leginkább,
amely már a nyakukban volt. Az északi szél magas hótorlaszokat emelt a regátban és környékén, kocsikat temetett be, és megbénította a forgalmat. Kenyér
nélkül maradt a nép, a nagyok nem tudtak munkába, a kicsik pedig iskolába
menni. Hamudius azonban nem csüggedt el: az ablakból belebámult a szikrázó
hóförgetegbe, s kellemes zsibongást, tettre buzdító hevülést érzett, mert íme

1996. december

51

eljött az ő katonai cselekvésének ideje, hiszen a hadsereg legfőbb parancsnokaként még nem sikerült kitüntetnie magát. Utoljára akkor élte át ezt a lehetőséget, amikor kijelentette: tud róla, hogy a magyarok vissza akarják szerezni
Erdélyt, de akkor, háború lesz! S már látta is magát a haditérkép fölé hajolni
fölmagasztosulva, szigorú elszántsággal, mint Napóleont a győztes csatáiban,
hogy a generalisszimuszt a Berlin elestében. Az Elvtárs egy ideig nézte a ködön
átderengő hópiramisokat, aztán fölhívta a honvédelmi minisztert, és parancsba
adta, hogy tüstént szervezzék meg a Hófó'parancsnokságot, amelyet ő maga óhajt
személyesen irányítani.
Este már mutatták is a tévéhíradóban, amint pálcányi piros ceruzájával köröket rajzol, vonalakat húz a térképen, amint kiabál és hadonászik szinte magán
kívül, miközben a földtoló- és kotrógépek kezelőit, a gépkocsivezetőket és a
hóeltakarító munkások ezreit irányítja, izgalmában rekedtesen elhársnak szólítva
az elvtársakat. Az adást óránként megismételték, és a fővárosi lapok különkiadásban, az első oldalon közölték a gigászi küzdelem eredményeit és a parancsnokság beszámolóját, amelyet mindig a hadsereg legfőbb parancsnoka írt alá, így:
Nicolae Hamudius hófőparancsnok.
De hiába szabadították fel a belvárost és az országutak egy-egy szakaszát,
mert továbbra is tél volt s 20-25 fokos hideg, a lakosság didergett, éhezett és
vakoskodott, a felső emeleteken ivóvízhez sem jutottak. Kényszerűségükben
lécekre feszített műanyag zsákokba ürítettek, és ezek az alattomos súlyú rakományok UFO-tárgyakként suvadtak alá éjszaka az épületeket körülvevő másfél
méternyi hóba, hogy aztán tavaszi olvadás idején rühöt és bőrbetegségeket terjesszenek. A felnőttek ruhástul bújtak az ágyba a kihűlt szobákban, a betoncellák falai között, és a gyerekekre ráterítették télikabátjukat; a gázfűtéses konyhákban a huzat néha kioltotta a bágyadtan pislogó lángocskákat, és a vendéglők kiürültek, mert a gyenge tűznél mititeit sem lehetett sütni.
Mihelyt enyhülni kezdett az idő, az éhezők nyolcvan-száz kilométerről is
bejöttek kenyérért a fővárosba, és a hónuk alá szorított zsákokkal kószálva bágyadtan hunyorogtak, csámborogtak a fényen, mint a dermedtségükből föltámadt legyek két ablak között. S annál fájóbban lengett át rajtuk a fény, mivel
a téli hónapokban minden erejük elszivárgott. Hamudius azonban semmit sem
látott ebből, s mikor ünneplőbe öltözve megjelent a nőkongresszuson, a mosolygó kedély melegen hullámzott végig félrebillent és kifordult ajkán.
- Igaz, hogy a télen egy-egy pulóverrel alá kellett öltözniök, elvtársnők mondta - , de lám ez a tél is elmúlt, és a hóvirág most kedves ajándék maguknak, mert azt jelképezi, hogy az igazi harcosok a hó alól is mindig előbukkannak és díszelegnek!...
A propagandaminiszter megtiltotta a lapoknak, hogy olyan ételrecepteket
közöljenek, amelyeknek az elkészítéséhez hús, vaj vagy krumpli szükséges, az
Esti hírek riportere lefényképezett egy Trabantot, amelynek a csomagtartójá-

52

tiszatáj

ban tizenkét kiló cukor volt kilós adagokban, egy még szemfülesebb újságíró
pedig a nyomába szegődött annak a nyomorultnak, aki cementeszsákban lisztet cipelt a vállán és szuszogva, verítékezve botorkált a sírhantok között, hogy
zsákmányát elrejtse valamelyik kriptában, miközben félénken pillantgatott ideoda. E szerencsétlenekről készült felvételeket a diktátor felesége, Nicoleta is
látta, és sápadtan, remegve rontott be az Elvtárs dolgozószobájába.
- Elképesztő! - mondta már-már fölsikoltva. - Ezek a bélpoklosok reggeltől estig csak a gyomrukra gondolnak! Jó volna, ha a gazdasági rendőrség bekukkintana a kamrájukba és a hűtőszekrényeikbe, amelyek bizonyára tömve
vannak minden jóval! Mégis siránkozó leveleket küldözgetnek a Szabad Európa Rádiónak, hogy döglenének meg!
Hamudius komoran eltűnődött, mintha azt latolgatná, mivel enyhítsen az
ínségen, végül így szólt:
- Már utasítottam a belügyminisztert, hogy készítsenek minden állampolgár kézírásáról mintafelvételt, hadd tudjam meg mielőbb, kik is azok a buzgó
levélírók. Majd elveszem én a kedvüket egy életre a felelőtlen firkálástól, ebben
biztos lehetsz!
Nicoleta dúlt-fúlt, minden kérvényt, folyamodványt visszalökött, amelyet
eléje tettek, hogy továbbítsa az Elvtársnak, s így az a háromszáz beteg sem kapta
meg a gyógyszeradagját, akinek naponta ettől függött az élete. „Hányszor mondtam, hogy ne zaklassák az Elvtársat mindenféle szirszarral?! - ripakodott rá
a közvetítőkre, s miközben azok kihátráltak, utánuk szórta sárga szemének
szikraözönét - „Takarodjanak!" Az utolsó kirúgott az egészségügyi miniszter
volt, s alighogy távozott, az asszony hirtelen úgy érezte, hogy miatta bosszulta
meg magát a magzatelhajtást tiltó rendelet, mert nem volt résen!
Nyolc évvel korábban azt kérdezte az Elvtárstól: „Nem érzed megalázónak drágám, hogy csak húsz millió ember fölött uralkodsz? Olyan ez, mintha
egy hajóskapitány malomárkon igyekeznék fölfelé a gőzösével!! Igazán nevetséges! A szemünk láttára az utcasarkokon árulják az antibébit, és mi mit teszünk? Semmit! Pedig cselekednünk kell! Meg kell tojóztatni minden fogamzóképes nőt, és ha várandós, azt kell mondanunk neki: Hess föl a fészekre, és le
ne jöjj onnan, amíg ki nem költöd a fiókádat! És hogyne rendelkeznénk így,
amikor a milícia még a vemhes teheneket is lajstromozza, és a gazdáiktól később számon kéri a borjakat! Vagy a borjú talán fontosabb, mint az, hogy egy
nagy, erős ország uralkodója légy, és az oroszok másként nézzenek rád?"
Hét esztendő múlva új iskolákat kellett építeni, új osztályokat nyitni,
mert annyi volt a gyerek, mint búzatáblákban a veréb aratáskor; ezekben a napokban azonban visszaesett, a gyermekhalandóság pedig nőtt, és Nicoleta földühödvén kijelentette, hogy az országban már csak a cigányok szaporodnak,
s ez ellen tenni kellene valamit. H a Hamudiust mostanában a romáknál is jobban gyötörte a növekvő adósság, a tizenöt milliárd dollár, amelynek csupán az

53

1996. december

évi kamata másfél milliárd dollár volt. Tanácsosai azt sugallták neki, hogy az
iskolások szedjenek csigát, gyógynövényt, az erdészek, vadászok fogjanak élőnyulakat csapdával, mert a franciák jó árat fizetnek értük. Az út menti gyógyfüvek azonban meg voltak fertőzve, a vad hajszában sok nyúl a lábát törte,
s mivel a tanítókkal sem közölték a csigák kötelező méretét, az úttörők minden
apróbbat is összehordtak. Az osztályokban lerakott csigák egymásra halmozva
hamarosan megbűzhődtek, s még a széthordásuk, elásásuk is gond volt.
- De akkor hogyan teremtem elő az évi másfél milliárdot?! - kiáltott fel
a diktátor hatalmas indulattal. íme így jár az ember, ha csupa tehetetlen herélttel véteti körül magát.
Ekkor a mezőgazdasági miniszter úgy vélte, abból lehet igazán pénzt csinálni, ha a traktorgyár felét átalakítják szekér, hintó és minden más ló vontatású kocsira. Minek nekünk évente ötvenezer traktor? - mondta. - Nyugaton
nem kapunk hozzá piacot, az ázsiaiak, dél-amerikaiak pedig,nem megbízható
fizetőpartnerek, mert arra hivatkoznak, hogy mindig késve kapják meg az alkatrészeket. Kaszálóink kövérek, takarmányunk is van elégséges - folytatta - ,
szekerekre tehát nagy szükség van, a díszes hintóknak pedig mindenütt találunk vevőt, főként a gazdag, kőolajtermelő országokban!
Hamudiusnak kedvére való volt az ötlet, és elkezdődött a kocsigyártás
kultusza, a gyémántküllő és az arany kerékagy mozgalom, a történészek tudományos értekezéseket írtak, amelyekből kiderült, hogy az első kocsit román
mesteremberek készítették. A ló is visszakapta a rangját, mert az leghasznosabb
társa az embernek a felesége mellett. Hamudius most már fájlalta, hogy évekkel
korábban tízezrével mészárolták le a szép állatokat és húsukat föletették a csirketenyészetekben, s hogy emléket állítson nekik, utcákat, tereket nevezett el
róluk: Ló utca, Paripa utca, Ménfi telep. A patkolókovácsok mérnöki fizetést
kaptak ezután, s még a költők némelyike is azzal hízelkedett a diktátornak,
hogy verset írt e derék emberekről:
Csodálatos téli este,
megtapad a hó a talpon,
gyűlésbe siet a kovács,
utána fut az alkony.
A műegyetemen kocsigyártási fakultást létesítettek, s elsőként azokat a diákokat vették fel ide, akiknek már a nevük is erre az ősi foglalkozásra emlékeztetett: Kocsis, Batár, Bakos, Saroglya, Lőcs. A szekérmozgalom azonban mit sem
ért, mert kevés volt az igavonó állat, és a fejlődő vagy szegény országok sorra
visszavonták rendeléseiket, s azt üzenték, hogy a kocsik, hintók, csézák nem tartósak, össze vannak bütykölve, amellett igen drágák, Kuvait, Irak és Irán sérelmezte, hogy az „aranyhintók" díszei igen alacsony karátú aranyozással vannak
bevonva, a repedések gipsszel vannak betömve, arról nem is szólva, hogy a rudak
görcsösek...

54

tiszatáj

Idehaza nem volt takarmány sem a disznóknak, sem az igavonó állatoknak, a rosszul táplált borjúkat szekérderékban vitték le itatni. Ekkor a gépipari
miniszter azt javasolta, hogy a traktorgyáron belül indítsanak mozgalmat „Egy
szekér helyett két szekér!" jelszóval, s a lóvontatású kocsik helyett gyártsanak
taligákat. Hiszen az ember nem annyira igényes mint a ló vagy a bivaly, nincs
takarmányra szüksége, s beéri naponta egy szelet kenyérrel meg egy tányér levessel... Ha meggondoljuk, tíz taligás sem fogyaszt annyit, mint egy pár ökör mondta.
Ez ismét tetszett az Elvtársnak, már megoldva látta a takarmányozást még
szabály esetén is, pár nap múlva díszvacsorát adott a kezdeményezőknek, és
a mellén két kis aranykarika függött, közöttük egy nekifeszülő paraszttal, jelezvén, hogy ő a taligás forradalom hőse. Egy idő után azonban látták, hogy a taligák nehezek, agyonvasazottak, mint a harckocsik, és esőzések idején öt-hat
gyengén táplált paraszt is alig-alig tudja kihúzni azokat a kátyúból, a zöldség,
gabona pedig a bugyborékoló sárba ömlik, amely tüstént elnyeli a terményt.
Ezekben a hetekben jelent meg Pávakakas, akit a háta mögött szartoronynak csúfoltak, és a nyakában himbáló színes Hamudius-képpel, amely súlyos
falemezből volt, odaborult a diktátor lába elé. Néhány éve sarlatánok rákgyógyító csodaszereit verte dobra a lapjában, milliói voltak valutában, s ebből
a pénzből a világ leghíresebb rock-együtteseit hívta meg, hogy fölrázza az ifjúságot tunyaságából. A zenei tobzódásokat ő maga vezette, titkos jelekkel keverve
a szocialista jelszavakat, uszított a magyarok ellen, és a fiatalok végül annyira
elszabadultak, hogy egy ízben a zenei orgián tobzódva fölfeszítették a közeli
temető néhány sírboltját, letörték a koponyákat a nyakszirtekről, a gyertyákat
kivilágítva és boton lengetve azokat boszorkánytáncot jártak; üzletek kirakatait zúzták be és járókelőket támadtak meg.
- Felség! - kiáltott fel most Pávakakas a szőnyegen térdelve. - Bocsásson
meg, hogy így szólítom, de egy csodálatos felfedezés után nem szólíthatom
másként. Ugyanis egy tudós társaság megbízásából jöttem, és közölnöm kell
önnel ama bizalmas tényt, amelyet mások restellnek közölni. Bármily hihetetlenül hangzik is, hogy az Elvtárs allövetében apró gyémánt szemcséket találtak
az elhivatott vegyészek, a bizonyítható igazság ez... A legnemesebb anyag csupán egy nagy gondolkodó, egy nagy stratéga és egy eredeti himnuszköltő agyában kristályosodhatott ki, a szüntelen szellemi erőfeszítés hevében...
Lehunyt szemmel mosolygott:
- Néha elém tűnik a földalatti titkos város, Hamudius városa ragyogó
palotáival, ahol a kevés kiválasztottak a gyémántszemcsék ülepítésével, és rostálásával foglalkoznak, növelvén az ország hírnevét és hitelképességét a világ
előtt... Hadd gratuláljak önnek mindezért felséges Elnök elvtárs!...
Hamudius egymásba fonta ujjait, megnyalta kékesen kitüremkedett ajkát,
és szemérmesen nézett maga elé, ami nála ritka volt.

1996. december

55

- N e m tartom lehetetlennek a dolgot - mondta. - Régen magam is gondoltam rá, főként ürítés közben. Támogatni fogom ama földalatti város kiépítését, de ha a lapjában meglobogtatja a szenzációs hírt, ne tegyen említést erről
a beszélgetésről, megértette? Én mosom kezeimet, mintha kívül lennék az eseményeken...
De mielőtt a tündöklő gyémánttelep kiépült volna a föld alatt, zengve leszakadt az ég, megelégelvén Hamudius dölyfösségét. Egyik vidéki városban épp
Karácsony előtt családostul ki akarták lakoltatni a református papot a papi kúriából, de az ellenszegülő hívek eleven gyűrűvel zárták körül á templomot; ez
a fal mind tömöttebb, mind vastagabb lett; románok tízezrei is odagyűltek, és
megbotránkozva keresztet vetettek.
- Ki akarnak lakoltatni télvíz idején egy lelkipásztort! - kiáltozták.
Sokan nem is tudták, kiről van szó, de a nép gyűlt, egyre gyűlt.
- Pedig az asszonyka épp várandós! - sikoltotta egy nő. - Mit akarnak
a gazemberek, hogy jászolban szülje meg a gyerekét, mint Mária a Kisjézust??
Aztán megjelent a katonaság, és fölsoraköZott szemben a néppel. Nézték
egymást fenyegetőn. Végül egy sírásba fulladó férfihang a fegyveresek felé kiáltotta.
- Mi a nép vagyunk, de ti kik vagytok?!
Ezután ezren és ezren hajigálták a katonák felé átkozódó szavaikat. Főként asszonyok:
- Pfúj, gyilkosok!
- Mocskos bérencek!
A fiatalok előre szaladtak a járdán a belváros felé, a könyvüzletek bezúzott kirakataiból kiszórták az elnöki házaspár mosolygó képeit, és beletaposták
a locspocsba Hamudius kéttucatnyi vörös vászonba kötött műveit. E percekben kapta meg a katonaság a parancsot fentről, hogy lőjön, kíméletlenül lőjön,
és eldördült az első sortűz majd a második, és utána folyamatosan kelepeltek
a gépfegyverek s szóltak a hangutánzó készülékei. A mészárlás Nicoleta utasítására kezdődött el, mert Hamudius épp a Perzsa-öböl környékét járta jelképes
kis aranykaniszterével, kőolajat kunyerálva, és Iránban érte a szörnyű hír, onnan sietett haza. Közben az elnökné már intézkedett, hogy a hullákat szedjék
össze a forradalom városában, rejtsék műanyag zsákokba, az éj leple alatt hatalmas hűtőkocsikban szállítsák a fővárosba, és ott azonnal hamvasszák el.
A felkelés azonban több más városban kis kitört; a szekuritáté és a terroristák
mesterlövészei padlásokról, kémények mögé rejtőzve tüzeltek a népre, a televízió központi épületét pedig megostromolták: olykor már a felső emeletekig is
fölértek, így a bennrekedt riporterek helyszíni adásokat közvetíthettek a küzdelemről.
Hamudius tüstént fölvette a kapcsolatot a megyei párttitkárokkal, és rádióüzenetekben igyekezett egybehangolni az ellenforradalmat. Rekedtesen ösz-

56

tiszatáj

sze-vissza kiabált, megparancsolta, hogy lőjék le mindazokat, akik behatolnak
valamelyik pártszékházba s ezzel megszentségtelenítik azt a helyet; aztán elkövette a legnagyobb ostobaságot, amelyet egy állam elnöke és a hadsereg legfőbb parancsnoka elkövethetett hasonló helyzetben: tömeggyűlést hívott össze
a központi pártszékház elé, mert szólni óhajtott a néphez, hogy e vészes órákban nemzeti önérzetére hivatkozzék és figyelmeztesse, hogy a zűrzavarban elvesztheti Erdélyt. Hatásként minden parasztcsaládnak két malacot, és minden
várandós nőnek ezer lej családi pótlékot akart ígérni: de amikor megpillantotta
a tengernyi népet, remegni kezdett, ajka elkékült, s hiába bíztatta Nicoleta,
hogy szóljon végre a sokasághoz, mert csak ennyit tudott kinyögni:
- ElhársakL.ElhársakL.Elhársak!
A gyülekezet pereméről föl-fölparázslottak a tiltakozó szavak, pfújogások
hangzottak. E kifakadások után Lóbab, az elnökhelyettes belékarolt Nicoletába
meg Hamudiusba, és erélyesen bevonta őket az erkélyről, nehogy utána késő
legyen.
- Menjünk! - mondta. - Ezekkel más nyelven kell beszélni!
De már nem volt kivel. Egy odatévedt földgyalu nekirontott a főbejáratú
vaskapunak, s úgy hatott ez, mint a jeladó ágyúlövés. A tömeg megostromolta
az elnöki palotát, ezrek nyomultak föl a lépcsőkön, vasdorongokkal bezúzták
az ablakokat, s diadalkiáltással közeledett a felsőbb emeletekhez, hogy meglincselje az önkényurat. A helikopter azonban a legfelsőbb politikai vezetőkkel
felszállva már a népáradat fölött repült, az emberek e mennyei látványban
gyönyörködve ujjongón dobálták fel sapkájukat a magasba, még meg is intették a menekülő diktátort; a nemzeti zászló unott régi címerét zsebkéssel sietve
kikanyarították, és a földre taposták.
A snaragovi elnöki villa pázsitján a helikopter leszállt, Hamudius megkísérelt hírt szerezni a negyven kilométernyire forrongó városról, de hiába
szorította a telefonkagylót addig a füléhez, míg az már átmelegedett, mert sehol
sem jelentkeztek. Ekkor önzőn otthagyta potyautasait, és Nicoletával kettesben újra fölszállt, bár még ő maga sem tudta, hol fognak kikötni. E k k o r a katonaság már a tömeg mellé állt, harckocsik sorakoztak fel a televízió épülete
köré, civilek hordták a katonáknak golyózáporban az élelmet, lőszert; házak
gyúltak ki, hullák hevertek az utcákon, tereken a romok mellett. Második fölszállása után az elnöki helikopter ismét leereszkedett, mert a pilóta úgy tett,
mintha motorhibát észlelne, és a magas rangú személyeket mindjárt rendőrkocsiba tessékelték, hogy biztonságos helyre szállítsák, és a sofőr a vásárváros
közeli laktanyájába hajtott be velük. Éjszaka páncélkocsiban aludtak, s a parancsnoknak üzenetben szigorúan meghagyták, ha a terroristák megtámadják
a kaszárnyát, hogy a házaspárt kiszabadítsák, mindkettőjüket azonnal agyon
kell lőni, mintha a tűzpárbajban estek volna el...

1996. december

57

De semmi ilyesmi nem történt, s ezért nappal hagyták csellengni őket,
hogy ne érezzék fogolynak magukat. Nicoleta még a konyhára is betévedt,
s undorodva emelgette a fedőket. A szákács egy ideig gyanakvón figyelte.
- Ne tessék a tűz körül forgolódni, naccsád, mert veszélyes! - dörmögte
végül...
Nicoleta megmerevedett:
- Hogy mondtad? „Naccsád"? Jó, hogy nem ténsasszonyt ejtettél ki a
mocskos pofádon!
Utána szigorúan kérdezte:
- És ha szabad tudnom, nekünk mi készül ebédre?... Az Elvtárs a pontos
étkezést szereti!
A szakács valami durvát akart felelni, de sejtette, hogy az elnöki házaspár
többé nem ül asztalhoz, és megsajnálta a nőt.
- Ö n ö k a tiszti konyhán ebédelnek - tódította. - Tyúkhúsleves lesz házi
metélttel, süllő citromosán vajas burgonyával, gesztenyepüré, déligyümölcs,
kávé...
De alighogy befejezte az étkek felsorolását, fegyveres katona jött a fogolyért, egy másik őr pedig már Hamudius mellett állt az udvaron. Mikor bekísérték őket a rögtönzött tárgyalóterembe, s leültették a vádlottak padjára, velük szemközt egy hosszú asztalnál a rögtönítélő katonai bíróság, oldalt, kicsiny
emelvényen pedig a főügyész foglalt helyet. Két védőügyvédet is kineveztek, és
a csapat alacsonyan repülő helikoptereken érkezett a fővárosból.
- Ö n ö k népbíróság előtt állnak, amelyet rendeletre hozott létre az új
kormány - mondta az elnök, de Hamudius elhárítóan intett:
- N e m ismerek el semmiféle bíróságot a Nagy Nemzetgyűlésen kívül!
Az elnök mosolygott:
- A Nagy Nemzetgyűlés feloszlott, és az államhatalom megváltozott. Mi a
Nemzeti Megmentési Front nevében ítélkezünk. Álljanak fel!
Hamudius kétkedően nézett rá.
- A Nagy Nemzetgyűlést az Isten sem oszlathatja fel. Olvassa el az ország
alkotmányát!
- Nem szükséges utasítást adnia erre. Jobban ismerjük mint maga, aki
semmibe vette.
A diktátor tiltakozón rázta a fejét:
- Nem ismerem el ezt a bíróságot, és a továbbiakban egyetlen kérdésre
sem válaszolok!
Nicoleta ingerülten bólogatott:
- És még csak alá se írunk semmit, hiába járatják a szájukat az urak!
Ekkor az elnök a főügyészhez fordult:
- Kérem, tartsa meg vádbeszédét, ügyész úr.

58

tiszatáj

A főbb vádpontok ezek voltak: teljes önkényuralom, népirtás, az államgazdaság aláaknázása, súlyos anyagi károk. E bűnlajstrom fölolvasása után az
egyik védőügyvéd szinte kérlelőn fordult a vádlottakhoz:
- Elsősorban az önök érdeke bevallani, miért tették, amit tettek.
Az elnök helyeslőn bólintott rá:
- Működjünk együtt, beszéljünk úgy, ahogy értelmiségiekhez illik. Hiszen mindketten akadémikusok...
Most a másik védőügyvéd szólalt meg:
- Viselkedjenek úgy, mint egy hivatalosan megválasztott katonai bíróság
előtt, bármit gondolnak is róla. Álljanak hát fel!
A házaspár azonban meg sem mozdult, és az elnök végül látható sértődöttséggel intett a védőknek:
- Üljenek le, ügyvéd urak. Az ország ínséges helyzetét nemcsak mi ismerjük, hanem minden tisztességes ember, aki itt raboskodott: élelmiszer, gyógyszer és meleg hiányában ezer és ezer felnőtt és gyermek halt meg. De az Elvtárs
huszonöt esztendőn át nem óhajtotta meghallgatni a népet, amelynek a nevében szónokolt, és íme ma sem hajlandó együttműködni a bírósággal. Bizonyára
elfelejtette, hogy fényes palotákban lakott, miközben a nagy családok gyermekeinek naponta tíz lejt adott élelemre és három lejt cukorkára.
Ügyész:
- Szíveskedjék megkérdezni a vádlottaktól, elnök úr, kik rendezték meg
a forradalom városában a vérfürdőt, kik lövettek a fiatalokra a Palota-téren,
kik hívták be és pénzelték a külföldi zsoldosokat.
Elnök:
-Nos?
A diktátort a kérdés felháborította:
- Ez újabb provokáció, és nem felelek rá csak a Nagy Nemzetgyűlés előtt!
Elnök:
- Hiába. Makacs ember, de a hölgy bizonyára beszédesebb. Tőle azt kérdem hát: igaz-e, hogy a tudós mérnökasszony osztálytársak nélkül végezte iskoláit, hogy még senki sem látta olvasni, s hogy végül is analfabéta?...
Nicoleta elsápadt.
- Micsoda aljas rágalom! - vicsorogta.
Ekkor Hamudiusban fölvillant egy gondolat.
- H a megszólalok is, csak úgy válaszolok, mint szimpla embereknek! mondta.
Az elnök ismét elmosolyodott:
- Mi szimpla emberek vagyunk, ez igaz. Hát maga kicsoda?
A diktátor önérzetesen felelt:
- Az ország elnöke és a hadsereg főparancsnoka vagyok!
- És e kettős minőségében éheztette ki és alázta meg a népet?

1996. december

59

Ügyész:
- Vallja be a vádlott, elnök úr, milyen összeget helyezett el svájci bankokban? titkos számláin?... Tudomásunk szerint ez az összeg meghaladja az
egymilliárd dollárt is... Hajlandó-e a vádlott jóhiszeműen kérni, hogy ebben
a nehéz helyzetben az elorzott pénzt átutalják országunknak?
Hamudius az asztalra csapott:
- Erre is csak a Nagy Nemzetgyűlés előtt vagyok hajlandó felelni.
Nicoleta kárörvendőn csattogtatta a tenyerét:
- Különben is önöknek nincs semmi bizonyítékuk külföldi bankbetéteink létezéséről: még egy darabka papírjuk sincs róla!
A két védőügyvéd engedélyt kért az elnöktől, hogy utoljára fölvegye a kapcsolatot a vádlottakkal: utána buzgón igyekeztek rávenni a házaspárt, tegyenek
vallomást, hogy elmezavaros állapotukban hoztak számos intézkedést, és pillanatnyilag is terhelt betegek: a javaslatot azonban mindketten önérzetesen visszautasították.
- Mivel nem ismerem el ezt az összetákolt bíróságot, a védelmet sem ismerem el! - kiáltotta a diktátor.
A bíróság számára ezután nem maradt más, mint visszavonulni ítélethozatalra; az elnöki házaspárt halálra és vagyonuk elkobzására ítélte: a büntetés kihirdetésekor Hamudius önmagából kifordulva ugrott talpra.
- Gazemberek, árulók! - üvöltötte. - Vegyétek tudomásul, hogy ez a nép
megbosszulja a kegyetlenségeteket, és utána ismét épp oly boldog lesz, mint
volt negyedszázadon át! ... Éljen a munkásosztály, éljen a kommunizmus!
A fegyveres őrök mindkettőjüket kiparancsolták a vádlottak padjáról; a kivégzőosztag reájuk vetette magát, hátrakötözte a kezüket, s különválasztotta
őket. Az elnök némán, könnyezve tűrte mindezt, de az asszony sikoltozni
kezdett:
- H a g y j a t o k , ne válasszatok szét!... Együtt éltünk, és együtt is akarunk
meghalni!...
E jelenetet követően nemsokára eldördült a sortűz, és a két hullát sátorponyvába göngyölve páncélkocsin szállították egy fővárosi temetőbe, ahol
sietve elhantolták.

tiszatáj

60

NÉZŐ

Cseh összeállításunk elé
Csehek és magyarok középkori és XVIII. századi egyházi, dinasztikus, nemesicsaládi, gazdasági és kulturális kapcsolatai, XIX-XX. századi állami-politikai vitái-ellentétei, jelenlegi közös és eltérő aspirációi Közép-Európa történelmének szerfölött fontos
fejezetei. A cseh és a magyar kutatás (olykor a politika ellenében) sokat tett azért, hogy
a két nép, nemzet egymáshoz fűződő viszonyáról, a másik felet érdeklő eseményeiről
hírt adjon. Cseh nyelven olvasható a magyar állam és Magyarország története, magyar
tárgyú lexikonban utánanézhető, kik a magyar irodalom, a kultúra jeles szereplői, magyarul viszont megíratott a cseh irodalom története, antológia készült a régi cseh irodalomból, s a legújabb cseh (és morva) költői szöveggyűjtemény (Akhilleusz és a teknőc,
Vörös István szerkesztői remeklése) immár az „öt és feledik" a sorban, nem is szólva
arról, hogy Hasekről, Capekről, Olbrachtról magyar (kis)monográfiák igazítják el az
érdeklődőt (míg Petőfiről cseh kötetecske készült). A magyar irodalom cseh fordítói
között olyan kiváló poétákra lelünk, mint a Jókai terézvárosi választási diadaláról tudósító Jan Neruda, majd Jaroslav Vrchlicky, Kamii Bednár, Vilém Závada, a prózafordítók között Amo Kraus (többek között a Csutora cseh fordítója), Anna Rossová,
Anna Valentová, magyar részről nem lehet nem megemlíteni Juhász Gyula, József Attila, Szabó Lőrinc, Rónay György, Rába György és Márton László nevét - a természetesen ennél jóval terjedelmesebb névsorból. A bohemisztika és a hungarológia minden
korban igényelte azokat a tudós kutatókat, akik egy-egy periódus vagy egy-egy jeles
egyéniség rajzát a cseh-magyar rokonulások, eltérések, szembenállások szemszögéből
vázolták föl. Hogy a rövid távon látványosan kibukó ellentétek ellenére hosszú távon
a megértés, a kölcsönös egymásra utaltság mindkét nép, nemzet érdeke: inkább a szellem emberei ismerték (ismerik?) föl, s bizonyították az ismertetések, a fordítások, a tudományos értekezések révén, mint tette ezt Josef Macűrek, teszi Richard Prazák, Marcela Husová, Jaroslava Pasiaková, míg magyar oldalról a bohemisztika tragikus korán
mártírhalált halt megalapozója, Sárkány Oszkár, majd Dobossy László, Szalatnai Rezső, Bojtár Endre, Heé Veronika, Berkes Tamás, Vörös István vette ki részét az ismertetések, az értekezések készítésének munkájából. Külön kell említenem Zádor Andrást,
akinek prágai, budapesti, aztán ismét prágai tevékenysége a közvetítés maradandó
eredményeit hozta, illetőleg Rákos Pétert, aki a prágai Károly Egyetem tanáraként
nemzedékeket nevelt a magyar kultúra tiszteletére, s aki fordítóként, szerkesztőként,
tanulmányíróként egyként számottevő érdemeket szerzett.
A cseh-magyar viszony sem a politikában, sem a kultúrában korántsem az idilli
szomszédság történetével szolgál. Viszonylag kevesen tették meg cseh vagy magyar útjukat oly elszántan és kíváncsisággal, mint Németh László, egymáshoz mérve, egymáshoz közelítve nemzetjellemeket, kultúrákat, gondolati konstrukciókat. Viszont számosan szembesültek a másik fél létével olyképpen, hogy a magukénak végiggondolása sem
lehetséges, csak úgy, hogy a másik léte is szem előtt van. Ezek közé tartozott a „cseh
nemzet atyja"-ként emlegetett történész-nemzetpolitikus, Frantisek Palacky (17961876), Deák Ferenc és Toldy Ferenc kortársa. Pályáján a magyar tényező többszörösen

61

1996. december

is meghatározó jellegűnek bizonyult, magyar politikai és kulturális recepciója messze
túlnőtt a kapcsolattörténeti esetlegességeken. A születésének kétszázadik, halálának
százhuszadik évfordulója alkalmából megtartott tudományos ülésszak (melyet a Cseh
Köztársaság Nagykövetsége és az ELTE BTK Kelet-Európa Története tanszéke rendezett) dokumentálta azt a sokirányú cseh és magyar érdeklődést, amely egyfelől Palacky
magyar kapcsolataira irányul, másfelől ezeknek a kapcsolatoknak értékeléséből kiolvasható, tehát amelyek messze túlmutatnak egy jelentékeny személyiség érdekkörén.
Nyilván a Közép-Európa-felfogások változatai után nyomoztak az előadók. Az értekezlet, amelynek nyolc előadásából itt hármat közlünk, azt a nézetet erősítette, miszerint a cseh-magyar múlt föltárása közös érdek, e múltból okulni viszont egész régiónk
hasznára válik(válhatna).
ÍT.7

NIEDERHAUSER

EMIL

Frantisek Palacky helye
a kelet-európai történetírásban
A kelet-európai történetírás 19. századi fejlődésében két világosan elkülöníthető
szakasz van. Az egyik a nemzeti megújulással vagy - ahogy a cseheknél mondják a nemzeti ébredéssel kapcsolódik össze, a másik a későbbi, esetleg érettnek nevezhető szakasz, tehát az, amely már a korabeli európai mércével mérhető. A világosan elkülöníthető persze nem azt jelenti, hogy a két szakasz pontosan elválasztható időben, még kevésbé azt, hogy ez az elválasztás valamennyi nemzet esetében ugyanabban az időben
történt volna meg. Ha azt mondjuk, hogy az első szakasz nagyjából a század első felére
esik, a második pedig a második felére, akkor csak nagyon messziről közelíthetjük meg
a valóságot, hiszen az első szakasz valahol a felvilágosodás korában indul.
A váltás alrégiók szerint is különböző időpontokhoz köthető. Abban az alrégióban, amelyet a legszívesebben Nyugat-Kelet-Európának neveznénk, s amelyhez a csehek is tartoznak, a szerves kapcsolat a felvilágosodással előbb bontakoztatja ki ezt
a szakaszt, az oroszoknál nem sokkal később indul, s a balkáni területen kerül elő a legkésőbb, kivéve az itteni népeknek azokat a néprészeit, amelyek a Habsburg-birodalom
aire culturelle-jébe tartoztak, mint pl. a románok.
Ennek a szakasznak legfontosabb jellegzetessége, hogy a történetírás feladatát
a nemzet szolgálatában jelöli meg. Ez az elsőrendű, s ennek minden egyéb alá van rendelve. Minthogy a nemzeti megújulás a modern nemzet kialakulásának a kora, s a nemzeti identitás megteremtésének egyik fogódzója éppen a nemzet, ez természetesen érthető. A nemzet érdekében a történeti valóságtól is el lehet térni. A történeti források
persze már ebben a korban elengedhetetlenek, de ezek közül még kevés az ismert.
A legfontosabbak az elbeszélő források, s ilyen nagyjából minden nemzet esetében

62

tiszatáj

akad. Ezek már ismertek, a történetíró feladata, hogy ezek alapján rekonstruálja a nemzeti múltat. Persze nem minden esetben akadnak ilyen források, mint a balti népeknél
például, s ebben az esetben tág helye lesz a mítoszok képződésének.
Az csak természetes, hogy a nézőpont az, amit Szűcs Jenő oly zseniálisan nemzeti
látószögnek nevezett. Csak a saját nemzet története az érdekes, csak azt kell, sőt, szabad
kutatni. Ez a nemzeti látószög térben is elkülönül. Vannak esetek, amikor ez könnyen
lehetséges, mint a csehek vagy akár a magyarok esetében. A balkániaknál ez már nehezebb, a határok koronként eléggé változóak voltak. A történetírás feladata ebben az
esetben az volt, hogy azt a korszakot ragadja meg, amelyben az illető nemzet országa
a legnagyobb kiterjedésű volt. S innen csak egy lépés, hogy ezt a területet kell a nemzeti
történelem mindenkori területének tartani, legfeljebb időnként nem volt teljes a nemzet uralma, de ez csak sajnálatos kivétel.
Említettük már a mítoszokat. Nemcsak a balti kis népeknél találkozunk ilyenekkel, a német hódítás előtti korszak idilli békéjének és társadalmi harmóniájának a képében. A nemesség szarmata származása a lengyelek esetében, vagy a románoknál
a dáko-román kontinuitás, pontosabban ebben a korban még a tiszta római eredet.
A mítosznak a nemzeti identitás kiépítésében, igaz, egyre csökkenő, de nem jelentéktelen szerep jut.
A második, érett szakasz már jobban köthető a 19. század második feléhez vagy
utolsó harmadához, egy-két kivételtől eltekintve tehát már nagyjából egybeesik mindenfelé. Az európai történetírás ekkorra már kibontakozott az ott sem hiányzó mítoszokból, s egyfajta mércét adott a felzárkózóknak. Bizonyos jellegzetességek már mintegy közelezőek voltak.
Az első sajátosság az intézményes keretek kiépülése. Létrejönnek az egyetemek,
most már a többivel azonos rangú bölcsészeti karokkal és történeti tanszékekkel. Kiépülnek a levéltárak és múzeumok, amelyek a nemzeti történelem legfontosabb forrásait őrzik, ápolják. Történelmi társulatok alakulnak, már nemcsak nemzeti, hanem
akárhányszor szűkebb regionális keretekben. A történelem művelése már nemcsak papok vagy nemesek műkedvelése, hanem foglalkozás, amelyből meg is lehet élni.
Most már egyértelmű, hogy a történelmet az elsőrendű források alapján kell művelni. Ezért fordul az érdeklődés az elbeszélő forrásokon túl minden egyéb - persze,
csak írott - forrás felé. Ekkor indulnak meg a nagy forráskiadványok, a különböző
corpusok és codexek, a diplomatikai anyag feltárása. Expedíciók indulnak a külföldön
megtalálható források megismerésére. Persze az is egyértelmű, hogy ezeket a forrásokat
kritikának kell alávetni. Elsősorban a középkori forrásanyag alapján dolgozzák ki, különösen a németek, a forráskritika szabályait. A korábban még elfogadott, sőt szentnek
tartott hamisítványok kora lejárt.
Az is a nyugat-európai minták nyomán alakul ki, hogy a történetíró feladata
a kritikusan megvizsgált forrásokból a történeti tény feltárása. Ezeket a tényeket kell
a fejlődés logikai menetének megfelelő sorrendbe állítani, egymással oksági kapcsolatba
hozni, s akkor már meg is van a nemzet története, vagy annak valamilyen részkérdése.
A nagy nemzeti történeti szintézisek még a középpontban állnak, az oroszoknál minden valamirevaló történész megírja a maga szintézisét a nemzet fejlődéséről. De már
egyéb témák is adódnak, egy város története például. Szokták ezt pozitivista módszernek is nevezni, bár Comte pozitivizmusától ez már elég messze van.
Az is hozzátartozik a kor bevett szokásaihoz, hogy a történetírónak tárgyilagosságra kell törekednie, még saját nemzetével kapcsolatban is. A nemzet szolgálata most

1996. december

63

már magasabb, kritikusabb szinten adódik feladatként. De minthogy mégis még
mindig a nemzet története a fő téma, ez pedig az állam története, vagyis politikai történet, szinte kizárólag ez állt az érdeklődés előterében. A történetírás egyéb ágai majd
csak a századforduló táján kezdenek kibontakozni.
Ha így nézzük, akkor azt kell mondani, Palacky mindkét szakaszba beletartozik,
sőt mindegyikben kiemelkedő szerepet játszik. Hogy a nemzet szolgálata előbbrevaló
a történeti igazságnál, azt Palacky világosan meg is fogalmazta. A nemzeti terület vonatkozásában könnyű helyzete volt, hiszen Csehország, a cseh tartományok határai a 9.
századtól már eléggé egyértelműen alakultak. A mítosztól azonban ő sem állt egészen
távol. A cseh történelmet úgy fogta fel, mint a jó és a rossz harcát, ahol a cseh elem
egyértelműen a jó, a német pedig a rossz. Ez a felfogás végigvonul nagy szintézisén. De
kissé idetartozik az a felfogás is, hogy a magyarok bejövetele végzetesen elszakította
egymástól a nyugati és a déli szlávokat. A huszitizmus történetét a források alapján
dolgozta ki, de olyan magaslatba emelte az egész jelenségsort, hogy az már a mítosz határait súrolja.
Munkásságának zömével mégis már a második korszakhoz tartozik. Hiszen például ő az, akinek a számára a történetírás egyértelműen foglalkozás, amikor a cseh rendek megteszik őt történetírójuknak. A források feltárása terén egymaga annyit tett,
mint másutt számos kutató. És a forrásokat kritikusan kezelte, mesteri módon. Egy
ballépése volt csak ezen a területen, s ez is a mítoszhoz közelíti: a Hanka-féle hamisítványokat ő is eredetieknek fogadta el. A nemzeti dicsőség csábításának ő sem tudott ellenállni.
Palacky is tartotta magát ahhoz a felfogáshoz, hogy a kritikusan megvizsgált forrásokból kihámozható a történeti tény, és ez az elsőrendű a múlt rekonstruálásában.
A huszitizmust elsősorban vallási mozgalomnak tartotta, de mélyen átérezte politikatörténeti jelentőségét. A történelem nála is elsősorban a politikai események története,
ezek oksági sorrendjéből épül fel a nemzeti történelem, s ez a politikai változások története. De éppen a vallás szerepének felismerésével mintha már megelőlegezte volna
jóval későbbi korok érdeklődését a globális történelem iránt, amelyben a politika csak
egy a számtalan tényező közül, amely a nemzet történetét meghatározza. A nagy szintézis német változatának még az volt a címe: Csehország története. A gyakorlatilag nem
egyszerűen lefordított, hanem átdolgozott cseh változatban már: a cseh nemzet története Csehországban és Morvaországban. Ez elhatárolódást is jelentett az ottani németektől.
Maga is többször hangoztatta a történetíró kötelező tárgyilagosságát. Valóban
ehhez tartotta is magát. így válik egyértelművé, hogy az első korszakból nőtt ki, annak
jellegzetességeit is hordta magában. De érdemben már a második, az érett korszakhoz
tartozik. Úgy indult, mint a csehországi rendek hivatalos történetírója. De végül is
a cseh nemzet történetírója lett, mindmáig a legnagyobb. Életében a Magyar Tudományos Akadémia külföldi tiszteleti tagjai közé választotta. A mai magyar történetírás
azonban nem csupán ezért adózik emlékének tisztelettel, hanem azért is, mert valóban
nagy történetíró volt.

tiszatáj

64

RICHÁRD

PRAZÁK

Frantisek Palacky és a magyar reformmozgalom
A cseh protestantizmus egyik legnagyobb egyénisége, Frantisek Palacky életútja
során gyakran találkozott magyarokkal. Életpályájának kezdetén, mint a magyarok barátja, politikai vitapartnere az 1848-1849-es forradalom idején, később mint vetélytárs
a 19. század hatvanas éveiben, amikor eljött az idő, hogy a Monarchia további haladásáról döntsenek, vagyis arról, hogy a Habsburg birodalom átalakítása az ausztroszlavizmusból induló föderalizmus vagy a dualizmus alapján fog folytatódni. Annak ellenére,
hogy Palacky gyakrabban állt a magyarellenes oldalon, életművét mégsem tekinthetjük
magyarellenesnek. Pályája során sokat köszönhetett a magyaroknak és a magyar hatásnak is. Ebből a szempontból témánk egyik legfontosabb fejezete Palackynak a magyar
reformmozgalomhoz fűződő viszonya 1848 előtt.
Az 1817-1821-es európai forradalmi megmozdulások hatására a magyar reformmozgalom politikai programja is megfogalmazódott. Az 1820-as években érte el csúcspontját a középnemesség Bécs-ellenes állásfoglalásával, amikor megtagadták, hogy adóval és újoncokkal támogassák az udvart az olasz nemzeti mozgalom elleni harcában.
A magyar reformmozgalom, különösen az első szakaszában, jelentős visszhangra talált
a csehek körében is. Frantisek Palacky már 1812-1823 között, pozsonyi tartózkodása
során kapcsolatba került a magyar mozgalmakkal.
Frantisek Palacky Pozsonyba való érkezése után az ottani evangélikus líceumban
folytatta tanulmányait, ahol nemcsak szlovákok és csehek, hanem magyarok, horvátok, lengyelek, szerbek, ukránok is tanultak. Aktív hazafias tevékenységgel a Magyar
Társaságban különösen a felsőbb évfolyamok hallgatói tűntek ki. Ezt a diáktársaságot
főként Bilnitza Pál professzor irányította, aki 1805-től a líceumban magyar nyelvtanfolyamokat tartott, és a hatására Frantisek Palacky legalábbis a magyar nyelv alapjait
sajátította el. Becsülte a többi magyar professzort is: Zsigmondy Sámuelt, Kováts-Martini Gábort és Grosz Jánost. A pozsonyi diákkörökben Palacky kapcsolatba került
a magyar nemzeti mozgalom képviselőivel, például az előbb említett Magyar Társaság
elnökével, Papp Józseffel, aki Öröm-ünnep című programadó írásában (Pest, 1824) Kazinczy Ferenc nyelvújításának alapelveihez csatlakozva a nyelvi törekvéseket már politikai célokkal, a magyarság hegemonisztikus igényeivel kapcsolta össze. Papp József
a híres Ráday-család egyik sarjának, Gróf Ráday Gedeonnak volt a nevelője. Ez az arisztokrata a pozsonyi Magyar Társaság egykori tagjából lett később Kossuth lelkes híve és
házassági tanúja is. A gróffal Palacky a Rádayaknál és Gvadányiéknál rendezett zenei
estéken és más pozsonyi nemesi szalonok összejövetelein kötött ismeretséget. A Rádaycsalád a türelmi rendelet megjelenése után jelentős segítséget nyújtott a cseh protestánsoknak azzal, hogy támogatta a magyar református papok és tanítók kiküldését Csehés Morvaországba, amit a protestáns Palacky kétségkívül igen pozitívan értékelt.
Frantisek Palackyhoz hasonlóan öccse, Ondrej is kapcsolatba került a magyar környezettel 1822-1824 között, aki a soproni evangélikus gimnáziumban diákoskodott - ahol
korábban szlovák írók, például Juraj Ribay és Juraj Palkovic is tanultak - , és itt

1996. december

65

ismerte meg a későbbi magyar reformmozgalom híveit. Diáktársai voltak többek
között Lehr András, Petőfi majdani tanára, és a költő Berzsenyi Dániel fia, Berzsenyi
Antal.Frantisek Palackyt Pozsonyban erősen befolyásolták a reformtörekvések: a társadalmi reformok bevezetésének, a jobbágyság eltörlésének, a nemesi kiváltságok korlátozásának és az államjog demokratizálásának programja. Naplójában (az ún. Kazdodenícekben) 1819 decemberében följegyzett, Jablanczy Sándor ügyvéddel folytatott beszélgetésében Palacky már ekkor elítélte az abszolutizmus politikáját és az alkotmányos monarchia mellett foglalt állást. Demokratizmusának fiatalos lendületéről tanúskodik Ghyczy Miklóssal, a híres politikus Ghyczy Kálmán rokonával folytatott levelezése, melyben Franklint, Kosciuszkót és Lafayette-et emeli példaképévé, és lelkesen ír
arról, hogy a történelemben mégis a reform életképességének gondolata érvényesül:
„...éppen az az örvendetes a világtörténelemben, hogy bár a jobbra törekvés minden
kis lépése vérrel vétetik meg ... mégis egyetlen népben született nagy idea sem vész el,
inkább megszilárdul az önkény abszolutista rendszerével folytatott harcban..." Palacky
azonban egy másik eszméért is lelkesedett - melyet később szellemi végrendeletében,
a Radhost' című írásában fejtett ki - a „jók köztársaságának" eszméjéért, mely csendben
és nyugalomban erősödik meg a társadalom tagjainak öntökéletesítése által. Ghyczynek
írott levelében világosan látható ingadozása a társadalmi radikalizmus és Kant „erkölcsi
törvénye" között. A „hazáért, szabadságért és az emberiségért lelkesedő nemes lelkű
ifjú Ghyczy" Palacky legbizalmasabb barátai közé tartozott. Palacky egyik legnagyobb
pozsonyi élménye egy asszonnyal való találkozása volt. Itt ismerte meg az 1790-91. évi
magyar országgyűlési ellenzék neves képviselőjének, Balogh Péternek leányát, Zerdahelyi Ninát, aki odaadó szeretettel és baráti segítséggel kísérte Palacky pozsonyi lépéseit, és irodalmi tevékenységre ösztönözte.
Palacky Zerdahelyi Nina környezetében (vagy még korábban, a pozsonyi evangélikus líceumban) ismerkedett meg a magyar irodalommal. Már Pavel Josef Safaríkkal
közösen írt A cseh költészet, különösen a verstan kezdetei" (Pozsony, 1818) című művében találkozunk a két szerző vitájával, melyet az időmértékes verselésről folytattak, és
amelyre az újkori nyelvek közül a cseh és a magyar nyelvet tartották a legalkalmasabbaknak. Ennek a véleménynek a magyarok közül Ráth Mátyás már 1790-ben hangot
adott, utána 1814-ben Döbrentei Gábor is, így Palacky és Safarík a magyar környezetben akkor már ismert-véleményt tolmácsoltak.
Frantisek Palacky pozsonyi tartózkodása és a magyar reformmozgalommal való
személyes megismerkedése pályájának nagyon fontos állomása. Magyar köznemesi
környezetben szerzett tapasztalatainak köszönhette, hogy megtanulta összekapcsolni
a nemzet nyelvi-kulturális követeléseit a politikai célkitűzésekkel és a nemzeti és társadalmi emancipáció eszméivel. Petrovics Frigyessel és Teleki Józseffel, a kor elismert
magyar történészeivel folytatott levelezéséből szintén képet kapott a magyar reformmozgalomról. Petrovics - Palacky egykori pozsonyi diák- és lakótársa, Teleki László
jó barátja - Magyarország története (Pest, 1830) című munkájában a magyar történelem
új koncepcióját dolgozta ki. Ez a mű, eltérően Katona és Pray korábbi munkáinak
habsburg-párti beállítottságától, már a köznemesség szemszögéből és a reformmozgalom Bécs-ellenes alapállásából ábrázolta a magyar történelmet. Petrovics a-modern magyar pozitivista történetírás koncepcióját megvalósító Horváth Mihály elődjének tekinthető. Palacky több magyar oklevél másolatát szerezte meg Petrovics Frigyes és Teleki
József részére a cseh levéltárakból, így például Mátyás király levelét (1462. július 3.),

66

tiszatáj

melyet a treboni (németül Wittingau) levéltárban talált meg. Teleki József - 12 kötetes
monumentális műve, A Hunyadiak kora Magyarországon (Pest, 1852-1855) - az újkori
magyar történetírás egyik legnevesebb egyénisége volt. Ehhez a műhöz is segített
Palacky forrásanyagot gyűjteni a csehországi levéltárakban, ahogy arról a kölcsönös
levelezésük is tanúskodik. Éppen Teleki József javaslatára választották Palackyt 1834.
november 8-án a Magyar Tudományos Akadémia külső tiszteleti tagjává.
Palacky a magyar reformkor más vezető képviselőivel, például Vörösmartyval és
Döbrenteivel is kapcsolatban állt. Vörösmarty Mihály 1829. január 2-án levelet írt
Frantisek Palackynak, aki akkor a Monatschrift der Gesellschaft des vaterländischen Museums in Böhmen szerkesztője volt, és elküldte neki a lobkowiczi Bohuslav Hasistejnsky In thermas Caroli IV. * című latin nyelvű ódájának Kazinczy-féle fordítását. Ez még
ugyanabban az évben megjelent Prágában, abban a kötetben, amelyben Jean de Carro
karlsbadi orvos a vers valamennyi fordítását közölte. A levélben Vörösmarty megköszönte Palackynak a magyar nyelvről írt elismerő szavait, melyet az európai nyelvek
között igen tiszteletreméltó helyre sorolt. Talán éppen ez a levél inspirálta Palackyt
a „O národech uherskych, zvlásté Slovanech" („A magyarországi népekről, különösen
a szlávokról") című cikkének megírására, amelyet a Cseh Múzeum Folyóiratának III. évfolyamában, a 4. kötetben tett közzé 1829-ben. Noha a cikkben bírálja a magyar rendi
politikát, amely véleménye szerint hozzájárult Magyarország gazdasági elmaradottságához, de figyelmet szentel a tudomány és a kultúra fejlődésének Magyarországon. Elismeréssel ír a pesti Nemzeti Múzeum tevékenységéről és a Magyar Tudományos Akadémia megalapításáról. Nagyra értékeli Kazinczy nyelvújító tevékenységét és a nyugateurópai irodalmak magyar nyelvre való fordításában játszott szerepét, dicsérő szavakkal illeti a kor magyar irodalmát, Vörösmarty Mihály, Kisfaludy Sándor és Károly,
Berzsenyi Dániel műveit, amelyek - szerinte - Kazinczy törekvéseit jelezték.
Palacky a következő időszakban is - volt pozsonyi osztálytársával és a pesti egyetem későbbi rektorával, a jogász Virozsil Antallal, valamint Jan Kollárral és másokkal
folytatott levelezésében - élénken érdeklődött a magyarországi újdonságok iránt. Döbrentei Gábor, a Magyar Tudományos Akadémia titkára 1835. május 1-én levélben értesítette, hogy az előző év novemberében a Magyar Tudományos Akadémia tiszteletbeli
tagjává választotta. A válaszban Palacky hangsúlyozta a Cseh- és Morvaország, valamint Magyarország közötti múltbeli szoros kapcsolatokat, és a Magyar Tudományos
Akadémiának felajánlotta további szolgálatait a cseh levéltárakban fellelhető, a magyar
történelemre vonatkozó források felkutatásában.
Frantisek Palacky jó hírnevét, melyet a magyar történészek körében élvezett,
némileg megtépázta Fejér György professzor, a történész és diplomatikus, aki a cseh
nép történetéről szóló munka 1836-39-ben kiadott német nyelvű verziójának, a Geschichte von Böhmen (A cseh nép története) c. munkájának első két kötetéről írt igen
kemény bírálatot, melyet a Tudományos Gyűjtemény c. folyóiratban adott közre 183839-ben. Fejér a bevezetőben értékeli Palacky munkásságát, amelyet a cseh történelem
tanulmányozásában végzett, és amellyel a nagy elődök, Pelei, Pubicka és Dobner műveinek folytatója lett. Dicsérőleg említi a Würdigung der alten böhmischen Geschichtsschreiber (Prága, 1830) írását. Ugyanakkor kifogásolja azokat a pontatlanságokat, melyeket Palacky főként a legrégebbi korok történelmének bemutatása során követett el.
* Ezt a latin verset Vörösmarty, Kis János, Szemere Pál és később Arany János is lefordította. (A szerk. jegyz.)

1996. december

67

Amíg Palacky azt hangsúlyozta, hogy a korai időkben a csehek és a morvák szorosan
összetartoztak, addig Fejér azt az álláspontot képviseli, hogy Morvaország egészen a X.
század második feléig független volt Csehországtól. Bírálatában hiányosságokat talált
annak leírásában is, amit a szerző a magyaroknak a Kárpát-medencébe vezető útjáról
mond. Palacky véleményével szemben, miszerint a magyarok a kazárok alattvalói voltak, hangoztatja a két nép kapcsolatának konföderatív jellegét. Kissé konzervatív látásmódjának megfelelően természetes, hogy az Anonymus-krónika adatainak kel védelmére. (Ezeket a cseh történetírásban Josef Dobrovsky már korábban bírálta, előbb
csak enyhén s még mindig pozitív kicsengéssel azokban a levelekben, amelyeket Juraj
Ribayhoz és Václav Fortunát Durych-hoz intézett a 18. század nyolcvanas és kilencvenes éveiben írt. Mikor azonban 1827-ben az Anonymus krónika Endlicher-féle kiadása
megjelent, Dobrovsky terjedelmes recenziójában arra a következtetésre jutott, hogy
Anonymus esetében nem hitelt érdemlő történész munkájával, hanem inkább egy középkori regényíró meseszövegével állunk szemben. Ez a konklúzió összhangban állt a
német felvilágosodás történészeinek, Ludwig Albert Gebhardinak és August Ludwig
Schlözernek a vélekedésével.) Ugyanakkor Fejér jogosan kételkedett Palacky azon állításában, miszerint a cseh Adalbert püspök keresztelte volna meg a későbbi magyar királyt, Szent Istvánt már rögtön születése után. Ezt a teóriát a későbbi kutatások is elvetették.
Fejér legtöbb kifogása Palacky művének első kötetét érintette, mely a cseh történelmet 1197-ig foglalta össze. A Geschichte von Böbmen első részének második, az
1197-1306 éveket átfogó kötetéről már sokkal több jót írt. Az 1839-ben megjelent bírálat hangsúlyozza, hogy ezt a korszakot átfogó, ilyen terjedelmű munka teljesen hiányzik a magyar történetírásból. Ugyanakkor több kifogása vitatható. Ilyen pl. az, amikor
megkérdőjelezi Palacky azon állítását, hogy a magyarok 1249-ben támogatták a morvaországi Premysl őrgrófot, I. Vencel fiát az apja elleni lázadásban. II. Píemysl Otakar
tetteinek Palacky által való ábrázolását viszont bizonyos mértékig jogosan kissé megszépítettnek tartja. Az 1241-42-es tatárjárásról adott leírást viszont egyértelműen dicséri.
Az érdeklődést mutatja, hogy a Geschichte von Böhmenr&l és Palacky további
munkáiról más magyar folyóiratokban is megjelentek vélemények. A Figyelmezőben
igen lelkesen nyilatkozott Palacky írásairól „15" jelzés alatt egy ismeretlen kritikus
(1838, 17. szám, 273-275 oldal), és a Geschichte von Böhmen I. kötetén kívül a Literarische Reisen nach Italien im J. 1837 (Prága, 1838) című művét is értékelte. Tekintettel
a Palacky és Vörösmarty közötti írásbeli kapcsolatokra, amikor 1829-ben Palacky
a Cseh Múzeumi Folyóiratban dicsérettel illette Vörösmarty művét, annak a nézetemnek bátorkodom hangot adni, vajon nem maga Vörösmarty Mihály volt-e az a névtelen kritikus, hiszen abban az időben gyakran írt a Figyelmezőben, és aláírás helyett különböző számjegyeket alkalmazott. Ha ez a nézet megerősítésre talál, további értékes
bizonyítéka lehetne Frantisek Palacky és Vörösmarty Mihály kapcsolatának.
A 19. század negyvenes éveiben a szlovák és a magyar nemzeti mozgalom ellentétes irányú fejlődése miatt Palackynál bizonyos mértékig lankadt a magyar problematika iránti érdeklődés, hiszen a pesti szlovák tudósítók, főképpen Jan Kollár némileg
egyoldalúan befolyásolták. A magyar reformmozgalom képviselőihez fűződő viszonyában is valószínűsíthető Kollár álláspontjának befolyása. Palacky nagyra értékelte
Széchenyi István és Wesselényi Miklós nemzeti toleranciáját, és elvetette Pulszky Ferenc és Kossuth Lajos nemzeti radikalizmusát annak ellenére, hogy politikai programjukkal nyilvánvalóan nem volt lehetősége mélyrehatóbban megismerkedni.

68

tiszatáj

Leginkább Széchenyi törekvéseiről értesülhetett, hiszen a Tatranka c. folyóiratban Palacky pozsonyi szlovák tanára, Juraj Palkovic írt ezekről az 1830-as évek elején,
1837-ben Széchenyi cseh életrajzát a Hronka c. folyóiratban pedig a morvaországi
Frantisek Skorpík publikálta. Palacky a sajtón kívül magánlevelezésből is értesült a magyarországi eseményekről. Nem szakadt meg kapcsolata azzal a pozsonyi családdal,
ahol egykor nevelősködött. Géczy Karolina levelei tájékoztatták Wesselényi Miklósról
és Pulszky Ferencről. Az utóbbinak Leo Thunnal a szlovák kérdésről 1842-ben folytatott vitája Frantisek Palacky ausztroszláv álláspontjának kikristályosodásához is hozzájárult.
Az 1848-as forradalmat megelőző, utolsó pesti tartózkodása alkalmából, 1846.
májusában megtekintette a pesti Nemzeti Színházban a magyar reformkori irodalom
jellegzetes képviselőjének, Czakó Zsigmondnak Végrendelet c. drámáját, amelyről naplójában elismeréssel emlékezett meg. Feljegyzéseiből kitűnik, hogy útjának fő célja
a pesti Egyetemi Könyvtárban őrzött Kaprinai- és Hevenesi-féle kéziratgyűjtemény tanulmányozása volt. Ekkor találkozott Toldy Ferenccel, Fejér Györggyel és a magyar
tudományos élet más képviselőivel is. Pesten nyílt lehetősége arra is, hogy megtárgyalja
Jan Kollárnak és Zay Károlynak azokat az ellenvetéseit, amelyeket Ludevít Stúr szlovák irodalmi nyelvével szemben hoztak fel.
Befejezésül elmondható, hogy Frantisek Palacky az 1830-as évekig élénk érdeklődést tanúsított a magyar kultúra és a magyar reformmozgalom fejlődése iránt. A csehmagyar kapcsolatokhoz való pozitív hozzájárulását tevékenységének főleg első két szakasza képviselte: pozsonyi tartózkodása, ahol a magyar középnemesség környezetében
formálódtak világnézetének demokratikus és nemzetileg öntudatosult elemei, valamint
a Cseh Múzeumi Folyóiratnál végzett szerkesztői munkája, amelynek során konkrétan
próbálta megvalósítani a csehek és magyarok közötti kulturális együttműködést. Kapcsolatba lépett a magyar reformmozgalom vezető személyiségeivel, Vörösmarty Mihállyal és Teleki Józseffel. E törekvések jelentős bizonyítéka „A magyarországi népekről, különösen a szlávokról" szóló, már korábban említett cikke, amely bizonyította,
hogy Palackyban akkor még nem formálódott ki a magyarellenes ausztroszláv koncepció, és fontolgatta a magyarokhoz való kulturális és gazdasági közeledést, amely kedvező körülmények között politikai együttműködéshez is vezethetett volna. Ám ezek
a körülmények nem valósulhattak meg, és mint korábban annyiszor, ezután sem került
sor a cseh-magyar kapcsolatok erősítésére, pedig ez a Habsburg Monarchia, valamint
az egész közép-európai térség stabilitásának mindig egyik alapfeltétele volt.

1996. december

69

FRIED ÍSTVÁN

Frantisek Palacky és a magyar irodalom
A XIX. század magyar irodalmi és tudományos életében Palacky sűrűn idézett,
még többet vitatott személyiség, aki viszonylag fiatalon, 1834-ben lett külföldi tiszteleti tagja a Magyar Tudós Társaságnak (Akadémiának); és akinek történetírói munkássága egyszerre lett forrása magyar szépirodalmi és történeti munkáknak, valamint
bírálandó példatára mindama szláv törekvéseknek, amelyek a magyar törekvéseket keresztezni látszottak.1 Palacky személyisége ugyanakkor értelmiségi karriertörténetet
példázott: a szinte az ismeretlenből fölbukkanó, eleinte magyar nemesi családnál nevelősködő (és ráadásul: evangélikus vallású!) fiatalembert, aki hamar a cseh arisztokraták
körébe került, pusztán tehetsége és szervező képessége révén a cseh nemzeti mozgalom
élvonalában találjuk, mintegy hivatalos történetíróvá-ideológussá válik, aki történeti
munkáiban cseh nemzeti emblémákat szentesít, több évtizedre előre meghatározza és
leírja azokat a történetszemléleti és történetfilozófiai premisszákat, amelyek a cseh
nemzetpolitikai konklúziókhoz éppen úgy elvezetnek, mint a (nyomaiban) máig érő
cseh önszemlélethez. A cseh önmeghatározásnak ez a történetfilozófiai meghatározottsága visszahatott a cseh irodalom és művészet önszemléletére is, amelyben pragmatizmus és legendaképzés szinte egyenlő mértékben van jelen, a nemzeti fénykorok és
a „sötétség" korszakának váltakozása, a kulturális (és énnek révén politikai) küldetés
tudata meg a függetlenség helyreállításához vezethető kompromisszum-keresés, a Nyugathoz tartozás manifesztálása, továbbá a szláv legendárium örökségének vállalása.
Palacky „karriertörténete" gondolkodtathatta el a cseh és a magyar nemzeti jellegen és
történeten töprengő Németh Lászlót, amikor a magyar jogi-politizáló, ám ábrándokra
hajló attitűddel egy cseh értelmiségi mentalitást állított szembe olyan, egymáshoz
képest komplementer jellemvonásokként, amelyeknek egymáshoz közelítése mindkét
nemzet javára válhatna. „Míg a mi nagy politikusaink, Széchenyi és Kossuth, nagy költők s színészek is, az ő legnagyobb történelemmozgatóik: magiszterek és professzorok."2
.
E megfontolások fényében hangozhat föl (megfelelő óvatossággal) a kérdés: vajon
Palacky érdeklődése a magyar irodalom iránt, számos magyar. íróval, tudóssal való
személyes és levélbeli ismeretsége, cseh történetkönyveinek feltűnően élénk magyar
visszhangja csupán a cseh-magyar történelmi-dinasztikus és kulturális kapcsolatok erőteljes és állandó voltával magyarázható-e? Nem látott-e Palacky, a fiatalkorában az iskolában a poétika-oktatás keretében sikerült hexametereket görgető, a verstan iránt is
érdeklődő történész valami mást, többet-e a magyar irodalomban, mint pusztán egy
versenytárs nemzeti mozgalom kortárs beszédét? Es megfordítva: a magyar irodalom és
tudomány a magyar történelem fordulatait is leíró, kommentáló, olykor bíráló
Palacky-kötetekben vajon csupán adatokat kapott-e a magyar történelem tanulmányozásához? Vajon Palacky szemlélete, történetírói egyénisége nem késztette-e a műveit
tanulmányozó magyar kortársakat egy, a magyar történelemnek a megszokottól eltérő
víziójának tudomásul vételére?
Azt, hogy Palacky cseh történelemlátomása korán figyelmet keltett, méghozzá
feltehetőleg nemcsak a szaktörténészek szűkebb köreiben, szépirodalmi példával do-

70

tiszatáj

kumentálhatjuk. Jókai Mór rendkívül fogékony gyermekként élt a reformkorban, és
később megírt regényeinek anyagát több ízben onnan merítette, ez műveinek sorával
igazolható. Már az 1848-ban megkezdett és az 1850-es években befejezett és kiadott
Szomorú napok3 című regényében is fölbukkan Libussa neve, a szláv kölcsönösség bűvöletében élő és délibábos etimologizálással tudóskodó főszereplő történetéhez illik
a cseh mondai királynő emlegetése. A név azonban származhat esetleg a pesti Német
Színház műsorából. Annál beszédesebb A kőszívű ember fiai egy passzusa. A Magyarország északi megyéiből érkező Tallérossy Zebulon mutatja be leányait, akik egy-egy
nevezetes kulturális jelenségről kapták nevüket, mint például a Norma című opera bemutatója után lett az egyik gyermek neve Adalgisa:
„Negyedik kisasszonykam mikor megirkezte, akor volt bolond világ: az a Palaczky, tecik tudni? No nálunk is volt egy kis híre; hat a negyedik leanykamat azért hinak Libussanak."4
Jókai humoros figurájának információja számos adattal erősíthető meg, hozzátéve, hogy Palacky „híre" töretlen maradt. Részben azért, mivel - mint említettem sűrű magyar kapcsolatokkal rendelkezett, például egészen fiatalon, már 1822-ben olvasója volt a Széchényi Ferenc alapította Nemzeti Könyvtárnak,' hogy majd Vörösmartyval és Eötvös Józseffel levelező érintkezésbe jusson, az 1840-es évek közepén
pedig személyes ismeretséget kössön a magyar szellemi élet jeleseivel pesti látogatása
idején.6 Ennél lényegesebbnek tetszik, hogy a Gescbicbte von Böbmen (Csehország
története) köteteinek megjelenése után 1838-ban és 1839-ben két igen alapos, szakszerű
bírálat látott napvilágot az elismert magyar történész, Fejér György tollából. Hogy
Fejér jó ismerője volt a cseh történetírásnak, a kortársaknak is feltűnt: roppant művének, a Codax diplomaticusnak 1829-ben kiadott második kötetéről szólva az ismertető
kiemeli, ho^y Fejér beleszőtte előszavába a „híres Tseh Történet-író", Gelasius Dobner
egy levelét. Fejér a rendkívüli teljesítménynek kijáró tisztelettel és nagyrabecsüléssel
bírálta Palacky művét, annak újszerűségét, kritikai szemléletét méltatva:
„Cseh Országnak is termett, a' literatura előléptével, nemzeti történetének visgálólag Leírója Palaczky Ferenczben. Ez ifjúsága óta a' Cseh történetek 's irományok visgáltatására szánván magát, Hayek, Pelczel, Pubicka rajzolataival, 's Dobnernak gyűjteményével megnem elégedve az oklevelek, kézíratok, és külföldi írók tanúságaira is kiterjeszté gondját; ezekhez képest az ősi hagyományokat, históriai adatokat (...) próbára
vonta."
Mindezt oly lényegesnek minősíti Fejér, hogy ismertetése más helyén újólag szól
Palackynak „messze terjedt olvasottságá"-ról és „élénk kritika"-i szelleméről, illetőleg
„igazságkövetelés"-éről. Ami fenntartása akad Fejérnek, az jelzi a cseh és a magyar történész álláspontok között létező, nem csekély különbséget, mind az egyes források
megítélését, mind pedig a történelem „nemzeti látószög"-ét illetőleg:
„Mindazonáltal minden hazafiuskodó kicsapongástól a1 jeles író se menekedhetett
meg, melly miatt több ízbeli Onkényű véleményekre; 's igazságsértésekre vetemedett."
Aligha járunk el helyesen, ha egy régebbi típusú, felvilágosodott - türelmes szemléletnek óvását látjuk Fejér mondatában a romantikus-historizáló Palackyval szemben,
s még kevésbé akkor, ha két nacionalizmus összecsapására egyszerűsítjük az innen folyamatosan tartó vitát cseh és magyar történetírók között a közös (szláv-magyar) történelem egyes epizódjainak értékelésével kapcsolatban. Annyi tetszik csupán bizonyosnak, hogy az a fajta nemzeti elkötelezettségű és igazi arcát majd a történeti regényekben és festészetben megmutató történetszemlélet, amelyet Palacky pregnánsan

1996. december

71

képviselt, az a típusú oklevél- és forrásmagyarázat, amely a Geschichte von Böhmen lapjain volt található, Fejértől többé-kevésbé idegen volt. Nem mintha ő nem a maga nézőpontjához rendelve alkalmazta volna a szerinte történeti tényként elfogadható adatokat. Hanem pusztán azért, mert az ő inkább kiadói-forrásközlői tevékenységében,
mint a szó szoros értelemben vett történetírásban jeleskedő munkássága valójában
a XVIII. században kibontakozó tudományosságban gyökerezett, annak kritikai magatartásával és forrásértelmezésével együtt. Fejér jellemző példája, miként nyilatkozik
Palacky a sokat vitatott középkori magyar történetíróról: tudniillik „der abgeschmackt
fabelnde Anonymus Belae regis Notarius"-ként (az ízetlenül mesélgető Anonymus,
Béla király jegyzője) emlegeti. Fejér még tartózkodott az ilyen érzelmi minősítésektől,
ám nem a forráskritikától, pusztán annyi méltánylást igényelve, amennyit Palacky
Kosmasnak, Hajeknek, Kablubeknek biztosít. S ha egyes további tételekkel Fejér vitázik is, összbenyomása kedvező, Palacky érdemeit e kifogások nem csökkenthetik.
Még ugyanabban az esztendőben méltatja Fejér a Literarische Reise nach Italien im
Jahre 1837 (Irodalmi utazás 1837-ben Itáliában) című munkát,9 majd 1839-ben Palacky
cseh történetének következő kötetéről számol be.10 Nemcsak a Palacky által feltárt okleveles anyag és „irományok" biztosította adatgazdagságot hangsúlyozza, hanem azt is,
hogy „számos tévedéseket" igazított helyre, „sok homályokat fényre deríte", és már
csak annak révén is korszerű történeti munkát hozott létre, hogy intézmények történetét adta, a „polgári alkotmányok" folyamatát rajzolta meg, a „nemzetesülés" kifejlődését, a viszontagságok okát és következményeit nyomozta, „az uralkodók erkölcseit
és hatásait igazságszerető lélekkel" vizsgálta, „elfogulatlanul" ítélt, „hazafiuságát mérsékel"-te, mindezzel „nem csak munkájának különös díszt, nevének igazi, tagadhatatlan
érdemeket szerzett a' tudós világ előtt, hanem nekünk is egy nemzeti Históriának kidolgozására példát adott, s dicső pályát mutatott." A cseh-magyar szellemi kapcsolatok
egyik sajátsága, hogy az ellentétek, a vitapontok (olykor a szükségesnél határozottabb)
tudatosítása mellett legalább oly mértékben merül föl a másik fél példájának követése.
Hol egy magyar értekező jelzi, mennyi haszonnal járna a cseh eredmények adaptálása,
hol egy cseh dolgozat szólítja fel honfitársait, a szellem munkásait: figyelnének jobban
a magyarokra, és vennék át tőlük, amit érdemes. S ez a kölcsönös odafigyelés annak ellenére él tovább, hogy Jósika Miklós regénye, A csehek Magyarországban (1836) fogadtatása a cseh kritikában nem mondható pozitívnak, hiszen a XV. századi cseh-magyar
érintkezéseket, mindenekelőtt Mátyás király uralkodását eltérő módon minősítette
a cseh és a magyar szellemi élet. Amit azonban Fejér körvonalaz, az a korszerű (vagy
amiképpen ő mondja: „tudományos") történetírás, az, amely különbözik a tanárként
nagytekintélyű Horvát Istvánétól, Fejér vitapartnerétől. S bár Fejér bírálata több
ponton vitatja Palacky fejtegetéseinek helyességét, s a maga kiadta Codex diplomát icusi.
felhasználását ajánlja, az a fajta forrás-felhasználás és az igazság megragadásának igényét
(vagy látszatát) keltő előadásmód, amely Fejér szerint Palacky sajátja, mindenképpen
kívánatosnak tetszik, fölkelti egy hasonló magyar történeti munka vágyát. Hiszen a
XVIII. századi magyar vállalkozások jó része még nemigen bontakozott ki az ánnalesszerű módszerből, és latin vagy német nyelvű lévén (akár a maga korában, a XIX. század elején igen korszerű Johann Christian Engelé) nem játszhattak a Palackyéhoz hasonló szerepet. Magyar költők történeti tárgyú műveik számára többnyire a középkori
krónikákhoz nyúltak vissza anyagért, míg Palacky történeti vízióját a cseh történeti
festészet vagy Smetana történelmi tárgyú operája, illetőleg (magyarul Németh László
fordításaiban olvasható) Jirásek regényírása gondolhatta tovább. Hogy Fejér Palacky

72

tiszatáj

műveinek regényes-pittoreszk epizódjaira gondolt-e, vagy az egész történeti munkának
a cseh történelemszemlélet középpontjába helyező cseh-német ellentét kidolgozására,
netán a cseh (szláv) küldetéstudat visszavetítésére a korai időszakokba, aligha dönthető
el teljes bizonyossággal. Az azonban világosnak tetszik, hogy Palacky művét nem mellőzte a magyar történeti kutatás, még akkor sem, mikor a cseh történetíró a „sláv
literatura fő bajnokai" között említtetik (Dobrovsky, Surowiecki és Safarík társaságában),11 1848-ban pedig - egy cikkíró szerint - ejgúke a szlávok „legdühösebb" főnökeinek, akik „szláv birodalomról álmodoz"-nak. Tudjuk, hogy az általa szerkesztett
Casopis spolecnosti vlastenského Museum (Honi Múzeumi Társaság folyóirata) hat
példányát fizették elő Pesten könyvkereskedők,13 hogy Jókai mellett Arany János is
gyakran lapozgatta a Geschichte von Böhmen köteteit, mikor a Toldi szerelme tető alá
hozásán fáradozott;14 nem utolsósorban azonban azt nem árt hangsúlyoznunk, hogy
amikor végre megszületett az a magyar történeti munka, amely a Palackyéhoz hasonló,
összetett-sokrétű funkciót tölthetett be a szellemi életben, a Szalay Lászlóé, akkor annak nemcsak hivatkozási anyagában bukkanunk lépten-nyomon Palacky műveire,
Palacky-idézetekre, ' hanem mindjárt az elején ott a később botránykővé vált Palackymondat a szláv-magyar viszonnyal kapcsolatban. Azonban egészen más szövegkörnyezetben, mint ahogy a főleg innen vett citátum a továbbiakban előfordul. „Palacky
mondja, nem mi: hogy a magyarok letelepedése a legnagyobb szerencsétlenség volt,
mely a szláv világot évezredek folyamatában éré vala; hogy a magyarok az éppen alakulásnak indult óriási szláv birodalom szivébe czövekelvén be magokat, a szlávok reményeit elenyésztették örökre."16 Szalay hangneme nyugodt, hiányzik belőle mindenféle
érzelmi töltés, valójában szerves folytatása, kiegészítése az előző passzusoknak, amelyek a magyarok európai küldetését vannak hivatva érzékeltetni. Nemigen szabadulhatok meg a gyanútól, hogy Palacky szláv küldetéstudata és Szalay magyar küldetéstudata még akkor is összecseng valahol, ha akivel-amivel szemben e tudat megfogalmazódik, homlokegyenest ellentétes egymással. Ha Palacky a szlávság európai érdemeit
abban látja, miszerint a szlávok „durch mehr ais ein Jahrhundert Europa gegen den
Andrang wilder kriegerischer Horden aus Asien zu schützen hatten" (több mint egy
évszázadon át az Ázsiából előretörő vad hordák ellenében Európát védték),17 akkor
Szalay László ezt a tételt látszik a maga javára fordítani azáltal, hogy a magyaroknak
tulajdonítja Európa védelmének érdemét:
„Első fellépésünk Európa színe előtt hatalmas szolgálat vala, melyet állodalmunk
alkotása által a polgárisodásnak tevénk; s nagyobb hasznát senki sem vette e szolgálatnak mint a németség, mely az általunk meghódított földön soha sem bírt alkotó erővel
s mely a magyarnak köszönheti, hogy az itt egymás mellett élősködött tehetetlen népségnek romjain elvégre egy roppant szláv birodalom nem emelkedett, délről és éjszakról szövődvén Pannónia és Dácia fölébe, még mielőtt a frank és hohenstaufi császárok
szereplésökhöz foghattak volna."18
Már Szalay László Palacky-értelmezésében is fölfedezhető a céltudatos interpretáció: Palacky 1836-os könyvében mindössze annyit említ, hogy a magyarok inváziója
(Invasión) és letelepedése egyike a legtöbb következményt okozó (folgenreich) európai
jelenségnek, és csak ezután szól a szlávokat ért szerencsétlenségről (Uriglück).19 Hogy
Palacky Slawenweltról (szláv világról) szól, és másutt is egységként tekint a szlávokra,
az kapcsolatba hozható a Kollár által bevezetett és elfogadtatott Wechselseitigkeit
(kölcsönösség) tézissel meg azzal, hogy Safarík a szláv nyelv- és irodalom történetéről
szóló munkáját adta ki 1826-ban, egységes nép törzseiként szólva a különféle vallású,

1996. december

73

történettel bíró szláv népekről.20 Ez a fajta szlávizmus azonban Palacky műveiben már
csak azáltal is enyhül, hogy a könyv címéhez tartva magát hangsúlyozottan cseh történelmet ír, cseh politikai és kulturális szerepet hangsúlyoz, nem is szólva az évtizedek
során megformálódott nézetről, amely egy részben szlavizált Ausztria látomásával
ajándékozta meg a közép-európai politikai gondolkodást. Szalay Lászlónak a svájci
emigrációból küldött, magyar történetírásba rejtett üzenete szavakban és fordulatokban szembehelyezkedik Palacky történeti elképzelésével, ám elfogadja az alaptézist,
csak éppen ellenkező értelművé alakítja. Amit Palacky szerencsétlenségként minősít
szláv szempontból, az Szalaynál szerencse lesz német szempontból. így valójában nem
vitatják egymás tételeit: ami eltérés, az az aspektus különbözőségéből fakad. Mind
Palackynál, mind pedig Szalaynál az idézett mondatok a mű elején lelhetők meg, az
alaphangot adják meg, a határozott fogalmazás ellenére is a további higgadt előadást
jelzik. Már Fejér sem tette szóvá Palacky mondatának tónusát, nem vitatta igazságtartalmát, jóllehet a magyar honfoglalás minősítésében tartotta magát az elfogadott
magyar állásponthoz. Szalay az 1848/49-es forradalom és szabadságharc tanulságai felől
közelíti meg a kérdést: Európa színe előtt szeretné igazolni a magyarság európai jelentőségét, mint ahogy ezt tette az 1830-as évektől kezdve Palacky a csehekről szólva.
S minthogy a célok indítékaikban találkoztak, a hangvétel tárgyszerűsége egyenesen
előmozdította a dialógust. Szalay tehát a maga tézisének bizonyító anyaga közé sorolhatta Palacky gondolatát, noha az eredeti szövegösszefüggésben nyilván másféle jelentéssel rendelkezett az idézett mondat, mint Szalay eszmefuttatásának konklúziójaként.
Ám azt Szalay sem sejthette, hogy majd a tőle idézők megint más összefüggésbe helyezik Palacky ominózus mondatát, amely az eredeti műtől független életbe kezd, nem
egyszer a szláv-magyar ellentétek bizonyítékaként. Ugyanis a Palackyról készült 1876os nekrológ21 úgy idézi Szalaynak Palacky-citátumát, hogy az az ekkorra már meglehetősen feszültté vált magyarországi nemzetiségi kérdés érve-ellenérve lehet, Palacky és a
magyarok negatív kapcsolatáról árulkodhat.
Hogy ez mennyire áthatotta a magyar tudományos (és nemcsak tudományos)
gondolkodást, arra Arany János hivatalos munkálkodásában találunk példát. A Geschichte von Böhmen V. kötetét, amelynek megküldését akadémiai főtitkárként köszönte meg Palackynak, nem puszta udvariasságból nevezi „das weltgeschätzte Werk"nek22. Ha valaki, Árany János fölmérhette Palacky művének jelentőségét, hiszen segítette eligazodni a cseh történelem és a XIV. századi cseh-magyar érintkezések szövevényében, de olykor Szalay László Palacky-hivatkozásai is meggondolkodtathatták
(hiszen Szalay László történeti munkájára Arany János erősen támaszkodott, s Szalay
kitekintvén a cseh történelemre viszont Palacky érvelését, előadását látszott sok helyütt elfogadni). A kutatás feltevései, hogy tudniillik Arany János fölhasználta Palacky
Geschichte von Böhmen című művét a Toldi szerelme írásakor, szövegegybevetésekkel
igazolhatók. Hogy IV. Károly „aranybullájáét nem feltétlenül innen kellett ismernie,
valószínűsíthető, ám az nem puszta feltételezés, hogy a flagellánsok közé állt Toldi
Miklós „élményei"-nek versbe öntésekor előtte volt Palacky könyve.
Hirdetik a gyónást, töredelmet, böjtöt,
Mert a világ vége, bűneinként eljött,
Verik önmagokat rengeteg ostorral (...)
Faluról falura, városról városra
Éjszakra haladnak...

74

tiszatáj

Palacky kiemeli a „fanatikus vezeklők rajongását, akik egymásnak gyónták meg
bűneiket, prédikáltak a népnek, vezeklésként egymást véresre korbácsolták, és lármázva, sok földön haladtak át."24
Benyomásom szerint a Toldi szerelme egy másik részlete is legalább részben
a Palacky-könyv olvasásához köthető, nevezetesen a Cola di Rienzot bemutató néhány
sor. Igaz, Arany más történetet mond el (Lajos királlyal és nem Károllyal való kapcsolatát), talán Arany derűsebb színben tünteti föl a római néptribunt, mint Palacky,
mégis Palacky tartózkodó rokonszenve és Arany elismerése között esetleg föllelhető
kapcsolat.
Róma szabadságát lobogóra tűzte,
Népét fölemelte, zsarnokit elűzte.1*
„Róma régi nagyságától lelkesülten, tudós módjára és ékesszólóan, tüzesen és eltökélten, de jóindulattal, gyengén és hívságosan tűzte ki céljául, hogy Itáliát a sok zsarnoktól, mely szaggatja, megszabadítja, és az örök Rómát ismét a világ valódi fővárosává emelje.""
így hát Palacky halálakor Arany a protokolláris feladatot egy életmű magyar
szempontú mérlegelésével kapcsolta egybe. „Hírneves cseh történetíró" - írta le, hiszen
erről volt alkalma meggyőződni. De éppen azért, mert erről meggyőződött, folytathatta a megemlékezés hangnemének körülírását ekképpen: „az ő heves faj-szeretetét
csak tárgyias felfogással méltányolhatjuk, míg tudományos eredményeit föltétlenül
magasztaljuk."" Hogy ez a szétválasztás nem is oly könnyű feladat, tanúsíthatja a magyar Palacky-recepció, amely zömében óvatosnak és visszafogottnak mondható. S ha
Palacky Béla király névtelen jegyzőjét historischer Romanschreiber-ként (történeti regényíróként) aposztrofálta, nyilván az objektívabb kritériumokról álmodozó történetírás hasonló vonást akár Palackynál (és magyar kortársainál is) fölfedezhet. De a művészetek szempontjából nem bizonyosan megrovandó ez a vonás, hiszen a színesen, festőien, nem egyszer életképszerűen megrajzolt jelenetek, epizódok egy uralkodó életéből és nem utolsósorban a nemzet életére számottevő hatással bíró jelenetek lelkesült,
netán pátoszos előadása, mind-mind feldolgozásra késztette a művészeket. Libuse legendás figurája végül is Palacky rajza nyomán körvonalazódott, s lett a cseh nemzeti
opera hősnőjévé. Valójában hasonlót lehet elmondani a magyar történetírás olyan
(jelentős) egyéniségeiről, mint Horváth Mihály és Szalay László. Az meg kiváltképpen
sokat mond, hogy Arany Jánosnak talán leginkább regényes elbeszélő költeménye,
a Toldi szerelme Palacky és Szalay László műveiből egyaránt merített. Ennek visszajelzéséül is fölfoghatjuk Arany János szavait. Ha a cseh nemzeti nézőpontot nem fogadja el
is, tisztelettel adózik a tudósnak, akinek adósául tudta magát.
Palacky más magyar kapcsolatairól, magyar recepciójáról meglehetősen sokat
szólt a kutatás, politikai jelentőségét már életében méltatták (bírálták), keresték magyar párhuzamait, cseh Deák Ferencnek tartották; Niederhauser Emil „A nemzeti
megújulás történetírása" címszó alatt tárgyalja munkásságát, rámutatva, hogy a felvilágosodásból is megőrzött elemeket, illetőleg: „tudatosan polgár volt".29 Talán e téren is
egybevethető Szalay Lászlóval. Annyi bizonyos, hogy Palacky műve nem szűnt meg
magyar szépirodalmi művek forrásává lenni. Lehetővé tette ezt a művek jelentős részének németnyelvűsége, ösztönözte a magyar-cseh történelem iránt érdeklődőket a korábbi magyar Palacky-recepció. Ugyanakkor cseh részről a magyar történetírás viszonylag kevés művet „ihletett" meg; a magyar irodalom jóval népszerűbbnek, olvasottabbnak bizonyult a cseh olvasók között, mint a cseh irodalom a magyar olvasók kö-

1996. december

75

zött (s egészen a legújabb időkig ez volt a helyzet, ám Hasek és részben Capek, majd
Hrabal magyar fordításai megfordítani látszanak ezt a viszonylatot). Ismét Németh
Lászlót hívjuk tanúnak; az 1930-as esztendőkben akadt a kezébe „Palacky szép gyűjteménye: a Husz-dokumentumok". „E kötet alapján készült el" egy Husz Jánosról szóló
dráma terve, amelyet az író végül 1946-ban fejezett be. S bár Németh László Huszportréja lényeges pontokon különbözik a Palackyétól (nem tudom, hogy elolvasta-e a
cseh történet idevonatkozó fejezeteit), a Palacky kínálta anyag mégis formálta az író
szemléletét, s így Jókai és Arany után ő is azok közé tartozik, akik Palacky adatainak
köszönhetik egyik művük megalkotását.
A Palacky politikai pályáját, föderációs elképzeléseit tanulmányozó magyar kutatók közül ezen a helyen csak Jászi Oszkárra hivatkozom, aki nagy figyelmet szentelt
annak, miképpen képzelte a cseh történész a Habsburg Monarchia átalakítását, majd
miképpen fordult el a Monarchiától. O előbb Palacky-Eötvös József, majd PalackyKossuth, illetőleg Palacky-Deák párhuzamokat villant föl aszerint, hogy Palacky sokrétű tevékenységének mely vonatkozását emlegeti. Jászi éppen azt keresi: mi vezetett
a Habsburg Monarchia felbomlásához, s ebben a kutatásban Palacky életművében jó
adatokra bukkant.
Palacky és a magyar irodalom viszonya igen hálás kutatási területnek bizonyult
eddig is. Nemcsak a megtévesztően sok adalék miatt, amely ezt a viszonyt folyamatosnak, gazdagnak és gyümölcsözőnek láttatja. Ez azonban inkább csak a látszat, hiszen
nem áll össze egységes történetté (még az eddigi, rendkívül értékes kutatások ellenére
sem). Ami azt jelenti, hogy az időnként fölerősödő cseh-magyar irodalmi kapcsolatok
felől nem deríthető fény Palacky irodalmi érdeklődésének jellegére. Az azonban elfogadható, hogy a magyar kérdés végig foglalkoztatta a cseh történészt, és ennek a kérdésnek igyekezett történelmi dimenziót adni, cseh történetének hangütése, sokat és
ebben a dolgozatban is idézett mondata kijelölte a magyarsággal kapcsolatos érintkezéseinek irányát. S minthogy (akár elismerőnek, akár sajnálatosnak tekintve) a magyar
történelemnek nem csekély jelentőséget tulajdonított a szlávok történetében, megkülönböztetett figyelemmel kísérte a magyar történelem alakulását, illetőleg a magyar
politikai mozgalmakat. A kortárs magyar szerzők erre viszonylag hamar rádöbbentek;
és mivel a cseh gondolkodás meghatározó egyéniségéről volt szó, Palacky műveit sokan, gyanúval és megbecsüléssel, olvasták, kommentálták. Hogy a cseh-magyar történelmi kapcsolatok a múltban is, a jelenben is Közép-Európa sorsára lényegi hatással
voltak-vannak, ezt a felismerést éppen a magyar válaszok tartalmazzák a Palacky-életpálya és -életmű befogadásakor. Ennek következtében a kapcsolattörténeti adatok nem
elsősorban kapcsolattörténeti sorrá rendeződnek, hanem Közép-Európa félreértésekkel, tévelygésekkel teli történelmévé, amely bizonyos pontokon irodalmi alkotásokban
érzékelhető, más pontokon vitairatokban, recenziókban, politikai akciókban. Mindenképpen hozzájárulássá lesznek ezek az adatok a közös sors dokumentumaihoz - az
együtt, máskor egymás ellen élt történelem, művelődés keserves bizonyítékaiként...

76

tiszatáj
JEGYZETEK

1. Fried István: A cseh-magyar kapcsolatok jellegéhez. Tiszatáj, 39. (1985) 77-82., Uő: Mad'ari o
Palackém. Slavia 42 (1973) 421-424.
2. Németh László: Az én cseh utam. In: Megmentett gondolatok. Budapest, 1975. 178.
3. Jókai Mór: Szomorú napok. Budapest, 1963. 134.
4. Uő: A kőszívű ember fiai. (1869) Budapest, 1964.1. 143.
5. Berlászjenő: Az Országos Széchényi Könyvtár története 1802-1867. Budapest, 1981. 98.
6. Prazák, Richard: Palacky a Mad'ari pred rokom 1848. Casopis Matice Moravské 77 (1958)
74-99.
7. Hazai 's Külföldi Tudósítások 22 (1829) I. Nr. 6,
8. Fejér György: Geschichte von Böhmen (...) Tudományos Gyűjtemény 22 (1838) 2: 93-115.
9. Uő: A ' Vaticanumi Levél- 's kézirattároknak 's néhány Magyar Országot érdeklő okleveleknek,
és irományoknak esmértetése. U o . 6: 41-42. Vö. még: Kállay Ferenc: A Vaticán. N e m z e t i
Újság 5 (1845) Nr. 10-12.
10. Fejér György: Geschichte von Böhmen (...) Prag, 1839. Tudományos Gyűjtemény 23 (1839)
4: 80-111. Vö. még: Dinnyésy Mihály: Némelly szó Veszprém nevéről. U o . 11: 92-96.
11. Kállay Ferenc: A magyar nemzetiségről. Pest, 1836.
12. Életképek 5 (1848) 24: 697.
13. Mestan, Antonin: Die „Monatsschrift der Gesellschaft des Vaterländischen Museums in
Böhmen" und „Ost und West". In: Zeitschriften und Zeitungen des 18. und 19. Jahrhunderts
in Mittel- und Osteuropa. Hg: István Fried, Hans Lemberg un Edith RosenstrauchKönigsberg. Red: Heinz Ischreyt. Berlin, 1986. 205.
14. Szinnyei Ferenc: Arany Toldi szerelmének forrásai. Budapest, 1905.
15. Szalay László: Magyarország története. Pest, 2 1861. Vö: Szalay László levelei. Budapest, 1913.
147, 151-152.
16. Szalay: Magyarország... I. 4.
17. Geschichte von Böhmen. Prag, 1836.1. 196.
18. Szalay: i. m. 4-5.
19. Palacky: i. m. 197-198..
20. Schaffarik, Paul Joseph: Geschichte der slawischen Sprache und Literatur nach allen
Mundarten. Buda, 1826.21. -á-r.: Palaczky Ferencz 1798-1876. Vasárnapi Újság 23 (1876) 369-370.
22. Arany János Összes Művei XIV. Budapest 1964. 52
23. Uő: Összes Művei V. Budapest 1953. 178.
24. Palacky: i. m. 2 / 2 Prag 1850. 303-304.
25. Arany: i. m. 190.
26. Palacky: i. m. 310.
27. Összes Művei XIV. 562.
28. Prazák, Richard: A magyarok és a cseh irodalom 1848-1867 között. In: Tanulmányok a
csehszlovák-magyar
irodalmi kapcsolatok köréből. Szerk.: Zuzana Adamová, Karol
Rosenbaum, Sziklay László. Budapest, 1965. 213-238., Uő: Ceská literatura mezi Mad'ary v
létech 1849-1867. in: Déjiny a národy. Véd. red: Július Dolansky. Praha, 1965. 133-148.
29. Niederhauser Emil: A történetírás története Kelet-Európában. Budapest, 1995. 125-127.
30. Németh: i. m. 181.
31. Jászi Oszkár: The Dissolution of the Habsburg Monarchy. Chicago, 1929. (A Habsburg
Monarchia felbomlása. Budapest, 1983.)

1996. december

77

TANULMÁNY
SZAIBÉLY

MIHÁLY

Csáth Géza Szabadkája
Dévavári Zoltánnak
Csáth Géza valószínűleg egyetlen várost sem ismert olyan jól, mint Szabadkát, és
mégis Szabadka volt számára a titkok városa. A titkokig eljutni ugyanis maga a megismerés; ami utána következik, az már az érzékek birodalma, a kimondhatatlan időnként kristálytiszta képekben csillanó valósága.
Szabadka után Budapest következett az életében, s noha még csak tizennyolc éves
volt, a fővárossal már nem sikerült ilyen intim, bensőséges viszonyt kialakítania. Pedig
kezdettől fogva vágyott erre és folyamatosan kísérletezett a megteremtésével. „E sorok
igaz benyomásokról akartak beszámolni és szándékuk valami igazságot illető kutatás
vala, s ha nem értek célt, mindennek oka a nagy, óriás Budapest, mely kitanulhatatlan,
félelmetes, nevetséges és nagyszerű. Miért? - Sok ember van benne, igen sok..." Első
fővárosi színházi élményeit megörökítő írása zárul ezekkel a sorokkal 1904 őszén
a Bácskai Hírlapban (Csáth, 1995. 171*). És csodálta Bródyt, akit a nehezen feltáruló
titkok birtokosának gondolt. „Pestnek nála különb ismerője még nem volt." - írta egy
évvel később ugyancsak haza, a szabadkai napilap olvasóinak. „Inaskezekkel és remegve
tapintunk rá annak az óriási életnek lüktető ütőerére, melynek neve főváros. Bródy
Sándor kéne hozzá, hogy érdekeset, biztosat, szépet tudjon kiérezni az érütéseiből,
mialatt a vér belül őrületesen gyors, de egészséges forgással kereng." (Csáth, 1995. 181.)
Bródy iránti csodálatában a főváros birtoklásának mohó vágya fejeződik ki. Hódítani szeretett volna, de nem egyszerűen irodalmi sikerekre vágyott, mint unokabátyja, az egy évvel korábban Budapestre érkezett Kosztolányi, hanem maga a város
érdekelte. „[...] átzúgott rajtam a fővárosi élet chaosa, a kocsik, a tébolydai lárma és
a konyhabűz ez óceánja, amelyet Budapestnek neveznek [...] úgy fekszem ezalatt, mint
a tengermélyén levő hulla [...]" - fogalmazott Kosztolányi 1903. szeptember 25-én kelt,
akkor még szabadkai gimnazista unokaöccséhez írott levelében. De tíz nappal később
már boldogan és büszkén jelentette: „Úgy látszik, felszínre vergődők ebben a szörnyű
harcban, ebben a vad marakodásban, ami itt a hírnévért történik." (Kosztolányi Dezső:
Levelek - Naplók, Bp. 1996. 15., 17.)
Az egy évvel később Pestre érkezett Csáth első benyomásai nyilván hasonlóak
lehettek. Tanúskodik erről erősen önéletrajzi regényének elkészült része és el nem készült fejezeteinek kéziratban maradt vázlata is. „Budapest. Schock. Tapogatódzás. Térkép. Az éjszakai hánykolódások. Az első séták. A szabadság. A rokonok látogatása.
Levelek haza." - s így tovább, összesen tizennyolc fejezeten (fejezetterven) át (OSZK
* Csáth Géza munkáit a következő kiadások nyomán idézem: Mesék, amelyek rosszul végződnek. Összegyűjtött novellák, Bp. 1994. (rövidítve: Csáth, 1994.), és Rejtelmek
labirintusában.
Összegyűjtött esszék, tanulmányok, újságcikkek, Bp. 1995. (Csáth, 1995.)

78

tiszatáj

Kézirattár, Fond 457). De a bölcsész Kosztolányival szemben az orvostanhallgató
Csáth számára akkor még nem volt olyan fontos az irodalmi siker, melybe egyébként
is szinte erőlködés nélkül kóstolhatott bele. „Soha olyan könnyű jó dolga fiatal íróknak Magyarországon nem lehetett, mint volt nekünk, akik akkor kezdők voltunk. Az
új irodalom ugyan még jó messze volt tőle, hogy elismerjék, de az érdeklődés nem hiányzott, s az általános rokonszenv már kezdett feléje hajlani. A publikum olvasott, vitatkozott, a szerkesztők, a kiadók pedig kedvesek voltak velünk, komolyan vettek
bennünket, mint holmi értékpapírt vették át a kéziratainkat és nem soká kellett várni,
hogy valami írásunk a nyomdafesték alá kerüljön." - fogalmazott egyik kiadatlan,
1913-as visszaemlékezésében (OSZK Kézirattár, Fond 457). Sorai nem nélkülöznek
némi nosztalgiát sem: 1913 táján az akkor már erősen morfinista író a mellőzöttség, az
elfeledés rémével küzdött, és szinte mániákusan vágyta a sikert.
1904 őszén azonban Csáth a szerkesztőségek és az irodalmi asztaltársaságok helyett még magát a várost figyelte kitartóan, talán már a későbbi pszichoanalitikus reflexeivel. A fővárosi orgánumok helyett kezdetben megelégedett a már jól bejáratott
Bácskai Hírlappal és szabadkai olvasóközönséggel, amely természetes fogyasztója lehetett budapesti megfigyeléseinek. A nagyváros iránti érdeklődését azonban nem csupán
Budapesti Levelek című sorozata bizonyítja a vidéki lapban, hanem A Kálvin téren
(1908) című novellája is, amelyet éppen a figyelés gesztusa szervez. Az elbeszélő kora
reggeltől késő estig követi a téren folyó életet, és pontosan rögzít minden apró részletet. Érzékszervei különlegesen élesek, az éjszakát végiglumpolt ember könnyű reggeli
mámora lengi körül, érzékeny idegek és aprólékos leírások, melyek mögül furcsa
mélységek, rejtett dimenziók villannak elő. Titkok, az ébredő város egyre gyorsuló,
majd az alkonyat misztikus ködébe vesző, lassuló szívdobbanásai.
Szabadka azonban mégis egészen más, mert Szabadkát nem kellett meglesnie,
Szabadkának vele együtt növekedtek nagyra, a művészet nyelvén (de csakis a művészet
nyelvén) érzékeltethető mitológiává a titkai. Bruno Bettelheim írta a bontakozó gyermeki lélekről: „A felnövés során a gyermeknek jó néhány pszichológiai problémát kell
megoldania. [...] Azonban, hogy megbirkózhasson azzal, ami a tudattalanjában történik, értenie kell, mi megy végbe a tudatos énjében. Ehhez a megértéshez - és ezáltal
a szembenézés képességéhez - nem tudattalanja mibenlétének és tartalmának racionális
megértésén keresztül juthat el, hanem ábrándok szövögetésével, melynek során történetfoszlányok kitalálásával, ismételgetésével, rendezgetésével próbál reagálni a tudattalan feszültségekre. A gyermek ezzel a tudattalan tartalmakat tudatos képzelődéssé alakítja, tehát képes foglalkozni ezekkel a tartalmakkal." (A mese bűvölete és a bontakozó
gyermeki lélek, Bp. 1988. 13-14.) Csáth történetfoszlányokba, majd novellákba rendeződő ábrándozásai, tudattalanjának kifejeződései a gyermekkor városához, Szabadkához kötődtek mind. Ilyen intim viszonyba várossal csak a gyermek kerülhet; Budapest
titkaira ihletett pillanataiban ráérezhetett ugyan, de igazán bensőséges közelségbe már
nem férkőzhetett hozzájuk.
A felnőtt írót persze Szabadkához is, Budapesthez is ambivalens érzések fűzték.
A századforduló táján már meglehetősen elterjedt értékítélet a nemzet testére vízfejként rátelepedett idegen, asszimilánsoktól hemzsegő, az egészséges nemzeti életműködést mérgező fővárosról (Lengyel András: Utak és csapdák, Bp., 1994. 110-114.) megtalálható az ő életművében is. Szabadka ebben a perspektívában az egészséges, természetes és színmagyar vidéki élet fellegváraként jelenik meg. „Ahol az izmok erősek, ott
a morális élet se áll gyönge alapokon és a hazánkban, Budapestről szerte pusztító »mo-

1996. december

79

dern élet«-nek annyi gát kellene." - fogalmazott például a Levél a szabadkai gimnazistákhoz »fehér zászló« ügyében című cikkében, mely Géza bácsi aláírással jelent meg
a Bácskai Hírlap 1905 januári számában (Csáth, 1995. 210). Ugyanakkor csodálta a főváros szellemi pezsgését, lüktető életét, és súlyos szavakkal marasztalta el szülővárosa
kulturális elmaradottságát. Egy helyen Szabadkát egyenesen a Mikovics Gusztik igazi
fészkének nevezi, márpedig ahol „ilyen Mikovicsok tenyésznek, ott van a hátramaradottság, a műveletlenség, a rendetlenség és garázdaság földje." (Csáth, 1995. 213.)
Mindennek azonban kevés köze van ahhoz a gyermekkorban kialakuló intim,
bensőséges viszonyhoz, amely által városán át saját magához kerülhet közelebb az ember. Brenner Józsefből Budapesten Csáth Géza lett ugyan, de írásművészete titkos fiókjainak továbbra is Szabadka őrizte a kulcsait.
Ebben az észak-bácskai városban, ahol ma krajinai menekültek unatkoznak a kávéházak mediterrán hangulatú teraszain, még mindig mutogatják azt a vak utcát ott
a Teréz templom mellett, amelynek a végén egykor a varázsló kertje lapult. A róla írott
novella Csáth első, 1908-as kötetének címadó darabja. Benne a gyermekkor mesevilága,
melyet a hajdani történetfoszlányokat és fantáziaképeket novellává formáló, a gyermeki világmagyarázattól már megfosztott felnőtt csendes melankóliája jár át.
A történet maga jól ismert. A két Vass-fiú érettségi után négy évvel utazik át
a városon, és két vonat között meglátogatják gyermekkoruk misztikus helyét, a varázsló
kertjét. Annak idején féltve őrzött titkok és mesék forrása, most már csak nosztalgia és
emlékezés, melyet szívesen megosztanak hajdani osztálytársukkal (az elbeszélővel) is.
Furcsa hangulatú zsákutca, virágokkal zsúfolt kert - és a gyermekek történetekben
megfogalmazódó világlátása:
„- Látod, ez a varázsló kertje - mondotta a fiatalabb Vass.
- És ott a házban lakik a varázsló - folytatta a másik.
- És ott laknak a rablók is. [...] a varázsló tanítványai és rabszolgái.
- Ok kimennek rabolni a városba. [...] föld alatti utakon. A templompadláson
bukkannak föl, és a toronykötélen ereszkednek le. Barna köpenyük alatt egy kis olajlámpát rejtegetnek, és övükre akasztva álarcot, tőröket, pisztolyokat visznek.
- Csendesen lopóznak be a házakba [...]
- És azután gyorsan a szekrényekbe bújnak.
-[...] meggyújtják kis lámpásaikat, és nesztelenül várnak.
- Várnak, még mindenki le nem fekszik, és akkor kibújnak, végigjárják a szobákat,
feltörik a zárakat, levágják a gyerekek fejét, és tőrüket otthagyják az apák szívében.
- És elviszik a kincseiket a varázslónak."
Az egymás szavába vágó történetidézés még hosszan folytatódik, és jól érezhető,
hogy a rövid mondatok egész gyermeki képzelet által benépesített mitológiai történetkört, mondakört villantanak fel, mely szabadon duzzadt, kanyargott, élt és lüktetett
annak idején, valahogy úgy, ahogyan a homéroszi eposzokat tápláló görög mondavilág
az emberiség gyermekkorában.
A Vass-fiúk által felidézett mesevilág természetesen éppen úgy tele van szörnyűségekkel (gonosz varázsló, rablók, levágott fejű gyermekek, tőr az apák szívében) mint
az igazi mesék. Bettelheim könyvében arról beszél, hogy a mesék félelmetes történései
a gyermek számára a való életet idézik, mert a racionális összefüggések felismerésére
még képtelen gyermeki lélek az őt körülvevő világot is megmagyarázhatatlan félelmek

80

tiszatáj

tárházaként fogadja be. Félelmeinek leküzdésében a felnőttek racionális magyarázatai
nem sokat segítenek, mint ahogy Csáth Józsika című novellájának apró gyermekét sem
lehet meggyőzni arról, hogy a korzón látott félelmetes vörös ember nem bújik meg
valahol a szobában, esetleg éppen valamelyik szekrényben, inkább kiszalad az ajtón.
A mesék viszont megnyugtatólag hatnak a gyermekre, mert szörnyűségeik a való világot
idézik, ugyanakkor a gonosz hősök mindig pórul járnak és végül a jó győzedelmeskedik. Az igazi mesék ugyanis mindig jól végződnek. „Andersen A kis gyufaárus lány és
A rendíthetetlen ólomkatona című meséi gyönyörűek, de nagyon szomorúak; egyikben
sincsen meg a mesék befejezésére jellemző vigasztalás." - írja Bettelheim (52.), míg
könyve egy másik pontján (144.) a dán meseíró alkotásainak többségét inkább felnőtteknek szóló bájos történeteknek nevezi. Megállapítását igazolja Csáth A vörös Eszti
című novellájának egyik epizódja is, amikor Józsika azt álmodja, hogy ő a rendíthetetlen ólomkatona, Eszti pedig a kis táncosnő, akik együtt égnek el a kályhában, s e ponton zokogva ébred fel reggel a kiságyban.
A gyermek maga alkotta mesevilága tehát hasonló az igazi mesék világához.
A kettő szorosan összefügg, s egészen a kamaszkor végéig meghatározó szerepet játszik
az ember életében. A felnőttkor közeledtével azután e sajátos mitológia egyre inkább
veszít a jelentőségéből, feledésbe merül, vagy legfeljebb önirónikus-mosolygós visszaemlékezés tárgyává válik. Bettelheim szerint azért, mert addigra az ember felnő a racionalitáshoz, és a mitologikus világmagyarázat helyét a tudományos foglalja el. A tudós
pszichológus ezt elégedetten nyugtázza; a költő Weöres Sándor inkább szomorkodik
miatta. A vers születése című tanulmányában így fogalmaz: „...ismerjük a gyerekek fantasztikus mesélgetéseit (...) De az élet hamarosan letöri a képzelet csápjait; készen-adott
kényelmes sablonokba tereli az ágasbogas gyermeki kedélyvilágot; az elődök hosszú során át öröklődő ismeretek kiszorítják a szabadon bóklászó ismeret-keresgélést." (Egybegyűjtött írások /., Bp. 1986. 229-90.) Eredeti, a tudatalattihoz vezető jelentésében a képzeletszülte történetfoszlányok a lélek mélyére szorulnak vissza, és megidézésükre csak
a művész képes, ha kételkedve a racionális világmagyarázat érvényességében, kalauzul
választja őket a lélek mélységeibe vezető úton.
A varázsló kertjének sajátos mutációja a Szabadka szépségeiről című, novella és eszszé zöld határán mozgó írás. Szülővárosa mitologikus tájait járja be Csáth itt is, a zárójeles alcím szerint Szomory Dezső-stílusban. Szomory és Csáth kapcsolatával mindeddig
nem foglalkozott az irodalomtörténet, noha Csáth külön tanulmányban is méltatta
a Az isteni kert írójának jelentőségét, és arcképét rajzolva titkon saját önarcképét vázolta
elénk. „Szomoryt gyötrik az élet szépségei, nagyszerűségei, és gyönyörködik a szenvedéseiben, rettenetességeiben. [...] Nézi a színeit, szagolja, hallgatja, tapintja, ízleli. Merőben érzéki szemlélet az övé. Az érzékei frissek, elevenek, mohók, telhetetlenek. Imádja
a szépet, mindent szépnek lát... helyesebben: nála minden érzéklet kiváltja azt a kielégülési érzést, amit más embernél csak a szépség érzékelése idéz elő. Boldog állapot-e
ez vagy boldogtalan?... más kérdés. Meg kell érte fizetni, annyi bizonyos: [...] a spleen
a fizetség. Az idegrendszernek ez a finomsága [...] a fáradság, kimerülés és csömör érzését hozza magával. - De csak ilyen idegrendszer, ilyen fantázia képes efféle rendkívüli
dolgokra, amiket ebben a könyvben találunk." (Csáth, 1995. 115.)
E sorok legalább annyira jellemzik Csáth Gézát, mint Szomory Dezsőt. Egy
szorgos filológus könnyen kimutathatná (egyszer ki is mutatom talán), hogy Csáth

1996. december

81

novellisztikája milyen sokat köszönhet Szomorynak. A filológiai nyomozásnál azonban fontosabb annak a ténynek a felismerése, hogy nem egyszerűen témák és stílusok
megfeleltethetőségéről van itt szó, hanem a világ- és önismeret művészetté szublimálásának közös eredőiről.
Tény az is, hogy a fiatal Csáth irodalmi és művészeti tanulmányaiban, kritikáiban
nem csupán Szomory esetében sejlenek fel saját szépírói törekvései. Mikszáthról szóló,
1910 legelején megjelent tanulmányában (Jegyzetek Mikszáthról és új regényéről) az írókat
két nagy csoportba osztotta, s a mai olvasó számára egy pillanatig sem lehet kétséges,
hogy Csáthot korai novellái alapján melyikbe sorolhatná. Vannak olyan írók, fejtegette itt, akiknél a mű^ alapegysége az esemény, a fő látnivaló pedig az eseményekből kibontakozó történés. Ok alkotják az egyik nagy csoportot, vagy ha úgy tetszik, testesítik meg az író egyik típusát. De létezik egy másik, Csáth számára modernebbnek és
rokonszenvesebbnek tűnő társaság is, melybe azok tartoznak, akiknél az egység nem
az esemény, hanem az emberi élet, akiket nem az események egymásutánja érdekel,
hanem az események okai az emberi lélekben: „Ok írják azt a regényt, amely nem
mese, hanem élmény, aminek olvasása nem csak gyönyörűség, hanem még egy darab
élet is, de ami nem riport, hanem líra." (Csáth, 1995. 126) A kulcsszó itt a líra, Csáth
szerint ugyanis az igazi művészet esszenciálisán lírai fogantatású. „[...] az igazi művészek mindig lírikusok" - jelenti ki Szomory kapcsán (Csáth, 1995. 117), Sassy Attila
ópiumrajzait szemlélve pedig azért érez elragadtatást, mert a művész kedélyének fenekére láthat rajtuk keresztül. S mindjárt általánosít is: amelyik művész „nem ambicionálja, hogy ebben az értelemben, azaz mindenekelőtt lírikus legyen [...], az igazi érdeklődésre nem számíthat." (Csáth, 1995. 108.)
Művészetszemléletének alapjai egyébként már az évtized közepére kialakultak és
a tízes évek elejéig keveset változtak. A két írótípust először 1906-os Friss könyvek című
szemléjében különítette el. Gárdonyinak A hét katicabogár című agyonhallgatott kötete
kapcsán fejtette ki itt, hogy az igazi íróknak mindig „[...] van egy nehezen hozzáférhető varázsfiókjuk, amely egyéniségükben rejtezik, s amelybe nem mindenkinek adatik
bepillantani.", míg a többiek hozzájuk képest könnyen hozzáférhető, külső emberek
(Csáth, 1995. 99). A későbbi cikkeiben lírikusokként jellemzett csoportnak itt még inkább az exkluzivitását hangsúlyozza (mely persze alapvetően „lírikus" voltukból fakad), és kiderül az is, hogy számára külön gyönyörűséget jelent a beavatottak kicsiny
körébe való tartozás: „Mintha levelet olvasnék, amely csak nekem szól." Titkos és
meghitt társaságban érzi magát velük, érzi a lelkükkel való kapcsolatot, és önmaga egy
darab énjét ismeri fel bennük. „Aki nem tud eléggé olvasni, nem ért a novelláiból egy
szót se, következésképpen letagadhatja, hogy azokban valóban művészet, éspedig ritka
művészet rejlik." E mondatának már ismét Szomory Dezső az alanya (Csáth, 1995.
118.), s ez arra utal, hogy Csáth az igazi (esszenciálisán lírikus) író és érzékeny olvasója
viszonyát még az évtized végén is bensőséges feltárulkozásként és feltárulkozó befogadásként élte meg.
*

Az intim egymásratalálás a jelek szerint tehát egész életszemléletének és életvitelének az alapja volt, legyen szó akár irodalomról vagy képzőművészetről, akár a lakóhelyéhez, városához való viszonyáról. Szabadka szépségeiről című írása pedig nem más,
mint idegenvezetés formájában való kései szembesülés a gyermekkor ismerős tájának
kulisszáival: a bácskai város megtekintésre érdemes épületeivel.

82

tiszatáj

De vajon vannak-e Szabadkán olyan házak, amelyeket érdemes lenne bemutatni
a világjáró vendégnek, aki ráadásul angol és még lord is?
Ez az esszénovella (nevezzük így) alapkérdése.
S az alcím válasza: legfeljebb Szomory Dezső stílusában.
A cselekmény, ha modelljére csupaszítjuk vissza, tökéletesen megegyezik A varázsló kertjéből már ismert történettel. Megérkezés az állomásra, séta a városban, távozás a következő vonattal. Csakhogy amíg a korai novellában a megérkező Vass-fiúk
avatják be az elbeszélőt a város gyermekkorukban gyökerező titkaiba, addig itt az elbeszélő tesz kísérletet ugyanerre a világutazó lorddal, aki korábban a cigányok életét és
muzsikáját vizsgálta, most pedig a házakat, az emberi hajlékokat tanulmányozza „szanaszét a Westminstertől le egészen Sidneyig".
Az utazás Csáth elképzelése szerint éppen úgy titkok nyomozása, szédítő gyönyör, mint a képzelet világának a faggatása. A szabadkai világutazó magyar, Vojnich
Oszkár könyvét ismertetve írja: „Törtetni előre, csak előre szűz őserdők titkos bozótrengetegeiben, büszke hajóval óceánok hátát hasogatni! - Van ebben valami szédítő. Ez
a legnagyobb gyönyörűségek egyike lehet. így vélem én, szegény, Szabadkához láncolt,
helyiérdekű utazó, ki legfeljebb csak témákban utazom [...]" (Csáth, 1995. 157.) A jelek
szerint szintén helyhez kötött elbeszélő pedig most abba a különös helyzetbe kerül,
hogy be kellene mutatnia a titkokra kíváncsi utazónak azt a várost, ami valaha az ő saját titkos világa, képzeletbeli utazásainak a színhelye volt.
Először kétségbeesik: nincs itt semmi. De amikor mégiscsak elvezeti a lordot a város néhány, talán a világpolgár számára sem érdektelen épületéhez, akkor hirtelen furcsa
játékba kezd: mondja a ciceronék szokásos szövegét, de közben a látvány mitologikus
mélységeinek felvillantására tesz kísérletet. „- Ez a kapucinus templom - szólottam. Szintén elég csinos ház. így nappal szegényes és bántóan világos. De az esti ködben
vagy hajnal felé, a reggel szürkéskék színeiben a falai derengése valami kis olasz várost
juttat az eszünkbe, valami vidám és boldog fészket, ahol sok makarónit esznek, kevés
húst, és a szép olasz lányok csaknem sikoltva éneklik az Ave Mariát vasárnaponként."
Szomory Dezső stílusa?
„A sok sötét színű ruha között, amelyek tömött sorokban és dús kötegekben
nyomkodták a falakat, egy lámpa világított. A halottas szobák maró illata szállott, hervadt s kesernyés szagok párologtak a szögletekből. És egész raj sápadt ember víziója
támadt, a távolban lihegők kavalkádja, zord és vékony alakok, sorvadozó és zömök
sziluett-halottak is, akik e ruhákat levetették hajdan."
Ezeket a sorokat már Csáth idézte Szomory egyik novellájából, majd így kommentálta őket: „Ez a végletekig fokozott érzéki interpretáció a fantáziának sajátszerű
gazdaságán épül, az asszociációk buja sokszorosságán. Az író lát, hall maga körül mindent, és még ami mindezen túl van. Látja saját magát is, a pózát, az arcát minden
irányból, érzi a múltját, mindazt, ami vele valaha történt, mind egyszerre, és ami másokkal történhetett itt ezen a helyen." (Csáth, 1995. 116.)
Csáth esszénovellájának lordja épületekre kíváncsi, és az elbeszélő valóban épületeket mutat neki, mögöttük azonban saját lelkének tájai rajzolódnak ki, érzéki interpretáció, a fantázia sajátszerű játéka. Megmutatja neki a varázsló kertjét is a végében álló
elhagyatott kis házikóval, melyet az enyhe tél barna színei vesznek körül, begyepesedett út vezet hozzá, és azt gondolná az ember, hogy csak nagynéha költözik falai közé
egy magános lakó, akiről nem tudni, mit csinál, honnan jött és hová fog elmenni egyszer. És titkokat rejtenek annak az emeletes háznak a falai is, amely távoli országból és

1996. december

83

időkből ideszármazott jövevénynek látszik a sok csúnya kis földszintes hajlék között:
„Andersen meséiben szerepelnek ilyen házak, nyugalmazott tábornokokkal és öreg
színésznőkkel a lakásokban. A bolthajtásos, jól rajzolt kapu előtt egy kerek kő, mint
egy fél malomkerék. Alatta, mélyen a földben, tán régi titkok rejlenek egy vasládában.
A szobában pedig avult bútorok, bársonyok és selymek, múlt századbeli zongora, terebélyes szekrények Altwien-porcelánokkal."
Körséta és idegenvezetés a gyermekkor múltba vesző, titokzatos helyszínein, felvillantása a hajdani képzeletszülte nagy utazásoknak. A kívülálló szemszögéből, kétszeresen is: a felnőtt és múltjától egyre távolodó elbeszélő távolról jött idegent kalauzol.
S hogy e dupla fénytörésben mi marad meg a fantázia által hajdan átlelkesített tájból,
hogy a lord felfog-e valamit a tárgyak misztikumából, ez nem derül ki az esszénovellából. A varázsló kertje előtt „beszívta, fölitta az idegenszerű kis kert mágikus és megejtő
színeit", de búcsúzáskor már az új utazás reményében, vidáman ült föl a budapesti
gyorsvonatra, borongós hangulatban hagyva hátra az elbeszélőt a kis vidéki állomás
peronján.
a
De hát lehetett volna-e másként egyáltalán?
Hiszen e mitológia beavatottjai, a két Vass-fiú is eltűnik a villanyvilágításos főutcán, felszállnak a következő vonatra és elhagyják a várost - a gyermekkor látomásos
világlátása végérvényesen mögöttük marad. Ugyanakkor megidézhető világ ez, téma az
író számára, és Csáth első kötetének novelláiban még valóban minden megvan, sorra
nyílnak fel a lélek titkos fiókjai, író és értő olvasója bensőséges viszonyban találhat
egymásra.
Csáth életének igazi tragédiája, hogy élete utolsó évtizedében éppen ezt a saját
múltjához és közönségéhez fűződő intim kapcsolatot veszítette el. Az okot nem is
annyira morfinizmusában, mint inkább pszichoanalitikus műveltségében kell keresni.
Naplójának tanúbizonysága szerint legbensőbb gondolatait nem volt képes többé papírra tenni; rettegett attól, hogy írásai láttán úgy olvashatnak a lelkében, mint ő,
a pszichoanalitikus, más írók munkáinak a tanulmányozása közben (Csáth, 1989. 5).
Korábban azokat a művészeket becsülte legtöbbre, akik lelkük mélységeibe avatták
avatott olvasóikat; most írás közben arra vigyázott, hogy minél kevesebbet áruljon el
önmagáról. Észrevételezte ezt már Kosztolányi is, unokaöccse halálakor a Nyugat számára írt emlékező cikkében: „Régi, lírai hangja, mely közös gyermekkorunk és emlékeink édes mélységeiből szakadt föl, megcsuklott, és figyelmét nagyon is földi, nagyon
is kézzelfogható jelenségek kötötték le." A tízes években született novelláiban Csáth
önmaga helyett már inkább a hőseinek a pszichéjét kutatta tárgyilagos kívülállóként,
elfeledkezve régi ars poeticájáról, mely szerint az igazi író csakis lírikus lehet, beszéljen
prózában akár.
Irodalomszemlélete egyébként is teljesen átalakult. Míg korábban varázsfiókokat
emlegetett, amelyek csak az igazán beavatottak előtt nyílnak fel, addig most úgy vélte,
hogy az irodalom titkait mindenki számára hozzáférhetővé, tudományosan leírhatóvá
teszi a pszichoanalitikus kritika. A kidolgozásra váró új, tudományos módszert a gimnáziumokban fészket vert 19. századi akadémikus irodalomszemlélettel kívánta szembefordítani, melynek formális szempontrendszeréről nyilván nem alaptalanul állította,
hogy több nemzedék kedvét vette el az olvasástól. Szándékának progresszív volta nyilvánvaló, A művészi alkotások élvezése című cikke azonban, melyet az új módszer ízelítőjéül adott közre a Pesti Napló 1913. április 27-i (vasárnapi) számában, mégis eléggé

84

tiszatáj

riasztóan hat. A Szomoryról, Sassy Attiláról és Mikszáthról szóló tanulmányok finomabbnál finomabb megfigyelései után azt fejtegette itt, hogy a művészet azért kedves
az embernek, mert megkönnyíti számára a megértést, márpedig minden, „ami könnyű,
azaz könnyebb: az óhajtandó az organizmus számára, mert energiamegtakarítást, vagyis anyagmegtakarítást jelent". A megismerés fáradtságos agymunka, mégis szükséges,
mert elősegíti az ember boldogulását az életben, s ezért végső soron örömet okoz.
Amikor a művész alkotásaiban saját megismeréseinket látjuk viszont, akkor „ez a (másodlagos) ráismerési folyamat ugyanazzal az örömmel jár, mint az (elsődleges), a megismerés, de annak a fáradsága nélkül, amellett egy új megismerést is nyújt a művészről,
szintén hasonló előnyös feltételek mellett, tehát anyagforgalmi szempontból úgyszólván ingyen". (Csáth, 1995. 84.)
Elete végén Jókairól készült könyvet írni, mellyel azt szerette volna egyebek mellett bemutatni, hogy milyennek képzeli „a pszichológiai alapon álló esztétikai kritika
tudományos módszerét". (Csáth, 1995. 141.) Lehetséges persze, hogy a pszichoanalitikus módszer a 19. századi író esetében nem a Pesti Naplóban ismeretterjesztő célokkal
közölt durva leegyszerűsítésekhez, hanem finom megfigyelésekhez, Jókai varázsfiókjainak a kulcsaihoz vezette volna el. A pszichoanalízis ugyanis mindig nagyon komolyan
figyel a gyermekkori élményekre, s Jókai monográfusának, Zsigmond Ferencnek minden bizonnyal igaza van abban, hogy a nagy mesemondó művészetének titka éppen élete
végéig megőrzött gyermek-lényében, gyermeki látásában rejlik (Jókai, Bp. 1924. 7-8).
Lehetséges, hogy Jókai tanulmányozása Csáthot önmagához vezethette volna
vissza?
1914 augusztusában, a frontra készülődve, még csak jobb híján pakolta be táskájába A kis királyokat, mert a túloldalról érkező háborús nyilatkozatok elvették a kedvét
az egyébként régóta olvasásra kikészített francia és angol íróktól. A két kis kötet nyomán azonban elemi erővel támadt fel benne a vágy, hogy újra kezébe vegye a teljes Jókait, amikor pedig morfinizmusa miatt visszavonták a frontról, valóban nekilátott az
olvasásnak. „Végtelen örömmel, állandó szomjas gyönyörrel, mint valami csodás ajándékot éltem át újra, most már a 110 kötetet. [...] Es megállapítottam a magam számára,
hogy mindenkinél nagyobb." (Csáth, 1995. 139.) Ezek a mondatok kétségtelenül inkább emlékeztetnek a korai tanulmányok ínyenc irodalomélvezőjére, mint az irodalmi
alkotások hatásmechanizmusát tudományos módszerrel feltárni igyekvő későbbi
pszichoanalitikusra. Igaz ugyan, hogy a lelkesedés elsősorban a minden ízében magyar
írónak szólt a nyugati nemzetekben való csalódás idején, Jókai műveinek újraolvasása
mégis Szabadkát idézte az emlékezetébe, ahol gyermekkorában hasonló lendülettel és
telhetetlen vágyakozással élvezte végig két év alatt az akkor még csak száz kötetes
Nemzeti Kiadást.
Lehet latolgatni, ide és oda rakosgatni adatokat és következtetéseket.
Tény viszont, hogy a tervezett könyv nem készült el, és ha Csáth Géza el is jutott még Szabadkára, gyermekkorának titkokkal teli városába nem tért vissza többé
soha.

1996. december

85
K R I T I K A

Bálint Tibor: Bábel toronyháza
Nem tekinthető megalapozatlannak az a hiányérzet, amely a magyarság, benne
a Trianon sújtotta, határon túlra szakított nemzetrészek utóbbi félévszázados históriáját
átfogó extenzitással is megelevenítő-megörökítő történelmi regények kevesléséből fakadhat. Ugyanakkor kétségtelen az efféle várakozások és az uralkodó irodalmi mozgásfolyamatok bizonyos divergenciája: a posztmodernitás meghatározó korhangulatában
visszafordíthatatlanul széttöredezik a valamifajta egységes, koherens - és egész-szerű,
„felülnézeti" - történelmi látvány- és igazságalkotási módszernek a lehetősége. Ami
tehát például a romániai, erdélyi magyar közösség múlt- és jelenidejét, a mába futó történelmi útját illeti, arról ugyan bőségesen tudósít a csak a nyolcvanas évek végén, a kilencvenes évek elején beköszöntő új időszakban napvilágot látott művek sokasága is,
azonban jellegüknél fogva - és nem feltétlenül értéküket minősítve vagy befolyásolva a legtöbbjük nem az olyan típusú szemléleti monumentalitást és társadalomtörténeti
teljességet kíséreli meg egymással összhangba hozni, mint amilyenre Bálint Tibor új,
nagyszabású regényvállalkozása mutat példát. Hosszú a sora azoknak a műfajoknak a naplójegyzettől, az önéletrajzi visszaemlékezéstől a dokumentumprózán, a szociograr
fikus riportázson, az esszészerűsített epikán, a „non-fiction" szépirodalom számtalan
válfaján keresztül a parabolikus kisregényig, a realista társadalmi metszetregényig -,
amelyekben hitelesen és megrendítően tárulnak föl az erdélyi magyar léttörténelem
újabb szakaszai, s ugyancsak seregestül vehetők számba azoknak az íróknak az utóbbi
munkái - a naplóvezető Sütő Andrástól az emlékíró Páskándi Gézáig, a többi között
a társadalomrajzoló valóságirodalom és-publicisztika művelőitől (Cseke Pétertől, Szabó
Gyulától, Tófalvi Zoltántól, Kántor Lajostól, Ferenczes Istvántól) a Magyarországra
áttelepültek jelentős alakjaiig (Köteles Pálig, Beke Györgyig, Köntös-Szabó Zoltánig,
Kocsis Istvánig, Csiki Lászlóig, Szávai Gézáig, Kenéz Ferencig, Bágyoni Szabó Istvánig,
Bartis Ferencig) -, akik személyes vallomásossággal, szűkebb-tágabb történelmi periódusokat felidézve, egy-egy jellegzetes szociális csoport vagy réteg aspektusából, konkrét
tényszerűséggel vagy arra épített ábrázolással jelenítik meg az erdélyi magyar sors és
létidő praesens perfectuminák (vagy befejezetlen múltjának?)- megannyi jelentéses vonatkozását, részletjelenségét, szegmentumát. (S akkor még nem is említettük a kollektív
sorstapasztalat egzisztenciális törvényszerűségeit és hangulatait a fikció abszurd és groteszk dimenzióiban, vagy különböző történelmi, legendáriumszerű átképzelésekben
modelláló, megragadó műtípus-változatokat: Szilágyi István; Pusztai János, Lászlóffy
Aladár, Sigmond István, Bogdán László, Mózes Attila, Lászlóffy Csaba,. Kozma Mária,
Láng Zsolt, Káli István, Lőrincz György, Bölöni Domokos és mások epikájának friss
fejleményeit.) Mindez a temérdek felhalmozott életélmény, léttudás, sorsadalék és
humánontológiai felismerés az erdélyi magyar önismeret és helyzettisztázó identitástudat hatalmas tárházában összegeződik (az irodalmi műnemek, és egyáltalán: a szellemi kultúra egyéb kiterjedt területeivel együtt); egyszersmind jelzi a történelmi létproblematika horizontszélességét, a valóságos és virtuális nézőpontok végtelen elkülön-

86

tiszatáj

böződési lehetőségeit, az elbeszélhetőség és a tárgyiasíthatóság átláthatatlannak tűnő
sokágúságát. S ebben az új belletrisztikai-művészeti szituációban, a disszemináció (a jelentésszóródás és -sokszorozódás) világszemléleti sugallatai és a történetelvűség nyelvireferenciális létértelmezésének kétségei közepette, az említett írók és műveik konstellációjában Bálint Tibor olyan impozáns társadalmi nagyregénnyel, történelmi regénykrónikával lép elő, amelyben valóság és fikció a mégis megteremthető integráns világkép
igézetével egységesül. Ebben a historikus-szociologizáló sorspanorámát, össztársadalmi
történésfolyamatot és hagyományos epikai artisztikumot ötvöző sajátosságában oly
lenyűgözően eredeti (többek között), s ezzel a jellegminőségével tölt be elsősorban
hiányt a Bábel toronyháza, amely tehát (Lászlóffy Aladár szerint) „a romániai magyarság magasszintű háború utáni körképével ajándékoz meg, az áttünések és árnyalatok
megannyi politikatörténeti telitalálata válván itt tökéletes szépirodalmi anyaggá".
Általa így újra egyfajta szintézis képződik, mint ahogyan Bálint Tibor korábbi regényei
is szintetizáló törekvéseikkel emelkedtek távlatos értékekké: a Zokogó majom (1969)
a hatvanas évek végén dokumentarista tényirodalmiság és jelképi elvonatkoztatás, a háború körüli időkben a perifériákon tengődő embercsoportok színes és buja vegetációját
érzékeltető lélektaniság és groteszk stilizálás egyeztetését végezte el (Féja Géza szerint
a „lumpentársadalom sokrétűségéinek „nemes hevülettel" zajló elemzését a „rejtett
belső titkok" „felpattantásával" kötötte össze), a hetvenes évek végi Zarándoklás a panaszfalhoz (1978) pedig mélypszichologikum és önkényuralmi mechanizmusok, elfajuló, perverz ösztönélet és hatalmi őrület, aberráció és zsarnoki téboly - az ötvenes
évekre jellemzően a hétköznapokat is maradéktalanul megmérgező-beszennyező - összefüggéseit világította meg. Látomásos-lirizáló antropológiai analízis, expresszív jellemfestés és felfokozott érzéki intenzitástól duzzadó stílusforma szemléletességét revelatív
erővel, feszültséggel kapcsolta egybe, az általános és végzetes egyéni és személyközi
torzulások iszonytató fűtöttségét, pokoli hangulatát sugallva; rádöbbentve a gyilkos
vakhit, az önző fanatizmus, a hatalmi rögeszme eredendő determinációira, s társadalmi
ideológiákat vagy vallási képzeteket álcaként használó, a maga céljaihoz deformáló
alaptermészetére. Az érzelmes-ironikus hangvétel, az élénken anekdotizáló-karikírozó
szenvedély, a példázatosság intelemszerűségét hordozó, hömpölygő mesélő kedély a felzaklató kor- és kórvizsgálat adekvát esztétikai közegét, atmoszféráját teremti meg.
Mindezek után a Bábel toronyháza nemcsak önnön szuverén poétikai karakterjegyeit,
a valószerű tárgyiasság és az autentikus világteremtés jellegzetességeit tekintve értékelhető az összefoglalás és az összegezés művének, hanem abban az értelemben is, hogy
(egy hipotetikus trilógia harmadik darabjaként) mintegy betetőzi az előző könyvek tematikai és létszemléleti építményeit, kiteljesíti azok művészi erényeit, felszívja, újjáalakítja, felfrissíti az emberi és történelmi létmegértés eddig is szuggesztív tulajdonságait, különös mélységekből sugárzó energiaforrásait. Az időben is messze lendülő,
a harmincas-ötvenes évek az előzőekben kivetített, de most is felölelt periódusától az
1989-es karácsonyi eseményekig terjedő korfelidézés társadalmi szemhatára úgyszintén
teljessé nyitódik. Az alullévők nyomorúságainak, szenvedéseinek látlelete, az infernális
légkörű erőszakműködéssel megromlott, megfertőzött kisemberi, alsó és középrétegbeli viszonylatok diagnózisa mellett itt már maradéktalan rémségeiben bontakozik ki
a hatalmi piramis csúcsain tomboló legfőbb kegyetlenkedők és szenvedtetők agresszíven patologikus viselkedésképlete is.
*

1996. december

87

A regényvilágnak ezekben a roppant ívelésű tér- és időkoordinátáiban tarkábbnál
tarkább történetek lenyűgöző halmaza duzzad. Az eseménybőség, a cselekménygazdagság annak a hátborzongató jelenség- és történéssornak a kifejeződése, amely a keleteurópai bolsevik-kommunista diktatúra magyarellenes sovinizmussal kevert romániai
változataként farsangolt és pusztított hosszú évtizedekig. Alapvetően ugyanaz a sors
nyilatkozik meg a helyzetvariációk tömegében, egy-egy életút egyedi vetületében,
a groteszk-tragikomikus adomákba, az akasztófahumoros anekdotákba, a tragikusdrámai jelenetekbe vagy a végzetes lírai-balladisztikus rémhistóriákba sűrített életszituációk rengetegében. S innen ered az epikus világfelfogás, az ábrázolásmód ontológiai és formatechnikai kohéziója, szervessége: abból az indokolt és igazolt vízióegységből, amely az egész korszakon végigvonuló törvényszerűségek gyökeres azonosságát
pillantja meg és leplezi le, illetve amely egy olyan egyetemlegesen mindent átható beteg
rendszer átlátására, feltérképezésére és megítélésére képesít, ahol paranoiás elmeháborodottak (amellett, hogy eszelősen célratörő gazemberek) az irányítók, és sérültté alázottak a kiszolgáltatottan vergődők, a szakadatlan gyötrelemre kárhoztatottak. A számtalan belső nézőszög, fénytörés, az átélés sokarcúsága így kapcsolódik-hangolódik össze
az elbeszélés narratív univerzumában, s ez magyarázza az egyszerre belül és kívül lévő
írói pozíció, a részre és az egészre egyaránt reflektáló, az áttekinthetőség és a leírhatóság bizonyosságát sugalmazó, döntően tradicionális írói magatartás létjogosultságát.
Az ismeretelméleti kétely kevésbé arra vonatkozik, hogy mindaz, amit meg kellett élni,
mi volt, hanem inkább arra, hogy miképpen jöhetett létre és hogyan működhetett.
Mert ami létrejött, annak tablószerű felvetítése a közvetlenül megragadható igazság jegyében és kétségtelen biztonságával történhetik. Ez az önkényen és megfélemlítettségen viruló - émelyítően ázsiai torzulatú - hierarchiatípus, bizantin despotizmus
olyan egységes álrendet képez, amelyben minden és mindenki alkatrésze - szenvedő
vagy szenvedtető eleme - az alávetési mechanizmusoknak, vagyis mindenkit a rémuralom sötétségének ugyanaz a totalitása határoz meg, s ennek a lényege kívülről és belülről fokozatosan teljes egészében világossá lehet. A mindenoldalú megvilágításban a sötétség olyan abszolútnak tetszik, a realitás annyira maga az abszurditás, és fordítva, az
abszurdum annyira meg tud valósulni, a kettő úgy esik egybe, hogy mindez a természeti csapás egyneműsítő katasztrofikusságát idézi. (Ezt találja telibe egy vicc az egyik
epizódfigura szájából Hamudiusról, a regényben Ceaujescu képmásaként szereplő cézárról: 1977-ben a romániai földrengés meglátogatta a Hamudius sújtotta vidékeket.)
Voltaképpen ezzel kerül elementáris hatású összhangba a regény apokaliptikus-biblikus
színezetű nyelvezete, kontúros stiláris alakja, s a megakadályozhatatlanul bekövetkező
eseményfolyamatoknak a hevült negatív prófécia vagy az ajzott, felfűtött ellen-utópia
szerinti formája. A Biblia és az irodalom kapcsolatát vizsgálva Northrop Frye azt
mondja a Jelenések könyvéről, hogy „a látvány apokalipszise után következik a másik,
a részvétel apokalipszise", mely „az olvasó elméjében zajlik le", s ez „a látomás átvezet
a gyötrelmek, megpróbáltatások és ítéletek törvényesített látomásán egy második életbe"; s hogy a Biblia „a szabadság kiáltványa", amely a szorongás börtönfalait, a „szorongás-építményeket" képes lerombolni. Ez a regény az ilyen típusú apokaliptikus történések és biblikus nyelviség révén tudja a kitörést, a megvilágosító és felszabadító túllépést (ebben az egyszerre mély és emelkedett értelemben) szuggerálni, ez az intonáció
képezi a regény-beszéd alapszövetét (nemcsak a vallási révületben prófétáló, figyelmeztető, jajongó szereplők hanghordozását szabva meg), s ebbe zsúfolódik-illeszkedik
a nyelvi rétegek, tónusok egyébként hallatlan gazdagsága a szakrálistól az alpáriig.

88

tiszatáj

Huxley, Orwell után - s egy régi kisregénye, az Önkéntes rózsák Sodomában
(1967) elvont embertelenség-vízióját most feltöltve-kiterebélyesítve - Bálint Tibor új
„jövendölésében" tehát egy éppen elhagyandó valódi történelmi „haláltánc", ó- és középkori hangulatú világvége-vonaglás, egy apokrif örök „Bábel" égostromló önistenítése, illetve tömegőrülete, -nyomora és tébolya int a voltakra és a lehetségesekre. Mert
ha egyszer megtestesült: akkor a földi pokollá süllyedő társadalom képes „kitermelni"
és fenntartani az elvetemült (cél)tudatos gonoszságnak és az elmebeteg hatalommániának azt a keverékét, amelyet „az első szocialista fáraó", Hamudius császár személyesít
meg. Van oka - ezerféle is (a kommunista balhitektől a pőre érdekharcon át a csökött
társadalomfejlődésig s a bűn és az amoralitás kényszerítő-fenyegető jelenvalóságának általános antropológiai adottságáig) - ennek a jelenségnek, nekünk kell még nyomoznunk eredetének és szétterjedésének meghatározói után, a valóság bizonyította lehetségességét. A zsarnokság, illetve az alattvalók oldalán állókra, a kiszolgálókra és a kiszolgáltatottakra kettéhasított társadalomban az elszabadult hatalmi érdek önműködővé
gerjed, s bár vannak, akik hízelkedő-talpnyaló lendületükben a naptárat is az uralkodó
születési dátumához akarnák átigazítani, s a militarista erőszakszervezetekre (szeku, besúgóhálózat, államrendőrség stb.) jellemző kéjjel gyötrik a rabszolgaként kezelt népet vagyis tökéletesen azonosak aljas-gerinctelen lényükkel -, egy idő után bizonytalanná
válik, hogy akár az apparátusban is kiben milyen az őszinte meggyőződés vagy rajongás, a haszonlesés, az érdekhajszolás, a csalárd képmutatás vagy esetleg a kényszerű szerencsétlen engedelmességre kárhoztatottság és a félelem aránya - a rutin-hatalmaskodás
mögött. (A viselkedés groteszk látszattá-fordulására példa Pacepa tábornok - a regényben „Pacsni Papa" -, a.kémfőnök szökése és az uralkodó-házaspár külföldi leleplezése.)
Egész hatalmas galériája vonul fel a hatalomszolgáknak a vérengző rendőrtisztektől és
a közmilicistáktól a magyargyűlölő szekus őrmestereken át az ideológiai parancsnokokig és ostoba pártkorifeusokig, vagy azokig, akik hónapokon át etetik és a vadászleshelyhez szoktatják a kiszemelt medvét, hogy a császár könnyedén - néhány méterről ejthesse el a már szinte dermedtté hizlalt, „világrekord" súlyú állatot, majd „kissé már
mértéktartóbb örömmel" mosolyoghasson, „nehogy bárki is azt higgye, hogy ez a cselekedet a legtöbb, ami tőle kitelik". Hátborzongatóan groteszk és bizarr a primitív kisember bornírt azonosulása a szólamos politikai-ideológiai idiotizmusokkal: „ha az ördög nem alszik, az osztályellenség huszonnégy órából huszonötöt azzal tölt, hogy
a népi hatalom aláásásán töri a fejét"; vagy: „Ej, sógor, vigyázz, nehogy osztályidegen
eszmék fertőzzenek meg, mert akkor többé nem ismerjük egymást!" S éppígy csak
a maró szatíra és a fájón morbid, szarkasztikus „black humour" eszközeivel mutatható
fel megfelelőképpen az a horribilis pálya is, amelyet Hamudius-Ceau§escu fut be: az,
ahogyan a léha, agresszív „csiszlik", a kissé debilisnek látszó, de annál kíméletlenebb,
harácsolóbb suszterinas feltör - részben egy félreértett tolvajlás véletlene folytán a pártranglétrán, ahogyan türelmetlenkedik és álnokul taktikázik, hogy a bolsevik bűntetteinek visszajáró emlékei között haldokló Gheorghe Gheorghiu-Dej (a regényben
Gorgo D. Gorgo) helyébe csörtethessen, ahogy megszilárdítva egyeduralmát - az „aranykorszakot" - az öntömjénezés extremitásait - a történelemhamisítástól az örökös
hódoltatáson keresztül a rettegett megfertőződés vagy megmérgeztetés elleni óvintézkedésekig - is szokássá merevíti, ahogy a külföldi utakon összelopkodja a kincset érő
nemesfém-tárgyakat és palotáiba hurcolja, ahogy az ajándékként érkező és az országhatáron elkobzott Bibliákat vécépapírrá zúzatja be (vö. Szőcs Géza A mi püspökünk c.
versével), ahogy zöld festékkel fújják be vidéki „munkalátogatásai" alkalmával a fa-

1996. december

89

leveleket, nehogy kivetnivalót találjon a fakuló lombokban, ahogy „tüdományos" - azaz
hús nélküli - táplálkozást ajánl és parancsol az éhező népnek, amely, hosszú sorokban
áll és ül éjszakára is az üres húsboltok elé, hátha másnap reggel hozzájuthat a betevő
falatjához; az, amint a felesége, a volt tökmagárus, a lényegében analfabéta Elena (itt:
Nicoleta) akadémiai kitüntetéseket szerez, hisztérikus utasításokkal dirigál és kéjsóvár,
parázna, kényúrnői indulatokkal szeszélyeskedik, vágy. ahogy egyik fiuk (és büszkeségük), az iszákos és nőcsábász tivornyalóvag Nicu (itt: Főfi) orgiázik; és így tovább
a végtelenségig. (S az 1989 karácsonyán a zendüléssel bekövetkező .„utolsó ítéletig",
ámelynek részletezőbb - s a könyvből kimaradt - megjelenítése a Tiszatáj jelen számában közölt fejezetben található.)
E meghökkentő-ijesztően rikító gesztusok, magatartások, alkatok - emberszörnyetegek - érzékletessé tételekor különösen megélénkül Bálint Tibor éles villanású jellemfestő fantáziája. A szenzuális telítettségű, pittoreszk színességű lélekrajz a test,
a mozdulat, a külső fizikai rezdülés elevenbe vágó megfigyelésével a legmélyebb belső tulajdonságokat, karakterjegyeket hozza a felszínre. A külső vonás a pszichikum, az ösztön és a tudattalan legbensejére - s a típus mélylélektani alapjellegzetességeire - villant
rá; az egyik - öt elemivel felkapaszkodott - gyilkos rendőrkapitánynak „puhán leffeg
az alsó ajka az önteltek, az oktondiakat lemosolygók mosolyától"; s egy másik erőszakoskodó milicista szája körül szintén az „öntelt ifjak elégedettségének apró gyűrűi hullámoztak". De az író figurateremtő vénája az elesettek, a nyomorultak, a megalázottak
sorsának és világának az ecsetelésekor is elemében van. A bővérű lélekábrázolás árnyalt, finom érzelmességet, lírai részvétet, szánalmat tanúsító pillanatképekkel bővül.
Egy szegény öregasszony, aki ártatlanul leölt fiát követeli a pártvezetőktől, „a szomorúságnak ez a magasból aláhullott gomolyagja", mint egy „kóccsomó" „összehúzódott,
csontjai halk vinnyogással egymásra hajoltak, mint az öreg kosár vesszői". Egy tanár
hosszú szorongások, vívódások, keserves megrázkódtatások után kényszerül elviselni,
hogy egy román szekus - aki az őshonos erdélyi magyart bozgomak, kiűzendő .(vagy
legalább megfélemlítendő, lehallgatandó, megleckéztetendő) idegennek tartja - kitúrja
őt kedves szülői házából is. A kiszolgáltatottságból eredő szorongató, rossz közérzet
borongós-elégikus atmoszférája, a korosodással együtt érkező fojtogató, mélabú, kiegészülve a végső megnyugvásra készülődés melegséget, bölcsességet árasztó rezignációjával:: Bálint Tibornak egy régi nagy elbeszélésciklusát idézi: az Öregek könyvét. A kilakoltatott tanár itt is az „Öregek Padján" hányja-veti meg barátaival fájó emlékeinek
és tapasztalatainak tanulságait. S a sokféle idős úr élményei közül most rendre a becsületes alkotómunka, a tisztesség, a gondolati, szellemi, művészi szabadság meggyalázásának, lábbal tiprásának egyszerre riasztó és nevetséges esetei domborodnak ki. (A városi
párttitkár rejtett - s a szovjet küldöttségre nézve ironikus - célzást vél felfedezni egy
kolhozt „megörökítő" vadsematikus festményen abban, hogy á birkák keletre néznek...)
Az erdélyi magyarság háború utáni passiója teljesedik ki tehát a regény lapjain,
s ennek a kollektív érvényű „nagy elbeszélésnek" megvannak a stációi, a példázatai,- a legendái. Ilyen sajátos sorsjelképpé emelkedő szimbolikus történet vagy legenda Szabédi
László példája is (Székely János a Mórokban dolgozta föl), amely az illuzórikus jóakarat
megcsúfoltatásának, az ábrándos naivitás megcsalattatásának, az öntépő hitvesztésnek
a törvényszerűségeit, az öngyilkosságba torkolló megszégyenültség és tiltakozó dac nu>
rális következetességét demonstrálja. Szabédi László mint az erkölcsi számvetés és igazságérzet sorstükröző etikai fenoménje magasodik fel, minden valódi és elképzelhető
belső tusakodásának, reménytelen reménykedésének, kérlelhetetlen önvádjának és ön-

90

tiszatáj

ítéletének a sűrű közegében. „Nincs több vesztenivalója annak, aki elvesztette becsületét, s habár kín a halál, legalább a kínt is lezárja!" - szól 1959-ben utoljára az, aki úgy
érzi, hogy végzetes álhit, téveszme folytán azonosult a kommunista dogmákkal, parolázott „Mefisztó elvtárssal", s még csak cserébe sem kért semmit odakínált lelkéért;
s hogy valamiképpen ő is vétkes a kolozsvári magyar Bolyai Egyetem megszüntetésében, noha hősiesen tiltakozott ellene.
Szabédi Húsvéti László néven szerepel a regényben; Filiusz József nyilván Méliusz Józsefet mintázza, Zeus Paupesco vélhetően Paunescu, Szamosvár Kolozsvár és
így tovább; a Bábel toronyháza tehát részben kulcsregény. Az ismert és fölismerhető
- valódi vagy költött nevükön megjelenő - történelmi személyek és helyzetek (a Dunadeltai kényszermunkára való elhurcoltatásoktól, a bebörtönzésektől, a kitelepítésektől
és az elrománosító térfoglalásoktól az 1956-os eseményeken át a titkosrendőri akciókig,
házkutatásokig és egyebekig) a regény konkrétan, empirikusan is azonosítható rétegeit
dúsítják. Az időben-térben szétágazó, többszálú, indázó eseményláncolatra, az egymáshoz széles ívekben kapcsolódó intenzív cselekményi csomópontokra épülő epikai
struktúra, a párhuzamos életsorsokat kereszt- és hosszmetszetükben is feltáró, mozaikos szerkezet sűrű szövésű, mesterien arányosított kompozíciót eredményez. S ezt
telíti az ismerős - de természetesen a regény autonóm világába művészi átformálással beillesztett - történelmi alakok, illetve mellettük a fiktív, költött (s részint az előző regényekben - vagy novellákban - szereplőkhöz hasonlatos) figurák színes áradata, kavalkádja. Ebből az egyik leggazdagabban, legplasztikusabban kibontakozó élettörténet
a Sánta Marié - az éppen nem szent „Santa Maria"-é (ahogyan a román diákok hívják) - ,
a faluról a szamosvár-kolozsvári nyomornegyedbe, a „Felhővár", a „Sánc" környékére
sodródó, a prostituáltak közé, a bordélyházba keveredő apró testi hibás cselédlányé,
akinek szánandó esettsége, népi-vallásos hiedelmekkel, babonákkal övezett lénye valahogy mégiscsak az áldozatként hervadó eredeti jóravalóság, a tehetetlenül sínylődő szegénység és kihasználtság jelképévé lényegül. Mari nemcsak mintegy szétosztja önmagát
a nélkülözők között, vajákosságával, kuruzsló tevékenységével nemcsak bensőséges
szolidaritást vállal, szinte együtt lélegzik azokkal, akik lakás gyanánt odúkat vájnaklyuggatnak földbe-sziklába, kőfalakra rozoga viskókat tákolnak-tapasztanak, hanem
szembe is száll a hatóságokkal, amikor azok fel akarják számolni ezt a sanyarú vegetációjában is megejtő romantikájú és légkörű külnegyedet. (Nem értve, hogy ezeknek az
embereknek ez a fészke, „mint ama sirályoké, amelyek egy fiatal tengerész elbeszélése
szerint körte alakú tojásokat tojnak a meredek sziklafalra valahol Amerikában, és a tojások így nem gurulnak le".) Sánta Mari még élete alkonyán - Ausztráliából gazdagon
visszatérve - is a régi utcákat és sikátorokat akarja visszaépíttetni a város vezetőivel,
mert emlékei, nosztalgiája szerint szép volt minden, ami elsiratott múltját jelentette,
s mert a nyers, rideg, diktatórikus álcivilizáció és urbanizáció különös emberi mélységekben gyökerező értékeket söpört el.
#

Bálint Tibor opusa egy modern kollektív kálvária-apokrif, egyszersmind szakrális
ihletettségű és hitelességű dokumentum-irat. A mai erdélyi (vagy erdélyi vétetésű) magyar prózairodalom egyik legkiemelkedőbb teljesítménye - a történelmi-ontológiai súlyú és erezetű kiszolgáltatottság-vízió többi remeke: Székely János A másik torony
(1988), Szilágyi István Agancsbozót (1990), Bodor Ádám Sinistra körzet (1992), Köntös-

91

1996. december

Szabó Zoltán Trianon gyermekei (1992-1994) vagy Pusztai János Tatárjárás (1984-1996)
című műve mellett. E könyv több nyelvre lefordítva nemzetközi távlatokban is megmutathatná vagy megsejtethetné, hogy mik és milyen módon igazgatták-igazgatják
egyének és közösségek sorsát ezeken a viharverte közép- és kelet-közép-európai tájakon. (Polis Könyvkiadó, 1996)
A / A z &

A

Plugor Magor-Plugor Sándor:
Angyal létra
A szerzők: apa és fia. A társszerzőség a könyvnek mint ipar(művészet)i terméknek az elkészítésére is vonatkozik, meg is írják a kolofonban, hogy közösen tervezték.
A szellemi alkotás gyanánt értelmezett könyvben Plugor Sándor rajzai társulnak fia
költeményeihez, ami nyilvánvalóan nem csupán a grafikus több, mint három évtizedes
könyvillusztrációs gyakorlatának eredménye. (A kiadvány borítólapjának hátsó behajtásán olvasható mindkettőjükről néhány soros életrajzi tájékoztató.)
A verseskönyv három részre van osztva: Fekete patak, Bontás, Júdás koszorúja.
Mindegyik csoport tizennégy versből áll, az utolsó - lévén szonettkoszorú - tizenötből. A cikluscímek akár eligazításként is értelmezhetők. Az élet fekete patakján hajókázó költői én mintegy felméri a környező világot, azután részeire bontja a számba
vett entitásokat, amelyeket a mesterség birtoklásának bravoure-tényeként szonettlánccal zár újra együvé.
Plugor Magor szinte a gyermekkorból indul: „Üres papír! négyszer hajtom össze
/ élt az élhez s vissza laphoz kötve [...]" - írja a papiroshajó készítési módjáról, arról
a hajóról, amelyen tanulta-tanulja a képzelt és való legénységgel együtt „a meder sodró
hibáit" (Papírcsónakon). Több mindennel találkozik ezen az úton a költő. Emlékképeket idéz fel, régi tornyot, szószéket láttat (Talán a napfény), „ragyog szekerén isten"
(A keselyű), a téli udvaron malacot ölnek (Disznóvágás), föltűnik Kolozsvár (Székely Jánosnak) és így tovább. A felszínrajzok vázlata azonban alapkérdések megragadására készülve születik, hiszen a papírcsónakot is átemeli a költő a játékvilágból: „a sors fűzfaággal nyúl alája; ugyanígy: „[...] mit lát a folyóba fúló patak / és hová oszlik földből az
ember?" (A tenger mélye). Nem a bizonyosság keresése, a bizonytalanság, a viszonylagosság állapota mutatkozik meg több helyütt, így az éjszakában - jellemző és talán divatos létidő legalábbis a nyugatosok óta - „[...] rovatgyűjtemény az űr / fémtűk a csillagok [...]": a lírai én szemlélete már-már (ön)-veszélyeztető: „[...] a bábu - öt palacknyi
vér - / végül az ég morzsáira hull" (A jég mintha játéka). A viszonylagosság érzete alakító erő a Woland Kolozsvárott című versben is: „[...] eladnám lelkem, / a legdrágábbat:
anyám, nyelvem, / ezzel együtt a század elken / valamely cukros macskanyelven, /
és mint egy óriás üres zsák, / befogja szánkat a szabadság" - a metonímia század és
a szimbolikus szabadság szinte vulgáris megszemélyesítései együtt a populáris cukros
macskanyelv párhuzamával s a népéletre utaló üres zsák hasonlatával lehetne itt a bizo-

92

tiszatáj

nyíték. A fűzfaággal -papiroscsónakot útjából kiterítő sors nyomán • a kiábrándultság,
a meglehetősen lehangoló állapotok egészen a pusztulásig vezetnek, s nem látomásként,
hanem eléggé sajnálatos napi valóságként: sokszor mondják felülről látja / Saját halálát
az ember: / Lehet a Kárpát-kanyar onnan / Nézve nyakunk körül kender" (Székely
Jánosnak).
A Bontás címen összefogott versekből is idézhető hasonló, a tények a vers ím ellenére a jelent idézik: „[...] itt eggyel több a koporsó / és kevesebb a friss ágyhuzat"
(Königsberg 1737 telén); vagy: „[...] szemünk előtt élet omlik / porhüvelyig gerinccsontig / s malomajtón a fölösleg / aki bent van csak az ölhet" (mindig érkezik valami).
Az élet természetes rendje hozza Plugor verseibe azt a lehangoltsággal és a kiábrándultsággal szembeni ellensúlyt, amely például a Szerelmes énekben így van jelen:
„[...] mintha nyílnál kilenc nyílnál / folyton hívnál folyót hídnál / élőt holtat duzzadt
holdad / csitít oltat átkarolhat / méhed hárfád őröl árpát [...]". A szerelmes versekben
a lélek finom rezdületei vannak leképezve: „Halak pénze fénnyel fizet / arcodra ünnepkor jut csók [...]" (Halak pénze); „[...] én szekerek árnya / vagyok: mi kezed után hajol"
(Csak az eső kölcsönös); „[...] hónaljad friss kapor / és csókod a pólya / ikonom a térded
[...]" (Dióbéllel etess). Plugor Sándor rajzai a kötet sokszor éppen a rezdületnyi érzelmeket kiváltó nőalakokat láttatják a hónaljad friss kapor metaforával rokon finom
erotikával. - A lírai akríbia másutt is jellemzője a Plugor-verseknek, néhol csaknem alkotás-lélektani magyarázatát is adja a verstartalomnak: „[...] csak álom volt ez két
teáról / rövid szonettnyi kár is érte / dehát az illat elkísérte" (Két teáról.)
Az érzelmi és gondolati szövegépítés eljárásai láthatóan érdeklik a költőt, egy részüket a megkeresett és megtalált lirikumok, más részüket, így a gondolati szövegjellemzőket a fel-felbukkanó szonettformák jelzik és hordozzák. Ezért záródhatik a keresettség különösebb látszata nélkül szonettkoszorúval a versfüzet. A szonettek végigvezetik az olvasót a költői ént foglalkoztató kérdéseken, az igazság és az annak mondott
- vö. a címmel: Júdás koszorúja - a dolgok összevetésén és összevethetőségén: „[...] most
épülne a törvényes igazság" {Júdás koszorúja, II.); [...] megoszt a tehet a vádló botorság /
szándékok szélein bolyongó Sátán / s bánat kövekből emelkedik ország" (Ua., IV.);
„Dolgainkat ismétli a látszat [...]" (Ua., VIII.); „[.,.] élni szeretne tovább ki sokat vét"
(Ua., IX.). Mindamellett a mesterszonett inkább ígéret, talán leginkább-a költőnek az:
„A szőlősgazda metszi a gerezdjét / lecsatolja saruit olajat tölt / összeho'rzsolják csillagok a testét [...]" (Ua., XV.) - a köznapiságban is értelmes életnek, az erkölcsi tartásban
is példás létezésnek az ígérete: ellentétben a Júdás-szimbolikával.
Szikárabbnak és egysíkúbbnak láttatja e vázlatos áttekintés a verseket, mint amilyenek valójában. A versbeszéd megformálása a hagyományokból alakul, s-a kötött
formák váza sajátszerű nyelvhasználattal fejti ki a témákat. Ennek egyik jele, hogy keresve sem igen találhatni meg a mai magyar nyelvhasználatnak valamely stigmáját.
A maiságot a szóhasználat sem támogatja, egyedül a Szilvahasításban van joghurt, telefonszám és antik bútor; esetleg a bő két évtizede divatozó francia jövevényszó, blabla-említhető, amely rímhívó szóként a Woland Kolozsvárott című költeményben fordul elő.
(A mai írásbeli nyelvhasználatból mindössze a borítónak a már említett szövegében
van modoros kifejezésficam: „1961 óta ismertek illusztrációi.") A sajátszerűség jellemzője az a szóhasználat, amely önmagában is, szóképekbe építve is a magyar, népéletet
idézi föl. Bőséges példatár volna összeállítható: „cserépből kapart véres korpát"(S), „nagyanyám / méri marháknak a szomszéd hűs vizét" (14), „emberé az ökör a fű az / öröké"
(18), furulyaszó lengeti cellád" (uo.), „Egeres tarló a haza" (28), „hónajlad friss kapor"

1996. december

93

(43), „Szilvahasítás" [cím] (47), „tengerhántás tengerhántás / szederhántás szederhántás"
(51), „kakasszemű éjfél" (54), „Ereszkedő juhnyáj, mint vaj, / vagy juharjáromban bivaly" (59) stb. Némelykor a vers teljes keretét kitölti a népéletből vett (helyzet)kép,
pontosabban a leírás, a disznóvágás című verse ilyen. Ugyanakkor a mindennapiságot
át tudja fordítani a „hevül a konyhán / a káposztás cserép" valóságából egy általánosabb lét(helyzet) törvényszerűségébe: „üres az ól csendesen aludj / tisztuljon a torkod /
elég a szívéig kést tolni / a szomszédnak csak megkóstolni / s kiütik a hordót". A két
hazában meglévő és megvolt népélet képeinek beszerkesztésére megvan az élményfedezet, ebből származik indokoltságuk, ez érezhető például ezekben: „mint anyám
lekvárai / besűrűsödnek napjaink" (47), „csonthéjt török" (52), „a kakas tálban van /
a héjak lent a kéménynél köröznek" (83).
- A fiatal költő nyelvi újdonsága a mindezekben a némileg ódon, de korhoz nem
kapcsol(hat)ó időtlenségben van, ami ugyanakkor a magyar líra folyamatához kapcsolódásának egyik biztosítéka is. Némelykor erre tudatosan törekedni látszik, efféle
szándék munkálja a Konok volt, a Kosztolányi szavai, a Stabat mater dolorosz címűeket.
Ritkábban remineszcencia ízű vers is akad, így a Júdás koszorúja V. darabja (és a mesterszonettnek a második kvartettje). Ezekben a pásztori múzsa ihletésén kívül mintha
Füst Milán némely verse derengne föl (A szőlőműves, A pásztor.) - A versalakításban,
a szerkezetben előforduló sutaságokra is fel kell hívnunk a figyelmet. Nem ritkán megtörik a versbeszéd első szerkezetvonala. Ilyenekre gondolunk: „Ráér a föld tűrve hever
parlagon / életben tartott s még ugyanaz napon / ahogy nedveit az ágból kifüstöl" (71),
vagy: „Mi sokáig forog, végül mind kerek / szemed két hintókerék, s én szekerek /
árnya vagyok" (57). Ebben például az első tétel (mondat) asszociációs összeférhetetlenségben van a rákövetkezőkkel („szemed két hintókerék"), igaz, azután a képzettársítási
lánc már folyamatos („én szekerek árnya vagyok"), és kifejező is. Hasonló vonaltörés:
„méhed hárfád őröl árpát / kulccsal zár át üres zárdás / lábbal hajtod csodamalmod /
legszebb rangod kagylóhangod" (59), nos a méhed őröl árpát és a lábbal hajtod csodamalmod képzavar és túlírtság az egyébként szép versszövetben, amely különben „Porban párta zsenge árpa" kezdetű, így mindenképpen zavaró, hogy az árpa először maga
a fiatal növény egésze, később pedig gabonamag, melyet meg lehet őrülni. Az efféle
botlásokat a versek egészeinek eredetisége, önálló látásmódjának számos jele, az érzelmi-gondolati megalapozottság nemcsak ellensúlyozza, hanem némelykor feledteti is,
s reménykeltő a folytatás tekintetében.
Az „égből angyallétra" (A keselyű) itt van tehát előttünk, olvasók előtt is, Plugor
Magor, úgy hisszük, meghallotta a rajta járók szárnyainak zúgását, kívánjuk: ne csupán
hozzá jussanak el az ezen lépdelők, ő is emelkedjék rajta, s ne féljen első kötet után,
hogy „összehorzsolják csillagok a testét" (Júdás koszorúja, VI.) egy majdani magasabb
helyen. (Castrum Könyvkiadó, Sepsiszentgyörgy. 1995.)

94

tiszatáj

MŰVÉSZET
BALOGH

TIBOR

Között lenni, teljesebbé válni
GONDOLATOK A SZÉCHENYI IRODALMI ÉS MŰVÉSZETI AKADÉMIA
SZEGEDI SZÍNRELÉPÉSE ALKALMÁBÓL
Ma itt a Széchenyi Irodalmi és Művészeti Akadémia szegedi színrelépésének örvendhetünk. Az elnevezésben két mozzanatot vélek rögzülni. Egyrészt azt, hogy Széchenyi szellemiségét akceptálva és mintául választva képzelik el kitalálói működését,
másrészt azt, hogy a művészetek teljes körét gardírozza; teljes körét, jóllehet az irodalom azért külön poentíroztatik - nyilván kifejezésre juttatva a magyar kultúra bizonyos szempontból tradicionális irodalom-centráltságát. Remélhető, hogy nem a vetélkedés szándéka, hanem a „primus inter pares" gondolata és érzése sugallta eme összetétel kreálását.
A tudományok akadémiája mellett - s nem vele szemben - megjelent végre a művészek legjobbjait mobilizáló másik is. Olyan szerveződésnek képzelem e fiatalabbikat,
amely a diszciplínák fegyelmezettségét, komolyságát tudomásulvéve a játék nagyszerűségét összekapcsolja a renddel. Valahogy úgy, ahogyan József Attila kérte: „Játszani is
engedd szép, komoly fiadat!" Szépség és komolyság, játék és fegyelem: mintha a Platónnál egyként preferált alapértékek: a szép, jó és igaz csillámlanának fel.
Ósdi és hamis kettőzések megszüntetését kívánom a Széchenyi Irodalmi és Művészeti Akadémia kiépítésén fáradozóknak; elmélet és gyakorlat, tudomány és művészet,
főváros és vidék, Európa és Magyarország dichotómiáinak a tényleges felszámolását.
Azt, hogy fogadják meg a Magyar Tudományos Akadémiát fundáló Széchenyi tanácsait: ő - egyebek mellett - arra intenciónál, hogy mivel gyarlók, homályban járók,
botorkálók vagyunk, „egymáshoz türelemnél józanabbat nem gyakorolhatunk, mert
abból válik el, kinek volt több igaza".
s^
Merészség Szegeden Schéner Mihályról szólni. Két, egymással összefüggő okból is
az: 1., néhány hónapja mutatta be őt a Közéleti kávéházban Ladányi Zsuzsa, aki ottani
diskurzusukat 2., Schénerről írt empatikus, kedves kötetével tette teljessé. Bevallom:
magam is Ladányi Zsuzsa kalauzolására hagyatkozva mondok el néhány adatot.
Schéner Mihály 1923. január 9-én született Medgyesegyházán. Evangélikus gimnáziumi tanulmányait már felismert tehetségként végezte, s 1942-ben Budapestre került, a Képzőművészeti Főiskolára, ahol mesterének hála a reneszánsz piktúra keltette
impressziók éppúgy hatnak rá, mint Velázquez és Goya, valamint a magyar puritán,
plebejus, népi karakter ihlető motívumai. A II. világháború okozta törés az ő életében
is keserű ruptúra: 1947 őszén azonban rajztanári és festőművészeti oklevéllel abszolválja a főiskolát. Tanít, de par excellence művésszé kívánva válni 1956-ban immáron

1996. december

95

mint a Képzőművészeti Alap tagja elbúcsúzhatik a tanári pálya kötöttségeitől. Első
önálló tárlata - 1963 tavaszán - elmarasztaló kritikákat vált ki, ám párizsi, majd londoni élményei már összefonódnak az elismeréssel. Expresszív képei híveivé egyre többen szegődnek: a magyar mezőnyből pl. Juhász Ferenc, Nagy László, Major Máté és
Baránszky-Jób László. Szellemi támogatói közé tartozik Barcsay Jenő és László Gyula is.
Kiállításai idehaza és külföldön egyaránt sokasodnak (tüzetes lajstromozásuktól el kell
tekintenem); Menyhárt László tollából 1981-ben jelenik meg róla monográfia. A magyar szellemi életnek meghatározó alakjává lesz; játékos alkotásainak 1988-tól a békéscsabai Meseház ad otthont. 1992-ben Medgyesegyháza díszpolgárává avatják. 1994-ben
a Magyar Köztársaság tiszti keresztjével honorálják tevékenységét. A már említett, Ladányi Zsuzsának köszönhető kötet 1994. június 24-én datált előszavával lát napvilágot.
Az iménti - felettébb szűkreszabott - faktum-sorolásnál fontosabb számomra egy
aforisztikus értelmezési kísérlet. Ezt - úgy érzem - annak kinyilvánításával célszerű
kezdenem: hiszek a posztmodernizmus ama mentalitásában, amely szerint a műalkotások interpretációja során le kell mondanunk a királyi út megtalálásáról; munkát
igénylő, kimeríthetetlen, mert feldolgozási módok sokaságát biztosító, egy végleges
modellbe nem kényszeríthető megközelítések szövevénye vesz körül bennünket, befogadókat. Kari Popper elegáns, szubsztilis példájával élve: nincs autentikus lét- és ismeretmódja pl. Mozart „Jupiter szimfóniá"-jának, s gondolom, nincs ilyen autentikus
leírás-lehetőségünk Schéner Mihály festményeinek esetében sem. Amit én róluk asszociálok, nem több egy lehetséges feltárásnál, verbális kinyilvánításnál.
Említettem tudományok és művészetek szerintem ismételten helyreállítandó koegzisztenciáját. Nos: Schéner Mihály 1991-ben adta közre filozófiai írásait, amelyek artikulációs lehetőségét kínálhatják alkotásainak. Az „Egy"-ről is meditálva az intermediális fogalmát olyan létállapotként definiálja Schéner, amely az emberi viszonylatok
közöttes egzisztencia-típusa. Szembetalálkozunk vele, hiszen vannak rajtunk kívül zajló
történések, melyek meghatároznak vagy legalábbis befolyásolnak bennünket - s mi
tehetetlenül érezzük meg hatásait.
Interdiszciplinaritás - intermedialitás: ez számomra most a lényeg.
Teljesebbé válni - gondolom - csak közötti létben lehet; Schéner régi viaskodása
egyféle tanúság nekem erre vonatkozóan. Az ő ördögei, s az itt látható Szent Istvánok
szintén: olyan archetípusok, melyek a jungi értelemben a kollektív, kultúrkörökként is
eltérő képzetek érzéki manifesztálódásai. Jó és rossz misztériumi játékainak lehetünk
részesei; sokkol bennünket fény és árnyék, s ha e kettőt egyszerre leszünk képesek észlelni, középre kerülünk - egyformán távol és közel a tisztasághoz, jóhoz, s az önmagunkból kitagadotthoz, az árnyékhoz. Az ördög a kollektív árnyék, mögéje személyes árnyékunk áll. Nem hitegethetjük magunkat, nem hízeleghetünk magunknak: árnyékainkkal nap mint nap vívnunk kell; ahogyan - bármilyen paradoxonnak látszik is
- Szent György nem élhetett Szent Györgyként sárkány és sárkányölés nélkül, úgy
Szent Istvánnak is ördögökkel, sárkányokkal volt muszáj szembenéznie. Ok éppúgy
mélységek ösvényeit tapodták mint mi - csakhogy kivételes pontossággal és egyben
etikai expresszivitással és impulzivitással voltak képesek dönteni arról: mi a rossz. Közülünk hányan tudnák ezt hitelt, konszenzust érdemlően deklarálni?
Marad számunkra a kivetítés; a bennünk lakozó ráruházása pl. épp Schéner Mihály alapalakjaira. Ráruházás és beleélés, taszító tükörképek és imponáló emlékek
megélése. Minden emlék élmény. A történeti emlékek - célozzák bár a teljesnek remélt
objektivitást - csak kísérletei az elfogultság kizárásának. Nincs végigvihető prekoncep-

96

tiszatáj

ció-mentesség, és nincs feloldás nélküli zárójelezés, tudniillik abban az értelemben,
hogy akármiféle, eseményekre, személyekre vonatkozó megnyilvánulásunk érzelmi
megnyilvánulás is egyben.
Schéner Szent Istvánja nem történelmi beszély. Intermediális objektiváció, hiszen
történelmünk egyik toposzaként segít belátni, viszonyulttá tenni múltunkat, kultúránkat, hagyományainkat. Szorongásainkat, aggódásainkat, s bizakodásunkat, hitünket.
*

A most elmondott megnyitó köszöntse a Szegeden színrelépó Széchenyi Irodalmi
és Művészeti Akadémiát, Schéner Mihályt, s a reá mint Szent Istvánt is megformáló alkotóra kíváncsi valamennyi érdeklődőt!
Szeged, 1996. augusztus 13.

0

T ^ r keszJrí'

A József Attila Tudományegyetem október 22-én emlékülést tartott a SZAB székházban Baráti Dezső (1911-1994) 85. születésnapja és az
1956. évi forradalom negyvenedik évfordulója alkalmából. Baróti Dezső
1948-tól 1957-ig volt a szegedi egyetem professzora, 1952-55-ben a bölcsészkar dékánja, 1955-57-ben rektora. Munkásságát a J A T E 1990-ben
az emeritus professori, 1991-ben a díszdoktori címmel ismerte el.

x

„Modernnek kell lenni mindenestül"(?) címmel adta ki a Modern
Magyar Irodalmi Tanszék és a JATEPress azt a kötetet, amely kollégáinkat, Ilia Mihályt és Vörös Lászlót köszönti. A Szigeti Lajos Sándor
szerkesztette tanulmánykötet az 1994 októberében rendezett tanácskozás anyagát tartalmazza.
x

A szegedi egyetem Összehasonlító Irodalomtudományi Tanszéke
Szövegek között címmel irodalomelméleti és -történeti tanulmányokat
adott ki a posztgraduális és az egyetemi stúdiumaikat végző hallgatók
munkáiból. A könyv a legifjabb nemzedék érdeklődésének és kutatásainak irányát tükrözi.
x

Néhány szerzőnkről. HARGITAI PÉTER költő, író, műfordító, egyetemi oktató a Miami Egyetemen. József Attila-fordításai immár harmadik kiadásban jelentek meg, s Szerb Antal Utas és holdvilágát is angolra
fordította. Attila címmel angol nyelvű önéletrajzi regényét adta ki a
Püski Kiadó. A kiváló erdélyi írónak, BÁLINT T/BORnak Bábel toronyháza címmel jelent meg regénye. A romániai kiadásból kimaradt fejezetet közöljük decemberi számunkban. NlEDERHAUSER EMIL akadémikus
a magyar történettudomány jeles képviselője, RICHÁRD PRAZÁK professzor a Cseh Köztársaság budapesti nagykövete. ACZÉL GÉZA költő,
irodalomtörténész a debreceni Alföld főszerkesztője.

A Bethlen Gábor Alapítvány 1996. évi díjazottjai
BETHLEN GÁBOR-DÍjban részesült: Erdélyi Zsuzsanna folklorista, Markó Béla
költő, az RMDSZ elnöke, a Szépfalusi házaspár (Szépfalusi István író és
Szépfalusiné Wanner Márta műfordító) a bécsi Bornemisza Péter Társaság
munkatársat.
TAMÁSI ÁRON-DÍjat kapott: Pálfy G. István újságíró.
MÁRTON ÁRON-EMLÉKÉREMmel (Szervátiusz Tibor műve) tüntették ki:
Horváth Antal csíkszentdomokosi kanonokot (posztumusz); Jáki Sándor
Teodóz győri bencés tanárt; Bohunnl Dolezal történészt (Prága); Sárközy Péter
egyetemi tanárt (Róma) és a Könyves Kálmán Szabadegyetemet (Sao Paolo).

