'87

1-2

IRODALMI, MUVEŰDDESI ES TÁRSADALOMPOLITIKAI FOLYOIRAT

Főszerkesztő
KAPOSI MÁRTON
Főszerkesztő-helyettes
LENGYEL A N D R Á S
A szerkesztőbizottság elnöke
TÓTH BÉLA
A szerkesztőbizottság tagjai
Berényi Bogáta, Besenyi Sándor, Borvendég Béla, Csatári Dániel,
Kaposi Márton, Szentpéteri István
A szerkesztőség tagjai
Csatári Dániel, Nikolényi István, Szabó Tibor,
Tóth Béla, Zsoldos Sándor

Tartalom
XLI. ÉVFOLYAM, 1—2. SZÁM
1987.

JANUÁR-FEBRUÁR

Mi történt és mi történjen a Tiszatájjal? (Kaposi Márton)
DOBAI PÉTER: A régi „Csongorád" (vers)
DOBAI PÉTER: Lendkerék (regényrészlet)
G A L A M B O S I LÁSZLÓ: Barátok (vers)
G U L Y Á S JÓZSEF v e r s e i : A fejlődés a járható utak v a lóban hiánycikk, Mért sárgulnak a g y ü m ö l c s f á k
ügyvéd?
S L A V K O MATKOVIÓ: Leonid Matkovic-Idas fotobiográfiája (vers)
NÉMETH A N D R Á S : O. h. tizedes (regényrészlet)
G A R A I G Á B O R : Doktor Valaki tévelygéseiből — H a vazás Luca napján (vers)
DEÁK MÓR versei: Kitelel, N é h a
R A F F A I S A R O L T A : Asszonyok a Virág utca négyben.
Manyika
TANDORI DEZSŐ: G é p zaja; infrarubin f é n y (prózavers)

3
5
7
26
27
34
42
52
53
55
64

HAZAI TÜKÖR
TÓTH B É L A : Tiszajárás (76—77.)

75

TANULMÁNY
B A K O N Y I I S T V Á N : A z eszmekör felépítése
László: Szerdai fogadónap)
Á G H A T T I L A : A z eltékozolt hatvanas é v e k

(Németh

87
96

ESZMECSERE
V A S Y GÉZA: Miért írok a Tiszatájba?

101

KELET-EURÓPAI TÜKÖR
CSATÁRI D Á N I E L : Orbán Balázs emlékezete
107
Orbán Balázs kiadatlan leveleiből Közli: K Á L N O K I
KIS TAMÁS
122
LIPCSEY ILDIKÓ: Gáli Ernő m e g h í v á s a a keskeny útra 132

1

ÖRÖKSÉG
Móricz Zsigmond, a N y u g a t szerkesztője
Közli: TASI JÓZSEF

levelezéséből.
142

MŰVÉSZET
SZUROMI P Á L : Az úton végigmenni (Kajári
hatvanéves)
BODRI FERENC: Mészáros Dezső k ő - v i l á g a

Gyula

152
154

KRITIKA
H O R V Á T H DEZSŐ: S z á m o n k é r n i a t ö r t é n e l m e n (Mocsár Gábor: . . . e l e i t ő l fogva)
K A R D O S JÓZSEF: B e v e z e t é s egy k ö z é p - k e l e t - e u r ó p a i
értelmiségi életrajzához (Mocsár Gábor: . . . e l e i t ő l
fogva)
LACZKÓ A N D R Á S : Bertha Bulcsu: M e d v e t á n c o l t a t á s
L E N G Y E L A N D R Á S : Móricz Zsigmond, a N y u g a t szerkesztője
B A K O N Y I GÉZA: Választások é s válogatások [A Válasz
(1934—1938) antológiájáról]
PÉTER LÁSZLÓ: D e m é n y János: Rézkarcok h i d e g t ű v e l
A P R Ó FERENC: Péter László: A szerette Város
M A R O S V Á R I A T T I L A : Szegénység és r e f o r m (Ferge
Zsuzsa: Fejezetek a m a g y a r szegénypolitika történetéből)
K A T O N A PÉTER Z O L T Á N : Bihari M i h á l y : Politikai
rendszer és szocialista demokrácia
B Á N K Ü T I IMRE: A város múltjához m é l t ó v á l l a l k o z á s
(Történész s z e m m e l a S z e g e d - m o n o g r á f i a 1. kötetéről)
BLAZOVICH LÁSZLÓ: Szeged története 2
SZUROMI P Á L : Táguló dimenziók (Mándy S t e f á n i a
V a j d a Lajos-monográfiája)
Híreink

158
162
165
168
173
176
179
182
186
189
191
196
200

ILLUSZTRÁCIÓ
N é m e t h József f e s t m é n y e i a m ű m e l l é k l e t e n (I—IV.),
rajzai a 4., 54., 106., 131., 141., 151., 199. oldalon. D ö mötör Mihály reprodukciói.
Mészáros Dezső szobrai a 156. oldalon. V i g o v s z k y I s t v á n
fényképei.

Mi történt és mi történjen a Tiszatájjal?
A múlt év júniusa óta nem jelent meg újabb száma a Tiszatájnak. Ezt a
magyar sajtó történetében eléggé szokatlan eseményt nem csupán az előfizetőknek kell megmagyarázni, hanem — legalább néhány szó erejéig — tájékoztatni illik a történtekről
mindazokat, akik olvasói voltak a folyóiratnak, s
most valószínűleg kíváncsian veszik kézbe az ismét megjelent lapot.
A folyóirat kiadását július eleje óta szünetelteti a Minisztertanács
Tájékoztatási Hivatala. Az előző szerkesztőség munkáját — mint közvetlen
felügyeleti szerv — megvizsgálta az MSZMP Csongrád Megyei Végrehajtó
Bizottsága, és úgy ítélte meg, hogy olyan közléspolitikai
hibákat követtek el,
amelyek miatt szükségessé vált a lap szerkesztési
elveinek
felülvizsgálása.
A régi szerkesztőség helyébe újat neveztek ki, megfogalmazták
a módosított
szerkesztési koncepciót, tisztázták a lap szervezeti hovatartozását,
felügyeleti
rendszerét, illetve működésének gazdasági
feltételeit.
A folyóirat alapítói jogát — a megjelentetést
eddig is támogató — Csongrád Megyei Tanács vette át. A szerkesztés munkáját a jövőben a szerkesztőbizottság segíti, illetve egy ettől személyileg is nagyrészt különböző
szerkesztőség végzi. Ezt a változást nem csupán a szerkesztés nagyobb fokú következetességére irányuló törekvés tette szükségessé, tianem az is, hogy bizonyos
fokú változtatást tervezünk a folyóirat tematikai arculatán. Részben országos
jelenségeket is figyelembe véve, részben tájegységünk
szellemi
lehetőségeit
felmérve, valamivel több teret szeretnénk adni a szépirodalom melett a többi
művészeti ág bemutatásának, illetve a tudományos és ideológiai
problémák
olyan formájú szerepeltetésének,
amely nem idegen egy hagyományosan
irodalmi és továbbra is elsősorban olyannak tervezett folyóirat
profiljától:
Az új szerkesztőség egyáltalán nem akar szakítani a lapnak azokkal a
ma is legjobbnak mondható hagyományaival,
amelyek közel negyven év nemegyszer — vagy majdnem mindig?! — vinaros története során
halmozódtak
fel, s az utóbbi két évtized alatt eléggé határozottan körvonalazódtak.
Továbbra
is a magyar kultúra egészét, annak jeliegzeiessegeit,
lenetosegeit,
értékrendjét tartjuk szem előtt. Nem akarunk lemondani a szomszédos szocialista országok és az ott élő magyarság irodalma, kultúrája rendszeres
bemutatásáról.
S természetesen ismertetni igyekszünk a tájegység minden olyan
művészeti,
tudományos és kultúrpolitikauag
fontos ereanmnyet, amelynek országos vagy
éppen azon túlmutató hatása és jelentősége van. Vagyis: a magas szinten mindig egyszerre nemzeti és egyetemes kuitura csakis oiyan érietemben helyi folyóirata szeretne lenni az újra megindult Tiszatáj, amelyben a hely a tájékozódásnak nem a horizontja, hanem a fókusza, a sajátunkká tett
kultúrának
nem a múzeuma, hanem az otthona, és a kultúra továbbfejlesztésre
érdemesnek vélt részének folyamatosan dolgozó műhelye.
3

A Tiszatájnak ez a száma még nemcsak attól van távol, amit
szeretnénk,
amit elterveztünk, hanem, abból is csak — mint egyetlen szám — megközelítőleg érzékeltethet valamit, ami mint erőfeszítés áll mögötte. A munkáját decemberben elkezdő szerkesztőség a legkülönfélébb nehézségekbe ütközött. Legnagyobb ezek közül az egykori szerzők egy részének a felfüggesztés és az egyre hosszabb megjelenési szünet miatti magatartása: sokan visszakérték
korábban beküldött kézirataikat, illetve nem adtak írást az indulni készülő lap
számára. A tájékozatlanságon alapuló bizonytalanság még sokaknál nem szűnt
meg, az elvileg is megtámogatott fenntartásokat még többen nem oldották fel.
A lehetőségeink és törekvéseink találkozása nyomán létrehozott számunkkal elsősorban egy országos viszonylatban sem jelentéktelen lapot szeretnénk
ismét
életre kelteni, a magyar szellemi élet működő részévé tenni.
Vannak esetek, amikor a csend is, a hallgatás is nagyon beszédes
lehet.
Az ilyen esetek azonban alighanem mindig a tiltakozás esetei. Olyan rosszul
választott vagy kikényszerített
félmegoldások,
amiket előbb-utóbb
valami
mással úgyis folytatni kell. Az érdemleges folytatások az építkező
cselekvés
valamilyen formáját öltik. S ha vannak — noha még kevesen és talán nem is
elegen —, akik. a továbbépítésre vállalkoznak, miért kell őket
fenntartással,
gyanakvással fogadni? Miért lenne jó az, ha nem kelne új életre a Tiszatáj?
Miért jó az, ha egy értelmes létező helyett nem a lét van, hanem
inkább
a semmi?
KAPOSI
MARTON

4

DOBAI PÉTER

A régi „Csongorád"
í.
Részletek egy múlt századi magyar

lexikonból:

„Csongrád, csinos mezőváros a hasonnevű megyében,
a Tisza jobbpartján; a Körös torkolatával szemben,
a hajdani P a r t h i s i u m helyén, 17 356
lakossal. Van itt katholikus és zsidó templom,
postahivatal és gőzhajóállomás, valamint vasútja
is van. Nagy határa általában homokos ugyan,
de meglehetős termékeny s a baromtenyésztésre
felette alkalmas. A várost szőlőskertek környezik,
melyekben gyenge, de jó ízű bor terem. Gabonán
kívül dohányt is jelentékeny mennyiségben termeszt;
szarvasmarhái igen szépek. Régi, Attila h u n király
által építtetett földvárának romjai még ma is
feltalálhatók a város alatt, a Tisza partján.
Határában sok sziksót sepernek. Csongrádot 1849.
júl. 30-án Haynau osztrák tábornok katonái
kirabolták és f ö l g y ú j t o t t á k . . . Messzebbi határában,
melynek felülete általában rónaság, csak itt-ott
e g y - e g y hányt halmot, ha látni, régente ezeket hadi czélokra
használták. Főbb termékei: tiszta búza, kétszeres,
árpa, zab, kukorica, dohány, görög és sárga dinnye.
Repczét és zöldségfélét is tetemes mennyiségben
termesztenek. N a g y kiterjedésű rétségei jó legelőül
szolgálnak és sok szénát teremnek. Fája igen kevés van.
Állattenyésztése virágzó. Legelterjedtebb a szarvasmarha-,
ló-, juh és sertéstenyésztés. Az ásványország terméskövet
és sziksót szolgáltat, előbbit alig, utóbbit bőven.
Ipara csekélyes, nemigen élénk. Említést
érdemel a Tiszán és a Körösön űzött tutajozás.
Népfaj táj a igen szépnek mondatik, különösen
a csongrádi leányok tűnnek elő szép, régies
viseletökben farsangi táncokon, menyegzőkön,
lakodalmakban és a vásárokat végző búcsúkban."

2.
Versajánlás: Váry Gellért, csongorádi
piaristának,
aki szép, szomorú,
sokatmesélő
könyvet
írt: „EMLÉKLAPOK CSONGORÁD M Ú L T J Á B Ó L "
c í m alatt é s kiadta s a j á t költségén, 1904-ben,
s z á m o s rajzzal mutatva m e g egy eltűnt, letűnt
alföldi, mezővárosi életkép-sor megidézésének
megindító, m e g h i t t é s dolgos rajongásával,
szülővárosa, s annak vidéke é s a Tisza iránt
életfogytiglan érzett, h o n v á g y a s h ű s é g é v e l .
D. P.

3.
Hogy meg- és elváltoznak még a házak is,
ha építő lakóik elköltöznek
és helyükre
idegen költözik. Elmozdulnak a falaik,
tetőik,
hiába őrzi híven a helyeket annyi
fényképe
azoknak, akik az életüket itt élték le!
A gyümölcsös kertek sorát sem ismerem
meg,
sem a várost védő Tiszagát lineáris
nyárfasorát,
sem a holtági s az ártéri
terebélyeket,
sem a piacteret, sem a strandot a
Körös-torkolatban,
sem a bökényi boldog, gazdag szőlő földeket,
sem a tőkéken az idei őszön is
tömöttre-érett,
telt, tüzes-zöld fürtöket, sem a
szüretet:
a munkát és az ünnepet, sem a
présházakat,
tudom, a Tiszatáj édene énbennem
elveszett,
el, együtt és egyszerre Teveled! És áltálad!
Katalin, serenissima, ha volna hozzám még utad!
Te örökre grata persona vagy emlékező
életemben!
A csendes csongrádi „tusculanum", a
tanyás-otthonos
ott-időzések
sora — annyi nyár! — emlékké
szőtte
és szövette magát az évek vetélőjén, de nem
hagyott
hátra kézbevehető
és kész szövést, csak szabad
szálakat, melyekkel
el-eljátszik
a
képzelet,
hogy azután elejtse-elfelejtse
az összes
fonalat!
Csák az áltwien-porcelánok
maradtak volna meg?
Csak az ezüst gyertyatartók?
Csák az állótükör?
Csák pár régi tárgy? Csák újra-olvashatatlan
levelek?
Csák néhány bútora a háznak? Csak a kerti kút kávája?
Csak az ugrásrákész megsemmisülés
volna itt a győztes?
Csak a „kultúra" vonná valami riasztó
rezignációba
a testi történteket?! —: Goethe Faustjából Gretchen dala:
„Was mein armes Herz hier
banget,
Was es zittert,
was
verlanget
Weisst Du, nur Du alléin
"

Augusztus van: a csillagok-bolygók
az oroszlán
jegyében.
A kalendáriumban:
Kisasszony hava. Hát hol a vad
vigano,
az a régen-viselt,
rövid szoknya, Katja?!
„Csongradina"!
6

Szótlan, szemérmes és védelmező emlékezettel
közelítek
a régi helyekhez, de aztán hirtelen minden újra vad lesz
és szabad, mint akkor! Húsz éve kimondott szavak
szólítanak.
hívnak, visszahívnak
a töltésen futó fasorba,
a partról be-és-bele a folyóba, a Tiszára
hívnak: egy mederbe döngölt cölöphöz
kötött
sajkába, csónakba, ladikba, egy
lélekvesztőbe
vagy be-és-bele a vízbe
egyenest:
meztelenné-úszni
újra magamat!

DOBAI PÉTER

Lendkerék
(Regényrészlet)
Triglav Dalma, talán, hogy pótolja a szegedi és a Szeged környéki szép
kirándulással a munkától elrabolt időt, ha lehet, még fokozta munkatempóját,
még korábban ment ki a kutatóárokhoz, és még későbben, holtfáradtan tért
vissza az „árkokból" a „Böskébe", szálláshelyére, az Erzsébet hotelbe. Egyik
este a főportás átadott neki egy levelezőlapot, mely a szeged-alsóvárosi plébániatemplomot ábrázolta, és a templommal egybeépült, egykori ferences rendi
kolostort, mely épületszárny ez idő szerint nem kolostor többé, hanem szociális
otthon. A lapot a tudós Bálint Sándor tudós tanítványa, Zsujti János adta postára. Pár sort írt csupán: megköszönte Dalmának a Szegeden és Szeged környékén tett szép kirándulást. Másnap este azonban már levél jött tőle, és ebben
szerelmet vallott Dalmának. Harmadnap este: táviratot küldött, amelyben elnézést kért azért, hogy levelével háborgatta Dalmát. Ám ugyanezen az estén megjelent a „Böskében" Ludrovay Emília, Sarusi Sarolta és Zsujtay Zsóka társaságában, s nyomban rátértek a lényegre: „Talán Átokházán, talán Ásotthalmon,
talán a mártélyi erdőben, netántalán az úszóházaknál a szegedi strandon —
mondta Dalmának Emília a maga mókázó módján, de azért most nagyon is
komoly dolgokról „szólani", egyenest közvetíteni, futárútban jött idős hölgy —,
szóval valahol aznap beléd szeretett, Dalma, és írt nekem, mégpedig azt: én kérjem meg neki a te kezedet, vagy hát legalábbis „puhatolnám ki", érzel-e őiránta
valami kis vonzalmat is. Mármint ezt kérdezi, forma szerint kérdezteti énáltalam
a Zsujti János." Dalma csak csendesen ült sokzsebes munkaoveralljában a három
derék csongrádi asszonyság előtt, aztán felkelt a székről, beszívta felső ajkát,
arca nem mutatta, hogy különösebben töprengett volna a válaszon.
— Nem. Azaz, így kéne ezt a Zsujti Jánosnak megmondani: Igen szép volt
az a nap Szegeden, meg még a mártélyi erdőben is, meg mindenütt, amerre jártunk. Köszönöm neki szépen azt a napot. Ha vonzalmat én nem is érzek Zsujti
János iránt, rokonszenvet és hálát azt igen. Szeretni őt én sose tudnám. Nem
megyek hozzá feleségül.
7

— Ejha, Dalma! Ez világos beszéd volt! így is lesz átadva a Zsujti Jánosnak, méghozzá: szó szerint így! — mondta Emília, és már mentek is, mind a
hárman, jól látva, Dalma mennyire fáradt, milyen szívesen zuhanyozna egyet,
mosná le magáról a kutatóárkok porát, a verítéket, és váltana végre nőre való
ruhát, a „benzinkutasoknak való" munkaoverall helyett. Elbúcsúztak Dalmától.
A „Böske" hodályszerű halljában annyit azért megjegyzett a Sarusi Sarolta:
— No . . . no . . . azért az évek azok csak mennek! Elgondolkozhatott volna
a Dalma egy kicsit tovább is a röptiben adott válaszán! Egy éjszakát azért csak
alhatott volna rá . . .
— Ugyan! Hát mit képzel az a Zsujti János magáról? Tudósnak tudós, nadehát hogy képzelt ő magának ilyen szép nőt feleségül, mint a Dalma?! — mondta
Ludrovay Emília, a kérdést a maga részéről ezzel lezárva.
Triglav Dalma másnap hajnalban Csongrád város kultúrházának és központi könyvtárának lestrapált, szürke gépkocsiján, hat órakor indult ki, a kutatóárkokhoz, a szarmata és avar sírhelyek feltárását folytatni. S ott dolgozott kint
napnyugtáig. Most már egyre minuciózusabb munkálatok folytak, mind több
lelet került napvilágra a föld alól. A pesti központi — az MTV — és a szegedi
regionális tévéstúdió operatőrei, riporterei, nemkülönben a rádióriporterek és
a pesti, szegedi, szolnoki, békéscsabai, debreceni, gyulai, hódmezővásárhelyi
újságírók: régen elutaztak már Csongrádról, belátva, felismerve és egymás közt
némi szakmai csalódással ki is mondva, hogy itt nem terem számukra babér —
legalábbis egyelőre nem —, nem is szólva az általuk remélt országos, sőt európai
szenzációról. Gondolták: most csak hadd folyjon tovább a lázas földtúrás, aztán,
ha valami „nagy lelet fölbukkan", akkor még visszatérnek. Egyikük-másikuk
azért még utoljára megpróbált interjút készíteni Triglav Dalmával, hogy legalább egy cikket írhasson Triglav Dalmáról, „a megszállott archeológusnőről",
de Dalma nem szívesen nyilatkozott, sem a munkájáról, mondván, hogy még
csak a munka elején járnak, sem az eddig talált leletek értékéről, mondván:
ezeknek felbecsülése még további és hosszas munkát igényel, és még kevésbé
óhajtott nyilatkozni a „sírok titkáról", ahogyan az egyik pesti újságíró a kérdést
megfogalmazta, melyre Dalma ezt válaszolta:
— Kérem szépen, a sírokban nincsenek titkok. A régi, a legrégebbi sírokban
sincsenek titkok. Az egyiptomi fáraók piramisaiban sincsenek titkok. Minek
akkor mégis feltárni a régi sírokat? Azért, mert minél régebbiek, minél távolabbiak tőlünk az időben, noha a „térben" itt vannak alig egy-két méternyi
mélységben a talpunk alatt, annál többet tudhatunk meg azoknak az embereknek az életéről, akik akkor és addig éltek, ameddig meg nem ásták nekik ezeket a sírgödröket. A régi sírokban nem titkok, hanem tudnivalók vannak a ma
élő emberek számára. Érdekes tudnivalók ezek, egyetlen igazi forrásai, kútfői,
„krónikái" az írásbeliségnélküli társadalmak, a törzsi közösségek történelemkutatásának. De ezek nem síri titkok, ezek emlékek, adalékok, töredékek, ahogy
mondtam: tudnivalók régen elsüllyedt, letűnt, ismeretlen időkből.
A televízió- és rádióriporterek és az újságírók végül is beérték ezzel az általános, tárgyszerű, minden feltűnést, szenzációt kerülő tájékoztatással. ígérték,
majd visszatérnek, ha az ásatások és a leletek értékelése előrehaladottabb stádiumba ér. „Akkor majd megint exponálni lehet ezt a témát." Dalmáról mindenesetre legalább egy tucat fényképet készítettek, és távoztak a kutatóárkok közeléből, elutaztak Csongrád városából. Az egyik pesti firkász — nyilván dühében

8

— annyit azért megjegyzett Dalmáról: „Szép nő, szép kis jégdarab, de valahogy
whisky n é l k ü l . . . "
Nem így azonban a jó csongrádiak, ö k másképpen vélekedtek, mint a televíziósok, rádiósok, újságírók, fotósok. Nagy „ásatások" kezdődtek a Csongrád
körüli kertes házakban, néhol még a féltett szőlőkben, a gyümölcsösökben is.
Az amatőr „archeológusok" közül sokan Attila hun fejedelem sírját keresték,
akit a néphiedelem és a legendák szerint a Tiszába temettek, s ki tudhatja, a
Tisza melyik ágába, melyik holtágába, melyik, azóta magának régen más medret
mosott Tisza-ágba. Néhány csongrádi őslakos, de sok falusi-tanyasi férfi is, idősek, fiatalok egyaránt: buzgón ástak saját kertjükben, szőlőjükben, Tisza-parti
telkükön, háztáji földjükben, remélve, hogy „ásatásaikkal" újabb sírokra fognak
bukkanni. A városon kívül fekvő telkeken még nagyobb ütemben folytak ezek
a „magánerős" ásatások, sokszor minden egyéb, ilyenkor szokásos és szükséges
szezonális haszonmunka helyett. Mindaddig, amíg egy ilyen lelkes, lázas vasárnapi ásatás alkalmával, néhány jó csongrádi gazda — borozva-régészkedve —
föl nem ásott egy lucernásban egy tömegsírt, amelyről még a laikusok is könynyen megállapíthatták, hogy a feltárt tömegsír: a második világháborúból való.
Ide nem is az archeológusok szálltak ki, hanem a Köjál. A tömegsírban — föltehetőleg egy véres kézitusában, gépfegyverekkel és kézigránátokkal megvívott
közelharcban elesett — s csak alig valószínűsíthetően, semmiképpen sem azononosíthatóan immár: magyar, szovjet és német katonák csontvázai feküdtek, egymás mellett és fölött, a csontsérülésekből világosan látszott: a közelharc, a kézitusa pokoli lezajlása, nyilván kézigránátok és géppisztolysorozatok roncsolták
szét a katonák koponyáját, gerincoszlopát, válluk, karjuk, combjuk, medencéjük csontját. Bizottság szállt ki a helyszínre, a katonák egymástól immár elkülöníthetetlen csontvázát, koponyáját, fegyverzetük, zubbonygombjaik, derékszíjcsatjaik, rohamsisakjaik, bakancsaik, csizmáik, tölténytáskáik, kulacsaik maradványára meszet öntöttek, és emlékjel tétele nélkül visszaföldelték a második
világháborús tömegsírt. A visszaföldeléskor ott állt a csongrádi plébános, imádkozott, mögötte fekete fejkendős, fekete ruhás öregasszonyok álltak, ők is imádkoztak. A tömegsírra nem emeltek hantot, keresztet nem állítottak, füvet és vadvirágot ültettek a gyermekjátszótérnyi terület, a lucernás szélén. A városi tanács
illetékes szervei falragaszokon, plakátokon, a városon kívül: gépkocsikra szerelt
hangszórókon keresztül fölszólították a lakosságot, a szőlőgazdákat, a telektulajdonosokat, a gyümölcsöskertek birtokosait, hogy mindennemű „ásatást" szüntessenek be, ne kutassák tovább Attila sírját, ne keressenek háztáji telkeiken,
kertjeikben, szőlőikben, gyümölcsöseikben se avar, se szarmata, se ószláv, se
tatár, se török temetőket. A magánjellegű régészeti ásatások lassan abbamaradtak, csak Triglav Dalma folytatta munkáját a kutatóárkokban. Az ő számára
továbbra is minden lehető segítséget biztosított a város. Az emberek pedig viszszatértek a természet, az évadok forgása szerint való megszokott, szükséges és
valóságos munkákhoz, a tisztes „mezei szorgalomba". Volt kivétel: a plébános.
Az ő vezetésével néhány férfi éjszaka fölásta az erődszerű, múlt század eleji
plébániaépület pincéit. Valóságos borkatakombák voltak valaha ezek a mély és
hosszú pinceterek. A hatalmas, udvarház jellegű épület alatt, a boltíves, mély
pincékben csakugyan találtak néhány emberi csontmaradványt. A plébános
nyomban hajnalban küldetett dr. Triglav Dalmáért, hogy fontos közölnivalója
volna, de az archeológusnő csak este jött a plébániára, amikor a maga aznapi
munkájával végzett, kint a kutatóárkokban. Vastag templomi gyertyával a kezében, maga a plébános haladt Dalma előtt, vezetve őt, le az időtlenségbe, az egy9

kori udvarház pincéiben felásott sötét vermekhez. A plébános még akkor is tartotta a hatalmas gyertyát, amikor az archeológusnő, aki szokásos kekiszínű, sokzsebes munkaoverallját viselte — „mintha egy benzinkutas volna, nő létire cippes-slicces férfinadrágot hord", mondták Dalmáról a csongrádi nők —, overallja
egyik nadrágszárzsebéből speciális gyújtólencséjű, nagy fényerejű, pontra-tenyérnyi-foltnagyságra-körre és nagy sugarú körre változtatható fókuszú zseblámpát vett elő, és azzal pásztázta végig a vermekben heverő csontmaradványokat, koponyákat. Az egyik verembe beugrott, leguggolt, később letérdelt, letette
maga mellé és rögzítette a zseblámpát, csipeszeket és egyéb finom régészeti szerszámokat vett elő overallja különböző mély, bő zsebeiből, hosszasan tanulmányozta, vizsgálta az emberi csontmaradványokat. A plébános a verem szélén állt,
kezében a kukoricacső vastagságú gyertyával, és áhítattal vegyes félelemmel
nézte a fiatal nőt, aki a koponyák, csontvázrészek között térdelt és dolgozott.
Múlt az idő, Dalma mindegyre még a csontokat vizsgálta, most zseblámpáját
az egyik koponya tetejére tette, hogy bevilágítsa az egész sírvermet. Egy egész
halom csontvázra „esett" a fény.
— Tetszik kérni, kisasszony, egy kis szíverősítőt, ott lent abban a hideg
veremben még meghűl, igazi csongrádi szilvapálinka, hozassak, kisasszony? —
kérdezte a plébános, aki kissé elhátrált a sötét, mély verem szélétől, mert a
földje — a plébános közel 100 kilogrammos testsúlyától — kezdett aláperegni,
nyílni, hasadozni, egy helyen meg is omlott a gödör peremén a frissen felásott,
fekete föld. Sötét és fekete volt az egész hatalmas pincetér, sötét és fekete volt
a verem, sötétek, feketék, salétromosak, penészesek, pókhálósak voltak a súlyos,
százados falak, a boltívek, csak a csontok fehérlettek Dalma lámpájának fényében. Fenyegető „fehérlés" volt ez, még a mázsás súlyú papnak is, aki pedig
nyilván hitte — hiszen prédikálta —, hogy halálunk után lelkünk Jézus Krisztus urunkban föltámad, és az örök világosságba jut, az örök kegyelembe, és ami
marad testünkből, az csak por, porhüvely, amelyből fel a mennyekbe száll a
lelkünk. Aligha ismerhette azonban a csongrádi plébános a halhatatlan német
lovagköltő, Walter von der Vogelweide ama versét: „Arról álmodtam én, hogy
az egész világ enyém, hogy miközben testem azt tehet itt lent a földön, amit
áhít, addig a lelkem, ha majd ... hát pihen odafenn a
Mennyben..
— Köszönöm szépen, plébános úr, majd inkább fent iszom egy kupicával
— mondta Dalma a verem mélyéből.
— Ahogy tetszik, kisasszony. Miféle holtak lehetnek ezek odalent?
— Azt hiszem, plébános úr, nagyon érdekes sírt tetszett t a l á l n i . . .
— Igen? Régi?
— Jóval régebbi sír ez, mint maga a plébánia, sokkal régebbi magánál a
templomnál is, afelől biztos vagyok.
— Igen. Igen. Azt mindjárt gyanítottam én is, kisasszony.
— Bizonyos jelek arra vallanak, pár pengetöredék... jatagánokból való,
meg néhány tőrkés darabja, hogy ezek itt valaha török katonák lehettek, janicsárok, gyalogos katonák, semmiképpen nem szpáhik, nem l o v a s o k . . .
— Hogyan lehetne azt ma már tudni? — vágott nagy izgalommal Dalma
szavába a plébános. — Meglehet az is, hogy tatár sírok v a g y . . . esetleg . . .
— Az kizárt, plébános úr — mondta Dalma. Hosszan tartó csend következett, a plébános arcát megvilágította a lobogó gyertyafény és látszott vonásain,
hogy borzadással, irtózattal, legalábbis félelemmel figyeli a fiatal tudós nőt, aki
lent a hideg, fekete veremben elmélyülten tanulmányozza a koponyákat, a csontváztöredékeket, a jól kivehető ütés-bezúzás-vágás nyomokat a homlokcsonton,
10

a koponyatetőn, a járomcsonton, az arckoponya más részein, az alsó állkapcson,
a fogsoron. Némelyik koponyán pedig fent, a szemöldökcsonton vagy a halántékcsonton látszott: mind erőszakos halállal haltak meg, harcban. Jelek szerint:
váratlan támadás, meglepetésszerű lerohanás érhette őket, és a támadók lehettek túlerőben. Dalma egy kis katonai ásóval, mely overallja széles bőrövén függött fém karabineren, fölásott egy-egy darab fekete földgödröt a csontvázak,
a koponyák között. Innen is tőrkések, jatagánpengék darabjai fordultak ki, és
megvillantak — még egyszer újra megvillantak, mint valaha régen, annyi harcban és az utolsó harcban is, amit azok, akik ezeket a pengéket forgatták, már
nem élték túl — Triglav Dalma ultramodern, speciális zseblámpájának XX. századi fényében, megvillantak még egyszer a kutatólámpa sugarának fókuszában,
és ebben volt valami ijesztő a plébános számára, hogy mi, maga se tudta, de
keresztet vetett, noha immár azt legalább tudta: nem keresztény emberek koponyáit, csontvázait rejtő verem fölött áll templomi gyertyájával, hanem hitetlen,
pogány török harcosok földi maradványaira esik a keresztény, a katolikus templom gyertyájának halvány fénye. Eközben a plébános halkan magához szólította
a pincébe ugyan lemerészkedő, de már a feltárt vermekhez tíz lépés közelségbe
sem közelítő házvezetőnőjét, suttogva mondta a testes, nagydarab, túlságosan is
dúskeblű, egész testében erős, robosztus asszonynak, hogy hozzon neki pálinkát,
mindjárt két decit egyszerre, merthogy hideg volt ott a sírvermek szélén álldogálni, a pincetermek százados boltívei alatt. Emma máris ment, hozta a szeszt,
amit a plébános egy hajtásra meg is ivott, egyetlen köhintés, krákogás nélkül.
Emma asszony tíz esztendeje vezette a plébános háztartását, pontosan azóta,
mióta eltemette férjét, pedig a plébános nem volt hajlandó egyházi temetésben
részesíteni Emma urát, az utolsó kenetet sem adta fel, mivel Emma asszony
férje: öngyilkos lett, máig tisztázatlan okokból, azóta sem világos körülmények
között. Egyes szemtanúk szerint, noha este, legalábbis alkony volt már azon az
őszi napon: Emma férje 350 köbcentis motorkerékpárjával — egy régi, de nagyon jól karbantartott BMW-motorral — a Tisza-gát töltésútjárói — a szemtanúk szerint szántszándékkal —, a Tisza cukrászda és fagylaltozótól nem meszszire: nagy sebességgel belehajtott az akkor áradásban lévő, magas Tiszába,
holttestét elsodorta a folyó, napok múlva halászták ki, messze délre Csongrádtól,
a BMW-motorkerékpárt, amit azonnal elnyelt a Tisza, később — az ár levonulása után — kiemelték, és egy szentesi motorszerelő megvette a roncsot, megjavította, és száguldozik vele azóta is. Emma férje se búcsúlevelet, sem végrendeletet nem hagyott feleségének, ezért aztán a csongrádiak egy része azt tartotta: véletlen baleset volt, megcsúszott a sáros töltésúton, és a nehéz motor
azonnal a megáradt folyó fenekére húzta, mások viszont azt mondták: ,,Hja, azt
a dög nehéz motort, azt szerette olajozni, babusgatni, szerelgetni, meg is tudta
lovagolni, mármint a motort, de nem az Emmát!" A szerencsétlenség után Emma
az Evangéliumot olvasta, újra meg újra, aztán az Ószövetséget, minden istentiszteletre eljárt, folyton imádkozott, bőrkötésű régi Bibliát vett egy szegedi
antikváriumban, azután, a szigorúan megtartott gyászév letelte után, elszegődött a plébános házvezetőnőjének. Ludrovay Emília szerint nem csak házvezetőnek, hanem ahhoz a munkához tartozó egyéb „mindenesnek" is, lett légyen
az a „házvezetőnői murika akár nappali asszonymunka, akár éjszakai asszonymunka, ellátja Emma egyaránt mind a k e t t ő t . . . hiszen van az Emmának arravalósága bőven is .. elöl i s . . . hátul is, mellye is, fara is vérmes forma, azután
meg még mindig lehet eleget imádkozni, bújni a Bibliát, elmélyedezni az Evangéliumban, hiszen sokféle „szenteltvíz" van, és hát Jézus Krisztus urunk is nem
megbocsátotta minden vétkét bűnbánó Magdolnának? Miért ne tehetné meg
11

ugyanezt akkor Isten szolgája is, a csongorádi plébános? Megteszi az! Akár
minden egyes „iccaka" után is, már hogyne is tenné meg! Ha már ugye egyszer
van is neki mi alól föloldoznia az E m m á t . . . " Mindez persze afféle pletykabeszéd volt, meglehet, csak Ludrovay Emília fantáziája volt túlságosan élénk,
és az őmaga vérmességét mondta Emmára, kit sohasem szívlelt, pedig egy osztályba jártak, egy padban is ültek, ugyanabban az elemi, ezután polgári iskolában, és későbben is: együtt tették le a maturavizsgákat a csongrádi gimnáziumban. Ludrovay Emília későbben egyetemet is végzett, fent Pesten, s míg nyugdíjba nem ment — 55. életévében —, patikus volt szülővárosában és — egy-két
évig, egy-egy összeveszésből kifolyólag „fölmondva" ott — más Csongrád megyei, Békés megyei városokban, nagyközségekben is.
Amikor Triglav Dalma kimászott végre a veremből, és kikapcsolta Varta—
Daimon 6V, 2,4 W elemes, „Hella" munkalámpáját, a plébános nagy tisztelettel
kérdezte meg tőle:
— Meginvitálhatom a kisasszonyt, hogy nálam vacsorázzék? Bizonyára igen
éhes lehet, ma is egész nap kint dolgozott a szabad ég alatt a forróságban, én
meg most este ide hívattam ebbe a hideg p i n c é b e . . . ebbe a nyirkos, fekete
verembe, kérem, ne utasítsa vissza a meghívásomat !
— Köszönöm, plébános úr, szívesen, ha ugyan nem volna mégis illőbb, hogy
egy másik alkalommal, hogy ne ebben az overallban . . .
— Ugyan! Munkaruha, aminthogy a papi ruha is munkaruha, kisasszony!
Egyáltalán ne zavartassa magát. Emma, a házvezetőnőm, amíg a kisasszony
kezet mos, meg is terít, két személyre, nagyon megtisztel, ha elfogadja a meghívást, annyi mindent szeretnék kérdezni is ezekről a koponyákról, csontokról —
mondta a plébános, amikor már fölfelé haladtak a nedves, penészes, töredezett
pincelépcsőkön, és most ismét ő világította meg az utat Dalma előtt a templomi
gyertyával. Nem is leplezte örömét, hogy végre távoztak a pincéből, a sírvermek
közeléből.
— Emma majd nyomban meg is mutatja, hol mosakodhat meg a kisasszony.
Ad a kisasszonynak szappant, tiszta törülközőt, akár még arra is megkérheti
Emmát, hogy mossa meg a haját, meglehet, pókhálós lett odalent, meg a por is
egész nap a kutatóárkokban . . . Emma várja. Én pedig majd az ebédlőben fogom
várni...
— Mindjárt ott leszek, hajmosás nem lesz most, plébános ú r . . . — mondta
nevetve Dalma — . . . az tudja, eltartana egy darabig, meg a maguk kedves kis
„Böskéjében" megmosom a hajamat én magam, ha pókhálós lett netán!
— Jó, jó, én várom az ebédlőben, Emma a konyhában van most, ott várja,
majd ő megmutatja a fürdőszobát.
Triglav Dalma hamarosan megjelent az ebédlőben, ahová Emma „kalauzolta", éspedig szó szerint „kalauzolta", mivel a plébánia épülete nagy volt, tele
szobákkal, dolgozó- és dohányzószobákkal, könyvtárszobával, plébániai irodahelyiségekkel, vendégszobákkal, Emmának magának is két külön szobája volt
ebben a hatalmas, már tornácában, verandájában is zömök, erődszerű, egykori
magyar nemesi udvarházban, mely, ki tudja milyen kezeken-utakon jutott végül
is a katolikus anyaszentegyház kezére.
Az ebédlőasztal méretei méltók voltak a plébániaépület méreteihez. Egy-egy
gyertya lobogott ezüst gyertyatartókban az enyhén tojásdad alakú, faragott lábú.
nehéz — „még az ánti világból való" — ebédlőasztal „ellipszisének" két középpontján, az evőeszközök: óezüstből, a tálak, tányérok: meisseni porcelánból va12

lók, az abrosz hófehér, nemes anyagból, a magas támlájú, faragott lábú, bársonyhuzatú székek és az ebédlő pohárszéke, minden más bútora is: akár egy
kanonok, egy prépost, ha ugyan nem egyenesen egy püspök ebédlőjének berendezése lehetett volna, és nem „Csongrád" plébánosáé. Szilvapálinka szikrázott
a talpas és metszett kristálypoharakban, a tüzes szesztől éppen csak tenyérnyi
távolságban bökényi vörösbor sötétlett, de valami lánggal a sötétjében. A tálon:
hideg sült pecsenye, házikolbász, tepertő, disznósajt, szín-sovány és mellette zsíros szegélyű sonkaszeletek, abált szalonna, juhsajt, füstölt sajt, mindehhez egy
másik kancsóban: Balaton vidéki fehér pecsenyebor, „édes-száraz", ahogyan a
plébános nevezte, amikor Dalmát kínálta, válasszon, szedjen a tálból a tányérjára, amit kíván. Nyomban mondta a plébános, hogy ezután eper- és málnafagylaltot fognak enni, tejszínnel, csak előbb egy kicsit „együnk valami alföldies húsosságot", ahogy a középkori konyhákhoz méltó nehéz terítékre mutatott nyájasan, és koccintásra emelte a metszett kristálypoharat a szilvapálinkával. Dalma kiitta a pálinkát, és csak azután mondta nevetve:
— Én ugyan nem fogyókúrázom, plébános úr, de hát vacsora ez? Nem
lakoma inkább? Ha nem egyenesen lakodalom?
— Lakodalom..., tudja kisasszony, mennyi, de mennyi lakodalomban voltam én életemben! És aztán meg mennyi halotti toron? Mi ez a szerény étek
ahhoz képest? Ez igenis: vacsora. Hej! Na de várjon csak, kisasszony! Hogy én
ezt el tudtam felejteni! Valami nagyon finomat hozok! Olyat úgyse evett még!
Hozom!
Ezt a finomságot nem Emma, hanem személyesen a plébános hozta be, és
saját kezűleg tette Dalma tányérjára. Várta, figyelte, elégedett, nagy, szinte
bölcs mosollyal: a hatást. Dalma mosolyogva nézett a papra, kérdezte:
— Hát már nem is tudtam, mit tetszik behozni még ehhez a „kis vacsorához", gondoltam, ha már plébánián vacsorázom, plébánossal vacsorázom...,
akkor csak az ostya j ö h e t . . .
— Leányom! E z . . . ez mozzarella fresca! Bivaly tej bői készített túró! Ha
jobban hagyom kicsit kiszáradni, akkor is bivalytej, de akkor már sajtnak eszi
az ember! Gyakran járok át Jugoszláviába, h á t . . . j ó . . . a Délvidékre, ugye,
meg a régi bánáti, bánsági részekbe is. Na ott van nekem egy jó emberem, tőle
való a bivaly tej, kisasszony! Különben amúgy eredetre nézve, ez afféle olasz
eledel, úgyszólván az olaszok egyik nemzeti eledele, mint a pizza, meg a pasta
sciutta . . . frutti di mare . . . Igen ám, csakhogy az én derék szabadkai emberemnek o l a s z . . . vagyishát félig olasz, félig dalmát a hitvese, és ők mindenképpen
beszerzik, meg úgy ahogy azt a talján csinálja, el is készítik a mozzarellát! No,
kóstolja hát meg!
— Tényleg nagyon finom! Kicsit csípős, de nagyon finom! Én is jártam
Olaszországban, ezt az ételt valahogy mégsem kínálták, vagy én nem kértem . . .
— mondta Dalma, miután megkóstolta a bivaly tej bői készült túrót, és nyomban
rá, minthogy a plébános közben ismét töltött mindkettőjüknek a szilvapálinkából, ivott is, mert a „délvidéki mozzarella" jobban csípte a száját, mint a csongrádi szilvapálinka.
— No én most már nem is zaklatom a kisasszonyt, vesz, amit kíván, én
most inkább hallgatom, miféle megállapításokra is jutott azokban a hamarjában megnézett sírvermekben? De közben is ám, egyék-igyék! — mondta a plébános, közben újra töltötte a pálinkás poharakat.
— Megállapítás az persze túlzás, plébános úr, de azok a koponyák, csontvázak itt lent alattunk — mondta mosolyogva Dalma — szám szerint hét csont13

váz darabjai, azok török katonák csontjai. Mind erőszakos halállal haltak meg,
de nem csatában.
— Ezt aztán meg honnan tetszik tudni, kisasszony? — kérdezte a plébános
őszinte meglepetéssel és kíváncsisággal.
— Ismeretesek a törökök temetkezési szokásai nagyobb csaták, de akár
kisebb ütközetek vagy akár csak egyes portyák során elesett katonáikat, különböző rangú parancsnokaikat illetően. De itt, alattunk, ebben a veremben, a
koponyákon, a kulcscsontokon, a csigolyákon, a felkarcsontokon és még az
egy-két megmaradt bordán is látható törések, csontsebek nem katonai fegyvertől valóak, nem kardtól, szablyától, sokkal inkább nehéz durungoktól, bunkóktól vagy éppen kődaraboktól valók. A kardok, a szablyák pengéje, a csáklyák
vagy a fokosok éle egészen más jellegű csontsebeket hagy a koponyán és más
csontrészeken. Másképp okoz például csonttörést is egy kardpenge, mint mondjuk egy durung, még akkor is, ha az áldozat szempontjából az eredmény egyremegy, mert ugyanaz . . .
— Hát igen . . . igen, az biztos — mondta halkan a plébános. Közben újra
töltött a metszett kristálypoharakba. Dalma érezte, hogy kezd becsípni, nem
a bivalytejből való túrótól, hanem a csongrádi szilvapálinkától, de azért ivott
egy kortyot, és folytatta az „alattuki" vermek csontjain tett észrevételeinek
elmondását, megjegyezve ismét, hogy ezek nem bizonyítható megállapítások az
ő részéről, csupán észrevételek, feltételezések.
— Ök persze, ők, ott lent, alattunk, azokban a vermekben, amíg éltek, ők
bizonyára jatagánpengével, tőrkéssel vagy buzogányokkal védekezhettek, mivel
afelől semmi kétség, hogy ők katonák voltak. Viszont a támadóik, azok valószínűleg nem voltak katonák, parasztok lehettek, bosszút álltak valamiért, meglepetésszerűen üthettek rajta azon a hét török janicsáron. Vagy egyszerűen, túlerőben voltak, többen lehettek, mint azok heten, és arra ment a harc, hogy
kifosszák őket, ami nyilván sikerült is nekik, mert különben jóval több dolognak kellett volna lennie abban az alattunki veremben — mondta Dalma, megint
mosolyogva, mert jól látta: a nagydarab, tagbaszakadt plébános most már egyre
kevésbé örül annak, hogy háza alatt, vagyis a pincéjében török katonák csontjai
porladoznak, és ő fölöttük eszik-iszik, alszik-imádkozik —, például egynéhány
pénzérmének, rézből, ezüstből, de még akár aranyból is, értékesebb és főleg épen
maradt fegyvereknek, talizmánoknak, amuletteknek, amit a török harcosok mindig is viseltek, de ennek semmi nyomát nem látom, ezért szinte biztos az, hogy
kifosztották őket, nyomban azután, hogy végeztek velük. Az a pár jatagánpenge,
az is persze darabokban, meg néhány tőrkés hegye vagy töve: a harc közben
törhetett el. Nyilván utolsó leheletükig ellenálltak, erre utalnak a koponyákon
és a csontvázuk egyéb részein látható iszonyatos törések, bezúzások, csontsebek,
de ezek közül egyik sem kardpengétől származott. Parasztok végeztek velük,
durungokkal, bunkókkal, husángokkal, kődarabokkal.
— Mennyi titkot is rejtenek a sírok, és a világ sírokkal van tele, az utak
alatt, amelyeken járunk: sírok vannak, úgy látszik a házak alatt, amelyekben
mi lakunk és élünk: ugyancsak sírok vannak, és sírok vannak a búzaföldek
alatt is, ahol mindennapi kenyerünket érleli az áldott n a p s u g á r . . . — meditált
komoran a plébános. Komoran ivott is egyet erre, Dalma ezúttal nem ivott vele.
Érezte, arca kivörösödött, álom jött szemére, ott helyben, a támlás széken, a
hatalmas terített asztalra borulva el tudott volna aludni, de erőt vett magán.
— Honnan tudja mindezt, kisasszony, hiszen még olyan fiatal!
— Ezt? — kérdezte vissza Dalma álmosan, halkan, először nem is igen értve
a pap kérdését — . . . ezt meglehetős alapossággal tanulmányozhattuk a mohácsi
14

csatasíkon, ez persze egy feltételezett térség, nem tudni máig pontosan, hol zajlott le az ü t k ö z e t . . . mégis, a mohácsi tömegsírfeltárásoknál volt elég időnk,
azazhogy éppen elég török és magyar koponyánk és csontvázunk, hogy megfigyelhessük, milyen csonttöréseket, csontsebeket hagynak hátra a kardpengék,
a csáklyák, a lándzsák, a buzogányok, a jatagánok... a szablyák és azok ott,
a mohácsi tömegsírban feltárt csontmaradványokon látható törések, sebek, egészen más jellegűek, mint ezé a hét töröké, aki itt lent porlad mialattunk
...
— Értem, kisasszony. H á t . . . egészségére! — mondta a plébános. Koccintottak, ittak.
— Egyszóval a mohácsi csatatéren is dolgozott a kisasszony?
— Igen. Nagy szerencsém volt, mert akkor én még éppen csak végzős egyetemista voltam, de az antropológiaprofesszorom magával vitt engem is Mohácsra,
mivel tudtam gyorsírni, ő pedig nagyon szeretett diktálni, viszont a magnetofont
nagyon utálta, és így ott a mohácsi tömegsírfeltárások helyszínén a professzor
úr nekem diktálta le első megfigyeléseit, észrevételeit, feltételezéseit, amiket
azután Pestre visszatérve én tisztáztam, leírtam, legépeltem neki. A professzor
úr ezt az én szerény, semmi kis munkámat azzal honorálta, hogy a következő
évben két hónapos itáliai ösztöndíjat járt ki n e k e m . . .
— Már hogyan volna „semmi kis munka a gyorsírás", Dalma kisasszony?
— Az. Én a nagyanyámtól egyféle avult, anyámtól pedig egy ma használatos, új gyorsírást tanultam, és nem volt valami nehéz.
— Itália! — mondta hangosan sóhajtva a plébános. Arca most nagyon
„csongrádi", nagyon „magyar", nagyon „alföldi" volt. Egy pillanatra behunyta
a szemét, mint az ember, amikor emlékeit, lehetőségeit vagy reményképeit
akarja látni és nem életének valóságát, mindennapi valóságát, nem saját lett
önmagát, hanem azt a nem létező embert, akiről hiszi, képzeli, hogy lehetett
volna. H a . . . H a ! . . . „Ha." Az emberi sorsokban nincsen: ha. Csak az emberi
nyelvben létezik a: ha. Szólás. Kifejezés. „Hogyha í g y . . . hogyha úgy történt
v o l n a . . . " —: afféle kötőszó, kétséges még az is, van önmagában, önálló jelentése — a nyelvben, nemhogy az é l e t b e n . . . —, „ha" azt, hogy: ha elkülönítjük
az előtte vagy utána kimondott szavaktól.
— Igen, Itália! Részt vehettem az ott folyó, új etruszk ásatásokban is, Etruriában, Tuscániában, Tarquiniában és valamennyire még, amennyire a latin
alapján lehet, egy kicsit még olaszul is megtanultam . . .
— Milyen fiatal még ön, kisasszony, és mégis, ifjú, irigylésreméltóan ifjú
kora ellenére: milyen művelt, mennyit tud, archeológia, antropológia, és mennyi
szép helyén járt a világnak. Itália! Igen, ne tiltakozzon és ne szerénykedjen —
mondta Dalmának hevesen, lelkesen és kedvesen a nagyvilágban sohasem járt
csongrádi plébános, látva Dalma mosolyát, nem vette észre, hogy ez már csaknem álomi mosoly —, igen, ö n olyan művelt, kedves Dalma kisasszony, akár
a pannonhalmi vagy a tihanyi apát úr!
Dalma nevetett. Hogy leküzdje végre a szilvapálinka okozta enyhe, mégis
kellemes szédülést, és hogy úrrá legyen elnyomó álmosságán, evett egy-két falat
ételt, sonkát és sültet, a szalonnát, a kolbászt, főleg pedig a sötét lángú bökényi
vörösbort azonban határozottan elhárította, nemkülönben a hideg sültet, a tepertőt, akárcsak az „édes-száraz" fehérbort, még kevésbé kívánt eper- vagy málnafagylaltot enni, „sok tejszínhabbal".
— H á t . . . hát! Csak nem várhatta tőlem Dalma kisasszony, hogy egy kávéskanál szódabikarbónával fogom megkínálni!
15

— A végén még majd fog pedig kelleni az i s . . . — mondta nevetve Dalma.
— Áh! Arra nem lesz szüksége ennél az asztalnál, kisasszony! Ez a szilvapálinka tökéletesen rendbehozza a gyomrát!
— Az l e h e t . . . i g e n . . . esetleg, na de nem hinném, hogy mondjuk a legjobb
orvosság volna . . .
— No például mire nem?!
— Például? Hát én már nem is tudom, mit szerettem volna az előbb mondani. Gondűző ez a szesz, annyi biztos, de áloműzőnek azért én mégsem mondanám, plébános úr! Vagy az is volna? — kérdezte Dalma kedves mosollyal, mert
látta, hogy a pap most valami méltó, nemes megoldáson töri a fejét, mielőtt
válaszolna a mókából föltett kérdésre.
— Kávét vagy teát azt inna-e, kisasszony?
— Isten őrizzen! Köszönöm szépen, de túlságosan is jól tetszett tartani
engem.
— Én pedig sokat tanultam magától, Dalma kisasszony! És ez nem ám
udvarlás! Ez szentigaz, mert ugye az udvarlás az már egészen másvalami . . .
Bizony! És igen nagy örömet okozott nekem, hogy eljött hozzám, lejött velem
a plébánia pincéjébe, megnézte azokat a sírvermeket, itt alattunk, ahogy mondj a . . . , és megvizsgálta azokat a csontokat egész napi fárasztó munkája után, szabad ég alatt, augusztusi, alföldi hőségben, és főleg azzal örvendeztetett meg egy
nemhogy etruszk s í r o k a t . . . hanem még magát Rómát soha életében nem járt
öregembert, hogy elfogadta meghívásomat, hogy velem vacsorázott...
— Kimennék én most elmosogatni, plébános úr . . .
— Micsoda?! Méghogy elmosogatni! Az egyedül Emmára tartozik, Emma
dolga!
— Közben kicsit fölfrissülnék, amíg segítek Emma asszonynak . . .
— Szó se lehet róla! — kiáltotta a plébános vörös arccal.
— Jawohl, Herr Gastgeber! — mondta Dalma, és mókásan szalutált, kicsit
föl is rezzent a dörgő hangra.
— Emma! — kiáltotta a plébános, mint akinek végre eszébe ötlött a méltó
és nemes, valamint a helyzet ünnepélyességéhez illő megoldás. Emma kisvártatva megjelent a magas szárnyasajtóban.
— Emma, kedves — mondta most az asszonynak halk és szívélyes, ám mégsem „kérő", hanem igenis utasító hangon a plébános — h á t . . . ö ö ö . . . a tudós
kisasszony kimerült egy k i c s i t . . .
— No és, hát tetszik talán ezen még csodálkozni is? Nem mindenki issza
reggelire is, estebédre is a csongrádi szilvapálinkát, olyan bizonyos afelől, hogy
az bizony nem szesz, hanem gyógyszer... mint issza azt a plébános úr! —
mondta Emma erélyesen is, tréfásan is.
— Emma, hát nem hagy végre kibeszélni engem?
— Jó jó, csak most meg azt ne tessék kérni tőlem, hogy ugyan már ugorjak
el, vagy szalasszak át valakit Békés megyébe, Füzesgyarmatra, merthogy ottan
„fundáltatott", ahogy a jómúltkor is tetszett mondani, valami príma szesz,
valami barackpálinka, „nektár", nedű", vagy mit tudom én micsodának tetszett
nevezni azt a büdös füzesgyarmati kisüstit, amiből aztán nem „kis üstöt", hanem ráadásul egy jó három üveggel tetszett hozatni, olyan lázas sietséggel,
mintha ez a „gyöngécske" csongrádi szilvapálinka már nem is vinné épp oly
gyorsan a sírjába, azt, aki issza, mint amaz a másik, a füzesgyarmati rohadt
meg férges, meg korán lehullott, meg soha nem válogatott barackból főzött
„gyógyszesz"! — hadarta Emma energikusan, dühösen, s hiába is akart, a plébános nem bírt az asszony szavába vágni. Dalma nevetett.
16

— Emma! — mondta végre valami engesztelő, ugyanakkor kiengesztelést
váró, mégis sötét haragot sejtető hangsúllyal a plébános. Fel is kelt, nagyobb
nyomaték kedvéért a támlás karosszékéből.
— Akkor se megyek Füzesgyarmatra, se ma, se holnap! És mást se „szalasztók" át oda! . . .Ma! Lassan éjszaka lesz itt Csongrádon is, nemhogy Füzesgyarmaton, ahová a múltkor különben is késve tetszett érkezni a temetésre, pedig külön a plébános urat kérték, merthogy azok születésre innen valók voltak...
— Emma!
— örült is ám a plébános úr késésének a füzesgyarmati pap! Már az összes
koszorú, az összes virágcsokor ott volt a hanton, már a fejfát is odatűzték a
helyére, amikor meg tetszett érkezni Füzesgyarmatra, de akkor se rögvest a
temetőbe, hanem a Glatz Mihályhoz, aki, ugye, nagyon ért a pálinkafőzéshez...
— Emma! Hát ki kérte magát, hogy most vagy akár holnap, Füzesgyarmatra menjen?!
— Gondolom, valami dolog azért csak akadhatott, ha hívni tetszett!
— Igen. Kérem, Emma, hogy legyen szíves tegyen két új gyertyát a gyertyatartókba, merthogy ezek már csonkig égtek . . .
— Az már más. Máris megyek, hozom a két új g y e r t y á t . . .
— De ez még nem minden, Emma!
— Mindjárt sejtettem! Ne haragudjék, Dalma kisasszony — fordult most
Emma végre a vendég felé —, de tudja nem az a baj, hogy Füzesgyarmat az
Békés megyében van!
— Emma, most már elég legyen! — mondta erélyesen a plébános, miközben erőtlenül visszaült magas támlás, bársony huzatú, faragott lábú, „ánti világból való" karosszékébe. Bekapott egy szép szem tepertőt, és várt, nem lehetett
tudni, mire.
— Tudja, Dalma kisasszony, nem az a baj — folytatta rendületlenül a magáét Emma asszony, most szántszándékkal dühítve a plébánost —, meg hát a
plébános úr sokkal szívesebben is megy esküvőkre, mint temetésekre, és hát
ezzel én is így volnék, csak hát az a baj, hogy akkor meg miért vállalta el ugye,
hogy ő megy el feladni az utolsó k e n e t e t . . . na ja, akkor el se indult, de legalább a temetésre oda kellett volna érnie időben, ha ugyan a halál az már nem
sietős valami az életben, na de hát őt kérték, őt hívták, őt akarták és nem a
füzesgyarmati papot, és ő írta is, mondta is, ígérte is, hogy elmegy, hogy bizonyhogy vállalja ő, mert az életben leginkább csak egyszer halunk m e g . . . mint
ahogyan, hál' istennek: egyszer születünk csak erre a világra! Erre késve érkezik a temetőbe! Kíséri őt, kísérte ám őt a Glatz Mihály, de nem a ministránsok,
merthogy azok addigra már végeztek a munkával! Hitték, hogy ők még időben
érkeznek, sőt, kicsit még a kelleténél talán előbb is, ezért aztán nem is siettek
annyira! Volt aztán botrány! Na de hát a plébános úr hamarosan vissza is tért
a Glatz Mihály szép, ágas tornácú, nádtetős házába, egy szíverősítőre, s ha nem
is már egyre, akkor négyre már! És jóízűen, mint akik jól végezték a dolgukat,
törtek a büdös békési pálinkához egy-egy harapásravalót a kemencés cipóból,
aminek ugye „foszlós, friss lágyságú, lyukacsos bele, barna-piros héja van", előkerült a Glatz Mihály kamrájából aztán az oldalas, a szalonna, a tepertő, úgyhogy másnap menni kelletett a plébános úrnak az epegörccsel a szentesi kórházba. Na de mindegy, hagyjuk, nem akarnám untatni a Dalma kisasszonyt, de
hát én jót akarnék minden szavammal... Mi is volna még a dolog, a két gyertyán kívül, merthogy azt mondta, az még nem minden?!
— Semmi, Emma, most már az égvilágon semmi! Még a két gyertyáért is
én magam megyek m a j d . . . — mondta fáradtan a plébános, noha a karosszékből e rezignált, sztoikus kijelentéssel egyidejűleg mégsem kelt fel.
17

— No, hát kivárnám én azt, hogy majd „maga m e g y " . . . Mit tetszik kérni
akkor?
— Emma, legyen szíves, hozza fel azt a sötétzöld portugál palackot az új
pincéből, amit én építettem, ne a régiből, ahol a török katonák csontja porlad
— mondta halkan, most már tényleg kérő és nem tovább is utasító hangsúllyal
a plébános —, tudja, Emma, arra a zöld palackra gondolok, amit ajándékba
kaptam . . .
— Tudom! Hozom! Meg hozom a két úgy gyertyát is! Máris! Hogyisnem
hoztam már előbb is fel azt a zöld . . . a z t . . . a . . . portugál palackot?!
Se a plébános, se Emma asszony nem vette észre, hogy Dalma szeme megtelt könnyel, az alig visszatartott nevetéstől, kacagástól, hogy Dalma fáradtsága
elszállt, a szilvapálinka okozta szédülése elmúlt, csak éppen a hasán kellett tartania mindkét tenyerét, nehogy kirobbanjon belőle a nevetés.
Emma asszony nemsokára hozta a két új gyertyát, bele is nyomta a csonkig leégett előbbi gyertyák még forró, lágy viaszába, azután letette az asztal
közepére — úgyhogy koppant egy nagyot az üveg — a zöld, sőt méregzöld színű
borospalackot. Mellé lecsapta a dugóhúzót, és máris indult ki az ebédlőből.
— Plébános úr, én a magam részéről, bármiféle nemes bor is legyen ebben
a zöld portugál palackban, bárkitől is tetszett ajándékba kapni, akár gondűzőnek, akár áloműzőnek, akár gyomorerősítőnek tetszene is ajánlani, én nem kérek ! Én elbúcsúzom... És még egyszer nagyon szépen köszönöm a vacsorameghívást ! Én m o s t . . .
— Nem oda Buda, Dalma kisasszony!
— Az lehet, hogy Buda nincs oda, de én oda v a g y o k . . . itt helyben elalszom ülve!
— Ettől a bortól ugyan nem! Mit is mond Horác? Valaha én is tudtam ám
latinul, kisasszony! Igaz, régen. Ma már nem latin nyelven folyik a liturgia . . .
És az évek is elszálltak, csak Csongrád maradt a régi, a régesrégi, legalábbis
énnekem, na meg talán a még nálam is jóval vénebb Piroska Jánosnak! Az idén?
Tavaly? Nem i a . . . Talán tavalyelőtt múlt kilencvenesztendős! Tudja kicsoda
a Piroska János?
— Nem én! — mondta Dalma kissé nyers hangon, bosszúsan, ingerülten,
kicsit már csüggedten is. A nehéz ebédlőasztal alatt kinyújtotta hosszú, izmos lábát.
— Na ő, ugye, Piroska János, hát először is ő festőművész. Mindenki ismeri
őt Csongrádon, és ő is ismer mindenkit Csongrádon. Na persze nem annyira a
festményeiért, meg az akvarelljeiért ismerik őt, hanem mert ő volt a háború
előtt Csongrád polgármestere! ö ültette . . . ü - . . . -ültette a híres nyárfasort, a
jegenyesort és sok mindent az ő ideje alatt építettek itt Csongrádon, még tán
a „gőzhajókikötőt" is, ahogy ő nevezi, merthogy az nem kikötő, hanem egy ponton, egy hajóhíd, fából, és nagy vastartályokon lebeg, de azért az őneki mégis
„gőzhajókikötő", bár a Tisza minden áradáskor elviszi a Piroska János „gőzhajókikötőjét" . . . ő utálja szívből a vízibuszokat... A festményei? Hm. Nekem tetszenek. A fiatalság persze l e n é z i . . . vagyishát meg se nézi a képeit, amikor
kiállítja őket itt Csongrádon vagy odaát Szentesen. Pedig nem rossz festmények.
Virágokat, tájképeket fest, Tisza-parti alkonyatokat, Tisza-parti naplementéket,
nagy, régi fákat, ősplatánokat, ott bolyong mindig a fasorban, ha meg nem ott,
akkor a Tisza-gáton és nézi a Tisza v i z é t . . . Biztosan az időt nézi, az időt méri
az áramló vízben, az eltelt é v e k e t . . . Éveket? Az évtizedeket nézi a Tisza vizé18

ben! Aztán persze úgy van ez, Dalma kisasszony, legalábbis öreg emberekkel
úgy van, hogy egyszercsak a víz visszanéz, hiába folyó, olyan, mintha ugyanolyan volna, mint régen, réges-régen, az ember első ifjúságában, igen, mert az
ember így is akarja, hogy ugyanolyan legyen a folyam vize, amilyen valaha
volt, amikor először látta a partjait, a parti fákat, a g á t a k a t . . . igen a gátakat,
amikről akkor még nem gondolta, hogy gátak nemcsak a folyóvizek partjait
kísérik, hanem az embert is, végig az egész életén á t . . . lehet, leányom, hogy
Piroska János is azért rója a Tisza-gátakat, a töltésutakat, a fasorokat, azért
nézi az elfolyó vizet, mert az visszanéz, az tükör, az olyan, mint amilyen valaha
volt, nagyon régen! És lehet, hogy hát a Piroska János ezt a víznézelődést,
lombnézelődést festi meg, vagy szeretné megfesteni, ha tehetné, ha lehetséges
lenne a vizek és lombok visszanézésével együtt, de hát én nem értek a festészethez, nem tudom megítélni, hogy a Piroska János tehetséges festő-e vagy pedig
csak meghalni nem tud még, túl a kilencvenen sem, mert valamit még meg akar
látni, és azt még le akarja festeni, itt, igen, itt Csongrádon, a Tiszában, a fasorokban, a nyárfák lombjában vagy az ő általa, még polgármester korában épített
„gőzhajókikötő" környékén, ahol most különösen szép a Tisza-part, megnőttek
a fiatal fák, a régi fákat viszont nagy hirtelen kivágatta a város vezetősége...
Miért? Netán „exportra" kellett? Vagy tűzifának? Kár. Az örökké röpködő helikopterek, amikkel a szúnyogokat irtják állítólag itt a csongrádi Tisza-parton,
meg a Körös-torkolatban is, ezek szórhattak volna le olyan vegyszereket, amitől
ugyan a szúnyogok se a Tiszán, se a Körös partján ki nem pusztultak, de a
régi nagy fák lombja az igen, az elpusztult!
— Mennék én, plébános úr, leragad a szemem — mondta szelíden Dalma.
— Ó, a portugál bor! Hogy elfeledkeztünk róla! Hogy eluntatom én itt a
kisasszonyt a Piroska János festményeivel..., nyitom már!
— Én nem kérek!
— Épp csak egy kortyot! De azt mindenképpen, ízlelje meg, az én kedvemért, kisasszony!
— Jó! De tényleg csak egy kortyot! Éppen csak megízlelem, és már megyek
is a „Böskébe"! Holnap kora hajnalban jön értem az autó, nem fogok tudni felébredni még vekkerre sem! Mindenképpen ki kell mennem a kutatóárkokhoz,
mert éppen holnap jönnek oda Szegedről, hogy a kutatás folytatásához további
pénzt biztosítsanak! És félek, hogy ehhez nekem is illene ott lennem!
— Ott is lesz, leányom! — mondta a plébános, aki most a dugóhúzóval
vesződött.
— Hadd segítsek én! — mondta Dalma, de ő sem boldogult a dugóhúzóval,
mert már túl fáradt és türelmetlen volt. Visszaült a helyére, a támlás karosszékbe.
— Majd én!
— De hát látom, hogy nem m e g y . . . tessék szólni E m m á n a k . . . — mondta
bosszúsan Dalma. Ismét kinyújtotta lábát a nagy ebédlőasztal alatt, és a zöld
üvegpalackot fixálta, nem azért és nem olyan tekintettel, hogy alig várja, mielőbb ihasson belőle, inkább abban reménykedett, hátha sikerül a plébánosnak
nyitás közben összetörnie a portugál borospalackot. Dalma, kínjában-unalmában
elolvasta a palack fehér feliratát: „Aged in wood. 12 years old. Bottled in Portugál. Porto." A plébános most még az eddiginél is nagyobb műgonddal: először
is maradéktalanul letörte, lemorzsolta a parafadugó tétjéről a vörös viaszpecsétet. Most már uralta a helyzetet: másodszor lassan, nagyon lassan, óvatosan belecsavarta a kissé porló parafadugóba a dugóhúzó acélspirálját, és tekerte, aztán
két térde közé szorította a palackot, és egyetlen mozdulattal kirántotta a dugót.
19

Dalma tapsolt, de behunyt szemmel, csak a pukkanást hallotta, hogy végre
kinyílt a palack, és talán kiszállt belőle a portugál bortermelők, halászok, tengerészek szelleme is, mindenesetre a bonyolult művelet véget ért. Dalma a gyertyák sercegését hallgatta, aztán lobogó lángjukba bámult, és végtére megállapította: nem is érzi ő itt olyan nagyon rosszul magát.
— L o g i k u s . . . — mondta a plébános komoran.
— Mi logikus?! Mit tetszett ilyen hirtelen logikusnak találni?
— Hát azt kisasszony, hogy Emma direkt nem azt a dugóhúzót hozta be,
amit én megszoktam, nem a r é g i t . . . ez valami új vacak, hogy került ez ide?
Ki fogom dobatni vele sürgősen! Majd megkeresem én a r é g i t . . . Még szerencse,
hogy ez a silány szerszám nem törte el az üveg n y a k á t . . . No! Hát akkor! Az
egészségére, Dalma kisasszony! — mondta a plébános, miután mindkettőjüknek
töltött a sötétvörös színű portugál borból.
— Egészségére... igen . . . hát e z . . . tényleg nagyon finom!
— Fenséges! Érzi az illatát? Érzi az aromáját? Az ízét? Az erejét, ahogy a
vérkeringésébe belekerül, és a vérrel együtt kering! Hajoljon a pohár fölé, kisasszony! Hogy érezze a bukéját! Érzi benne a délszaki nap tüzét? No, ízlelje
csak meg, Dalma! Ej! Ne olyan félénken! Nem harap ez a bor, csak perzsel,
csak pezsdít, és ami a legfőbb! — tette hozzá nevetve a plébános —: pur gall
Purgál! Tisztítja a testet és tisztítja a lelket is a testtel együtt! Ez a bor: nem
csak nektár, nemcsak nedű, ez a bor: üzenet is! Érzi a zsongást?
— Hát, ami a zsongást illeti, azt érzem! Ez volna az üzenet!
— Ez! Ez az üzenet! Igen, ez a zsongás az üzenet, Dalma! Dél és a tenger
üzenete!
— Purgál, zsongat, pezsdít, perzsel ez a portugál óbor, plébános úr, és
érzem benne a délszaki nap tüzét is, m e g . . . a z . . . Ibériai-félsziget szőlődombjainak és a tengernek az „üzenetét" is, merthogy valóban zsong a vérem ettől
a bortól, ha ugyan nem mégis inkább a fejem zsong tőle, és a szemhéjam akarna
nagyon nehezedni... — mondta Dalma gépiesen, fáradtan, most mégis kedves,
szeretetteljes mosollyal — ajkán és tekintetében is — nézett az idős csongrádi
plébánosra, aki sohasem látta a tengert, sem az ibériai szőlődombokat, sem a
mediterrán vizek azúrját vagy az Atlantikum súlyos feketekékjét, mégis úgy
emlegeti, mintha valaha nagyon régen, ifjúságában járt volna azokon a tengeri,
szigetes tájakon, amelyeken Dalma, ha rövid időkre is, de mégis járt már.
— Schliesse deine Augen b e i d e . . . ugye így van a verssor, kisasszony? Habár, ha nem is így volna, hát én már akkor is csak így emlékezem rá! Olyan
vagyok, hát igen, lassan, magam is olyan leszek, mint a Piroska János: nem azt
a Tiszát látom én sem, ami a szemem előtt és mostan áramlik és tűnik tova,
hanem azt a Tiszát, amire emlékszem, ami énbennem áramlik le...
el...
tova...
— Hogyan is szólt az a verssor, plébános úr? „Schliesse deine Augen
beide"? Ugye így tetszett mondani? Hát én mindjárt meg is teszem!
— Igen, leányom, habár azt most meg nem mondanám, hogy Fontane vagy
Storn írta-e? Az ember a végén mindent elfelejt. Vagy?! Mindenre
emlékszik
a végén?
— Most már tényleg mennem kell! Későre jár! Hajnalban kell kelnem!
Tessék már elbocsátani engem! — kérte most már, nevetve Dalma a plébánost.
— Későre jár? Ugyan, kisasszony! Aludni menne máris? Hát nem jobb itt
fent, jó ételek, finom italok mellett elüldögélnie az embernek, terített asztalnál,
gyertyák fényében elbeszélgetni az embernek, mint odalent a pincém vermében
porladozni az „egy igaz hitben"?
20

— Miért, talán a plébános úr nem. volna igaz hívője a hitének? Csak
prédikálni tetszik azt?
— Hát azt éppen nem mondom, amit kedves öreg barátom mondogat
néha, a szolnoki rabbi, hogyhát ki is volt az a Jézus, aki azután még Krisztus
is lett, Megváltó is lett, Isten fia is lett, Szűz Mária fia is lett és csodákat
tett, amíg a római bíró keresztfára nem feszíttette... h o g y h á t . . . már így a
szolnoki rabbi, Jézus az egy földönfutó zsidó volt, afféle ősrabbi, talán epilepsziás is lehetett, én nem mondok ilyet, nem is gondolok ilyet, hanem,
ami a hitet illeti, kisasszony, az már a világban: illem és ízlés dolga! Illemből
és ízlésből kell hinnie az embernek! Azután majd, ki tudja mikor, megmutatkozik Isten az ő nagyságos és igaz valójában, de soha nem a mi hitünkben,
az túl gyenge tükör volna Istennek!
— Ejha! És aztán ezt tetszik prédikálni is a templomban!
—• Nem én. Ott az Igét, az írást hirdetem. Az a munkám. Az a szolgálatom. Azt várják tőlem az emberek az első áldozáskor, az esküvőkön, az
utolsó kenet feladásakor, a temetéseken és én ezt meg is teszem, mivel ezzel szolgálom őket. De ez csak szolgálat! Embernek arra nincsen képessége,
hogy befogadja Istent! Legfeljebb: hiheti Istent, de fel nem foghatja és éppen
ezért saját hitének lényegét sem foghatja fél végső soron!
— Nem volna ez egy ateista kijelentés?
— Nem. Ez egy szolgálatos hívő kijelentése. Semmi közöm Istenhez,
bármennyire is hiszek és élek is Istenben!
— De hát az Isten, mint a Szentírásban olvassuk, mint a hívők hiszik:
az ember teremtője. Isten: a Teremtő. Kreátor. Akkor pedig, hogyan vétette
el annyira saját teremtményeinek képességeit, hogy azok aztán őt föl se foghassák a maga valójában? Vagy Isten igazi valója, lényege: maga az ember,
a teremtmény, a kreatúra volna?
— Isten semmit nem vétett el, kisasszony. Isten valóban a Teremtő, a
Kreátor, ahogy mondani tetszett, csakhogy Isten miért teremtett volna éppen
hívőket?! Nem lehet inkább az, hogy ezt csak a hívők hiszik? A Kreátor,
a Teremtő Isten, afelől bizonyos vagyok, szabadon teremtett, utat mutatott
ugyan, de mi szüksége lett volna Istennek arra, hogy teremtményei higgyenek is egyben Őbenne, ha egyszer úgyis és eleve elrendeltetten őbenne élnek? Talán a Kreátor a kreatúriáiban akart volna tovább élni? Aligha, hiszen Isten örökkévaló, ő maga az örökkévalóság!
— No és a paradicsomi állapot? A bűnbeesés? A Sátán kísértése? Éva
bűne? — kérdezte mosolyogva Dalma. Hosszú, izmos combját, lábszárát kinyújtotta a hatalmas méretű plébániai ebédlőasztal alatt, térd- és bokacsontja megroppant a nyújtózásban, behunyta a szemét, nem figyelt a plébános válaszára, az „első nőre", Évára gondolt, vajon milyen lehetett? Olyan,
mint Vénusz? Olyan, mint Leonardo Mona Lisa-képe? Olyan, mint, amilyennek Michelangelo megfestette a Sixtusi kápolna freskóján? Olyan lehetett,
mint amilyen Marilyn Monroe volt hollywoodi fénykorában? Olyan arca,
alakja lehetett, mint Liv Ullmann arca, alakja? Vagy éppen olyan arca és
alakja volt, mint amilyen az övé, mint amilyen Triglav Dalma arca és alakja?
— Bűnbeesés?! Éva bűne! A Sátán kísértése?! A kisasszony bizonyára
olvasta az Ószövetséget, abban pedig Jób könyvét, abban pedig Jób lázadását, Jób átkait, amik, ha jól olvassuk, voltaképpen nem is átkok, hanem kérdések! Kérdi Jób: „ V á j j o n nem maga az Isten-e a Sátán?"
— És? — kérdezte Dalma halkan.
21

— Nincs „és"! — dörögte a plébános, mintha templomának szószékéről
kiáltott volna bóbiskoló híveire.
— Értem — mondta Dalma, noha már régen kikapcsolódott a beszélgetésből. A plébános vaskos, vörös ujjait, nagy, nehéz, lópatkó méretű öklét
nézte, és az öklök közelében sötéten vöröslő portugál óbort, mely mintha szét
készült volna vetni, szilánkokra, a metszett kristálypoharat. A szélesre tárt
ablakban hirtelen kékbe nyílt a késő esti sötétség, háromszor megvillámlott, gyors egymásutánban, a kék lángú világosságot hatalmas égdörgéssorozat követte, aztán zuhogni, ömleni kezdett az eső, a nagy augusztus esti,
alföldi „aranyeső". A poharak megremegtek az asztalon, a bor sötétvörös
fénye most szinte feketén lángolt a gyertyák lobogó világában.
Emma jelent meg a magas szárnyasajtóban, arcán ijedtség, félelem látszott. A plébános elégedetten, gúnyosan — s visszavágásképpen is a füzesgyarmati „eset" kibeszéléséért — mondta Dalmának:
— Tetszik látni, kisasszony?! Fél a vihartól! Pedig ugye augusztusban,
főleg az alföldi vidékeken, u g y e . . . minden áldott nap, minden áldott éjszaka
ki-kitör egy kiadós vihar! Ilyenkor az Emma legszívesebben az ajtókeret alá
szeret állni, mert fél, hogy összedől a ház, mert ő látott már olyan összedőlt
házat, amiből semmi más nem maradt a helyén, csak az ajtókeret! Retteg
ám az Emma a villámlástól, meg az égdörgéstől! Na de most mégis éppen
jókor jött, a legjobbkor állt bele az ajtókeretbe! Dalma kisasszony itt alszik minálunk! Csak nem fogom hagyni azt, hogy most a zuhogó esőben
menjen vissza a „Böskébe"! Meg nem engedem! Emma majd ágyat vet magának, kisasszony, valamelyik vendégszobában.
— Jó lesz! Ügysem aludtam még soha életemben plébánián. Se bőrig
ázni nem akarok. Van vekker ebben a házban?
— Vekker? — nevetett a plébános. — Nézze, ott áll a „vekker" az ajtókeretben, Emma a vekker, de ha annyira fáradt volna, hogy még Emma se
lesz képes fölébreszteni, akkor majd a hajnali harangkondulásra ébred fel!
Ja, kisasszony, volna egy nagy kérésem . . .
— Tessék?
— Arra kérném, ne említse itt a városban senkinek ezeket a sírvermeket itt lent a plébánia pincéjében, meg azt se, hogy itt „sírokat találtunk",
„sírokat bolygattunk meg", netán ki is fosztottuk ő k e t . . . ismerem én a jó
csongrádi n é p e k e t . . . Különben, tudja leányom, hogy a honi régészet úttörője
egy felszentelt pap, egy bencés szerzetes volt?
— Hogyne, atyám — mondta Dalma, valami mókásan tettetett kegyességgel, ájtatosan, játékos áhítatossággal ejtve ki a szót: atyám, válaszképpen a
plébános: leányom megszólítására —, biztosan Rómer Flórisra tetszett gondolni. Eltaláltam?
— El, persze, hogy el, hogyan is hihettem, hogy a kisasszony ne tudná,
hogy bencés szerzetes létére Rómer Flóris ásatásokkal, régészettel foglalkozott . . . csakhogy é n . . . hát először is ugye, nem vagyok szerzetes, csak a
csongrádi plébános vagyok, másodszor eszem ágában sincs Rómer Flóris
nyomdokait követni, úgyhogy holnap kora reggel betemettetem azokat a vermeket odalent a pincében, vetek azokra a nyomorultul pusztult török katonákra keresztet is, merthogy a Koránt azt én nem ismerem, béke poraikra,
megteszi azt az én áldásom is, ha eddig ott tudtak nyugodni maguktól is
békében a földben, hát keresztet vetek felettük, az még remélhetőleg nem
űzi vissza a lelküket Mohamed próféta paradicsomából ide a föld színére,
22

ide, egyenesen Csongrádra... na, arra kérem, kisasszony, említést se tegyen
annak a hét török katonának a csontvázáról meg így vagy úgy, ilyen vagy
olyan durunggal, husánggal bezúzott koponyájáról, mert akkor ide jön a plébániára az egész Csongrád, s az még csak hagyján, de ide jön a tévé is, a
rádió is, az újságírók is, esetleg eljön Csongrádra még a török televízió hét
riportere is . . . szóval, kérem, h o g y . . .
— Egy árva szót se szólok senkinek! — mondta nevetve Dalma. Kezét
esküre emelte.
— Emma, kiállna már végre az ajtókeretből?! A kisasszony fáradt, szeretne lefeküdni, kérem, készítsen neki fürdővizet, vessen neki ágyat a legtágasabb vendégszobában! Adjon neki, kérem, egy hálóinget is, láthatja, munkaruhában jött ide.
— Csak a saját hálóréklijeimből adhatok... persze tiszta újat adok a
kisasszonynak...
— Akkor adjon neki a maga hálóréklijéből! Csak mozduljon már ki, az
Isten szerelmére abból az átkozott ajtókeretből, mert esküszöm, h o g y . . .
— Megyek már! Csak ne ordítson v e l e m . . . mondtam, hogy van elég
hálóréklim, olyan is, ami még soha nem volt rajtam, azt fogom a Dalma
kisasszonynak odaadni, mondta halkan és alázatosan Emma asszony és máris ment, előkészíteni a vendégszobát.
— Jó éjt kívánok, kisasszony, nyugodalmas, szép álmokat! Jól esett
önnel beszélgetni, köszönöm, hogy elfogadta a meghívásomat!
— Jó éjszakát, plébános úr! Köszönöm a vacsorát, a pompás portugál
óbort és köszönöm a szállást!
Triglav Dalma széles kettőságyban aludt, egyedül, mélyen, álmát nem
zavarta semmi, Emma asszony hálóréklije bő volt ugyan az ő testére, de kellemes, hideg érintése szinte külön „altatta" a testet, a bőrt, miközben a „lélek" szintén külön aludt: a kimerültségtől, a fáradtságtól, az óbortól és a
szilvapálinkától szabadulandó.
Emma asszony hajnali hatkor ébresztette Dalmát, egy kancsó ivóvizet és
poharat hozott — úgy látszik Emma asszony tudta mi a másnaposság, mi a
gyomorégés —, a fürdőszobában is mindent előkészített, szappant, tiszta törülközőt, fésűt, hajkefét, fogkrémet, originál csomagolású fogkefét, még Nívea
arckrémet is tett a tükröspolcra. Dalma, mielőtt elhagyta volna a plébániát,
néhány köszönő sort írt a vacsoráért, a szállásért a plébánosnak, aki még az
igazak álmát aludta, azután elbúcsúzott Emma asszonytól és visszament az
Erzsébet szállóba, a „Böskében" éppencsak fölszaladt a szobájába, ott sietve
fehérneműt váltott, belebújt overaljába és máris indult, a gépkocsivezető már
várt rá, nyomban indultak is, ki, a kutatóárokhoz, az ásatási munkálatok
helyszínére.
A „Böske" portása néhány, a szálloda törzsvendégének számító idősebb
férfival, az első sörök, az első féldecik mellett bizalmasan közölte, hogy a
„régész kisasszony az éjszakát nem ám a szállodai szobájában töltötte, csak
kora reggel jött meg a „Böskébe", fölrohant a szobájába, aztán egy perc
múlva lent is volt megint és iramodott ki az árokhoz". Mire az egyik törzsvendég megjegyezte:
— Úgy látszik, hogy mégsem csak a holtak csontja izgatja a kisasszonyt,
hanem az élők húsa i s . . . Hiába, meleg nyár van az idén a csontvázak hidegek !
Asztaltársa, kezében söröskorsóval, ráduplázott:
23

— Na és ugye, a csontvázakból hiányzik valami kemény, ami mégsem
csont!
Nagyot röhögtek és kértek egy újabb kört.
— A kisasszony addig-addig ásott, addig forgatta kifelé a földből a csontokat, amíg aztán rájött erre! Hogy tudniillik volna még más is, ami a kezébe való lenne! És ráadásul még nem is csak a kezébe való!
A „Böske" törzsvendégei még egy darabig elszórakoztak a „tudós kisaszszony nagy felfedezésén", aztán, minthogy előttük volt jóformán az egész,
szép csongrádi nap, volt idejük bőven továbbadni a hírecskét a „régész kisasszony iccakájáról, amit nem a szállodai szobájában töltött el". Vaskos, alpári cálzásokkal, ki a Tisza-cukrászdában, ki a vasútállomás melletti restiben,
mások meg éppen ott, ahol megfordultak napközben — trafikban, közértben, háztartási boltban, vegyesboltban a város szélén, a hentesnél, a zöldségesnél, a péknél — adta tovább, persze már alaposan kiszínezve, bőven részletezve saját képzelőerejével, hogy a Triglav Dalma „kimaradt ezen az iccakán rendesen, mert csak kora reggel jött meg a »-Böskébe-«, akkor is rohanvást,
hogy kitől, hogy kihez, azt még nem tudni". A hentes élvezte igazán az egészet, mert neki barátai, ivócimborái voltak a „Böske" törzsvendégei, akik
hozták a hírt, miszerint a „Dalma kisasszony komoly, afféle tapasztalati felfedezést tett a csont és a hús közötti kellemes különbségekkel kapcsolatban,
de nem éppen a főzés konyhai értelmében, hanemhogy ellenkezőleg: valahol
egy ágyikóban, valahol egy kis díványon jött rá, hogy a csont ugyan helyén
van az árokban, de a húsnak máshol van a helye!" Éppen egy hentes ne
tudta volna ezt? A hír szárnyra kapott, gyűrűzött egyre nagyobb körökben,
hogy végül aztán — egy napig legalább az egész Tisza-parti kisváros erről
beszéljen, férfiak, nők egyaránt. „Dalma iccakájának" híre hamarosan eljutott Irénkéhez is, aki Köleséry Kristófnak is elmondta azt, amit „tudott",
csak úgy mellesleg mesélte el a körorvosnak, végül is nem ezért ment a rendelőjébe, hanem valami erős gyógyszerért „reuma ellen", meg azért, hogy
mérné meg a körorvos a vérnyomását, mert úgy érzi, nagyon magasra szökhetett fel — szokása szerint most is örökös ájulás érzésre, szédülésre panaszkodott —, vagy a nagy hőségtől, vagy mert túl sok feketekávét ivott aznap. Köleséry doktor megmérte Irénke vérnyomását, azt rendben levőnek találta, tekintettel az asszony testsúlyára és életkorára: egyenesen megfelelőnek,
egészségesnek minősítette, azután meghallgatta az asszony légzését, a mellkason, azután a háton, majd meghallgatta a szívverését és ezt is teljesen rendben levőnek találta. Miközben Irénke felöltözött, ráért volna jövetele valódi
céljára, elmondandó, hogy a Triglav Dalma „nem a szállodai szobájában
aludta át az iccakát, ha ugyan átaludta...", de Köleséry körorvost tökéletesen hidegen hagyta „Dalma kisasszony kiruccanása a csongorádi iccakába",
Irénke kissé csalódottan, leforrázva és elég későn vette észre, hogy a körorvos egyáltalán nem is figyel rá, fáradtan áll az ablakpárkánynak dőlve, karbafont kézzel, behunyt szemmel. Köleséry Kristóf fáradt volt, állva aludt egy
hosszú percet és csak akkor nyitotta ki újra a szemét, amikor Irénke már
kiment a rendelőjéből és bejött a következő beteg.
Köleséry Kristóf körorvoson kívül volt még egy személy — és éppen az
érintett —, akit szintén tökéletesen és teljes mértékben hidegen hagyott, mit
beszélnek a csongrádi asszonyok az ő „iccakájáról". Dr. Triglav Dalma másnap
egy 16x10 cm méretű, 18. századi, sötétvörös bőrkötésű könyvet vehetett át
a „Böske" főportásától. A könyvet Rómában adták ki, Petrarca-szonettek, a
24

csongrádi plébános küldte Dalmának. A könyv közepe táján egy már hártyává
préselődött, kifehéredett frézia tapadt az egyik szonetttre, a sorok olvashatóak
voltak az áttetszővé vékonyodott fehér fréziaszirmokon keresztül, talán a
virágot is azokban az években helyezte valaki a finom és mégis erőteljes,
maradandó anyagú papírlapok közé, amikor Rómában, a latin örökvárosban kiadták a Petrarca-szonetteket és akkor, hol van már az a római nyomdász, aki a szép rajzú ólombetűket szedte, hol van már az a római könyvkötő, aki sötétvörös bőrbe kötötte az időt álló papírlapokat, s rajta az időkön túl is megálló petrarcai szonettsorokat és hol lehet azóta már annak a
római nőnek a keze, aki a fréziát elhelyezte a lapok között, hogy lepréselje
a „pásztor évszázadokban" majd őutána következő olvasóknak — közöttük
Dalmának is, akinek most a római könyv és a római frézia a kezébe került
—, a római Campagna fenségesen lágy, csodálatosan harmonikus és lezajlott,
nagy időket idéző, vízvezetékek ó-ívsoraival tagolt, gyöngéden dombos, lankás,
tavas vidékéről „küldve" — immár kéz, élet, arc, sors, szépség, szomorúság,
öröm és immár végleg bánat, mélabú nélkül —, de mégis küldve a könyvet ama rabul ejtően gazdag és gazdagító latin tájról, ide a Tiszatájra, ide
Csongrádra, ide az Alföldre, ahol mások a mezők, a fák, a virágok, a vizek,
mint ott, ahonnan ez a könyv, ez a lepréselt frézia v a l ó . . . Bizonyára szép
lehetett az a római nő, aki a fréziát a Petrarca-lapok közé helyezte — tűnődött Dalma, óvatosan, valami ismeretlennek és már soha meg sem ismerhetőnek az átélésével lapozva a régi könyvet — és bizonyára eszes, okos,
művelt nő lehetett, hiszen nem akármilyen verssorok fölött helyezte el a
fréziát:
„L'antiche mura ch'ancor teme ed ama,
E trema V mondo quando si rimembra
Del tempo andato ..
Dalmának, talán mert éppen a napokban olvasta valamelyik napilap irodalmi
mellékletében, bizonyos női bánattal is átérezve, Villon könnyeden-komor,
baljós-derűs balladájának — amit a „hajdani hölgyekről" és a „tavalyi hóról" írt — sorai villantak emlékezetébe, a Vas István fordította sorok s alighanem Dalma mélyen és tehetetlenül is ebben a mélységben: magára vette
— s nem joggal is? — a sorok játékosan és mégis ijesztően intő értelmét:
„Mondjátok, milyen véget ért
A szép római dáma, Flóra?
Archipiáda hova tért,
S Thaist, húgát, ki rejti, ója?
Echót, ki visszazeng a szóra
S a vizek fölött hallható,
Kinél szebb nem volt föld lakója?
De hol van a tavalyi hó!"
A tavalyi hó, a százados havak elolvadtak, eltűntek, előbb is, mint a szép
római dáma, de a sötétvörös bőrbe köttetett könyv és benne a szonettsorok,
a szonettsorok fölött az áttetsző fehérre préselt szirmú frézia: megmaradt
mégis, eljutott a Tiszához, Csongrádra — Rómából és az évszázadokból —,
Dalma kezébe.
25

GALAMBOS! LÁSZLÓ

Barátok
Kullervo Járvinennek
Tavak! Tavak! Tavak!
Harangokból
kéken konduló szavak
keringnek
köröttem.
Megyek
kövekkel
szobrozott
fényben,
opálos csuhaként
lobogó esőben.
Tampere
hegyéről
fenyők
bocskorát
csókoló habokra
látok.
Fákkal
koszorúzott
hullám-órán
szigetek a számok.
Ilkka és Kullervo
mutatja,
hogy mekkorára
barnult
egy estébe vénülő
sziklaház
kalapja.
*
Jarvinen
szobájában
írók, barátok.
Beszélgetünk
hazáról,
költészetről,
dalról;
finnről és magyarról.
Vendégel
sirályröptű
feleség. Tölti borát
a gazda.
Iszunk szépre, igazra.
Méz patakzik
kenyérre,
vajra.
Tárulkozik, tárja hófehér
szárnyát az ének.
Kedve kerekedik az apáktól
örökölt
kanteléknek.
Jarvinen
hajlékában
írók, barátok.
Nem váltják meg, de keblükre
vonják a Világot.

26

Tavak! Tavak! Tavak!
Harangokból
kéken konduló szavak
keringnek
köröttem.
Barangolok
kövekkel
szobrozott
fényben,
opálos csuhaként
lobogó esőben.
Tampere, 1984. szept. 25.

GULYÁS JÓZSEF

A fejlődés a járható utak
valóban hiánycikk
a fejszorító húsz dinárba kerül
főszezonban minden olcsóbb
és megtalálható
a tavasz az épület a vasaló
tavasz a központokban
hát mi a titka Dezső?
vannak-e idejétmúlt
fejszorítók?
egy szón múlik
s föláll a fürész átütő erővel
mi történt a Sárgaházban?
következő számunkban
közöljük
ó már ezzel is nyerhetünk
sorozatos csonkítás fönt és alant
azt mondja
ilyesmiért minden
pillanatban
vagy végezze
sajátkezüleg
WD a WD megvédi
a korpásodástól a vasat
a vasat védi
a szívet tépi
pontosan terv szerint
megjelent a pályázat füst és tolongás
mit kellett volna tenni
mit kellett volna tenni
Köszöntjük az 50 éves szabadkai költőt

mit kellett volna nem tenni Herceg?
nem kis szó
100 éve a humánum
szolgálatában
administrai
adminisztrál
árvíz idején
ito-nök-rádban
éjülő kulturális
kapcsolatok
zöld terv zöld terv
a nemzetiség a vidám albérlő
mennyivel
emelkedik
a rizs
a zsír ?
hótakaró alatt pihen a háború
s udvarban a jelentős
devizabevétel
gyér
élelmiszerekből
gyér gyár a fejlődés
a járható utak valóban hiánycikk
beáll a jég olvad a hideg
kiáll a beolvadt jéghideg tömeg
ki kapta az első díjat
a jelentős devizát
élelmiszerekből?
két szóval de kifulladásig
megelégedésben nincs hiány
gyermekbank
Fabatkán
a gyermekbankokba
már kora reggel besüt a nap
kellemes és szórakoztató
a gyermekbankokban
reggel 7-től
este 7-ig süt a nap
s kint vár a rébusz a kockatalány
majd: szellem pénz műfogsor
vár a nagy kiárusítás a Társadalmi
Sugárúton
20 százalékkal csökken a felár
s az
autómészárszékeken
Darwin — kaszál
sitty-sutty
ismert termelők és kozmetikusok
mi vár ?
ötvenkilométeres
kereskedelmi ár
25 lepedő hirdetés
ki ír ki be és ki hirdet
női és férfi gépkocsikat
gépkocsiülés-huzatot
és
kötvényre vásárolt
lépcsőházakat
s
gyermekirha-bundákat?
minden típusban fekete fehér
belföld
kötvényre
külföld belföldre
belföld külföldre
felföld alföldre
csatorálunk ki-be
kétkezi munkások eladók elsősorban
minálunk

gyermekfilm
világkupa
múzeum minden este minden múzeum
trófea cinkvajsz
szarvasbőr
szar
vas
bőr
óvodások műfogsora
műsorfog bőrszarvas
mauzóleum
kis köszörűsök tojásai a kártyalapokban
kis köszörűsök jönnek
özönlenek a Síkra
kezükben
orrpiszkavas
orrukban kezük kezükben orruk
kis köszörűsök hullnak az égből
új vidéki csodák
Lea Lea kalappal
gógusképzés resetek az ultban
tisztességharácsolás
Sibel kilépni az álmokból
te győzelmek elveszett
üldözöttje
a hámból a felhámból
a borító a kötés
elrongyolódik
ki szereti az öngyilkos
költőket?
mosolyogjon
féllábon
íme a fekete harmonikás
ki szereti a költőket
kötélen a mennybe fölszállni
lógva integetni
valakinek
aki nincs sehol
mert nem is volt ó minek?
nem látni disznókat
ki ébreszti föl nem világos
a dohos szépség ?
az elveszett ember győzelmei
s miféle
alkonyatban?
most már tudom hol vannak a disznók
mikor a költő
kócmadzagon száll le az alvilágba
egyik szónokol nagy tekintély
másik világít komoly szakember
ki engedte meg teneked
Vékony Sirató az elveszett
győzelmeket
hogy lelépj
itthagyva a viselt borítót
hogy megfejtsd a rejtvényt
a törvényt
ezt a kötvényt
a vízszintes följegyzéseket a szivárványt?
legyen miként akartad
a sebe nagyon szép Geodéta úr

szebb sebet sose láttam
nem lehet de minek is lenne
ennél szebb seb a világon
a tyúkszemű földön Geodéta úr
fölemeled a kezed
így múlik el minden
láz és fájdalom
csillapító nélkül kopogva
a hajszín és társai
nem érdekli a szocialista
tálköltészet
a kínai hagyomány
a nyugdíjas hajó
semmi sem érdekli
hogy kevesebb a bor
a nemzetiség
a vidám albérlő
a téli nyaralás
a fafőiskola
a községi bíróság új elnöke
a fafő
hogy kapod-e a segélyt
a világítás falun
semmi sem érdekli
hogy elfelejtettük
megünnepelni
(ez nagy ünnep volt)
kapod-e a tisztességgyűjtők
névsorát
biztosítsa házát otthonát
egy biztos:
nem könnyű selejtet gyártani
más tollával kaszálni
és kijózanodni berúgás előtt
gyalog
és nehéz elveszteni a lakásbejelentőt
a kulcsot
zsebből kiejteni
meztelen
az ajánlatok a döntés
mert nincs fontosabb
feladatunk
hinni kell hinni lehet
30 éves az Agyar Szósz
a lapítás nálunk családtag
A Meteor becsap
így érdemes mert másképp nem lehet
tipegő tarka világ
nehéz de dicső eszem-iszom
így gyarapodunk
és minden meg lesz magyarázva
a hiányzó fürdőszoba
a nő a
Corelli-hangverseny
az árvizek a víz árak
a délibáb-gyártó
vállalat

a nemzetiség a vidám sajtbérlő
a vérellátó központ hírei ezek
késnek a külföldi vendégek
késik a szüret
az elképzelés nem sújtott le
se föl se le
a látóközpont hírei ezek
nem tudni
a világosság melyik létrafokán állva
jogi ácsok ítélőszékelés
vagyis hajápolás cipőárverés
rosszul fizetett kárhozat
ó egy takaros lángelme mennyire
veszélyes
nem tűrheti a motorosokat
sok a kanyar az általánosítást
az új s a még régebbi játékokat
tartsuk takarékon a lángelmét
kevés a víz? tévedés!
csinos korunk betegségei
a boldogság a megvetés
melyiket öntözzük vesztett
nagyság?

Mért sárgulnak a gyümölcsfák ügyvéd?
mért sárgulnak a gyümölcsfák
ügyvéd?
a vállfák
kitartóbbak
bár ősz van az üzletekben
éjjel-nappal ég a villany
az egyágyas
szobákban
mi általános bank vagyunk
helyezze letétbe
kamatozzon ó nagy a kamatláb
ősz van az üzletek bejáratánál
a kirakatokban babák
a rakatok lépcsőin tépett kárpittal
Fekete Péter bóhászkodik
véres ujjakkal fogakkal
turkál a gatya korcában
sötét
fehérneműiben
cicáz az utolsó napfény szőrös tyúkmellén
mint délben a hajasbabák
(szétszedett
kárpittal
félredobva ülnek a sarokban)
31

és utolsó szerelme
leálkonyul
(ó mennyei
kárpitozó!)
már éjjel-nappal ég a villany
december vége van mindenkinek
a görbe sugárúton
mászkál csatorál keringős a lakosság
hírekkel a füle körül
egyedül maradtunk Mester
a műfényben a tolókocsin
ez igen
elnémultak a dobok a levesjátékok
a
nyereménybemutatók
csak azt tudom mondani: a szünetnek
örülhetünk Mester
a
kényszerszünetnek
miattunk fárad?
hát miattunk ne fáradjon
örülünk az útnak
ez volt a legjobb megoldás
de utacska lett kisút

még mindig
még egyre a várakozásnak
megfelelően
még mindig
s ha egy napon már nem tudnánk
megfelelni
ă várakozásnak
a feltételeknek
a pályázati
követelményeknek
a megfigyelőképességi
próbáknak
és nem tudnánk
megfejteni
a vasárnapi
keresztrejtvényt
tovább
ha nem tudnánk
felkapaszkodni
a hóekére de ó
lesz-e elég hó
hogy vidáman
felsóhajthatunk
elfeledkezve a tanácsról
lesz-e elég hóeke
elosztóközpont?
írják írják
s én olvasom
mindent elolvasok megszámolok és eldobok
engedély nélkül
mindent elolvasok
de nem olvadok
rengeteg a gyerek
előkészületben
lesz kivitel is
a szállítás mint a kettős vödör
Kompasz
Jugoszlávia

lesz-e elég hó faló és gyermekitató?
megvan a jóakarat
és lesz kivitel is
ha jön a tavasz
és nem havaz
egyszerű stílusban fiatalon
ha jön a tavasz
s mint kuktában palóc oldalas
felforr a légy a kakas
ha jön a zöld ápoló
ha jön a tavasz
ki hótúrón érkezik
mert másképp nem lehet
hóember
ha eljön a tavasz
s fákon zöld avar
ki érkezik a hóeke bakján gubbasztva?
elnyeri méltó büntetését
csak a kezét emelgeti
és kinyílik száz búspiros torzsa
vagy elborul
minden rózsa
a tejfogú olvasó
a leírt bajok
homoktáji hasmenés
az áztatott kötéllel
áztató vagyok egy régen megszűnt
kendergyárban
ki dalol ott
ki húzza azt a hámozott ekét
az óltól a csűrig •>
a csűrtől az égig
ki húzza
a felborult kendergyár porral cukrozott
küszöbén
a kötést gyakorolva
a csomózást a kötést
egyszerű
Windsor-módra
ki bajlódik ott a sötétben
az egyszerű
Windsor-csomóval
ki énekel ott
egyszerű Windsor-csomóval megkötött
nyakkendővel
a torkán?
a hosszú végét röviden
átvetjük
a csutkára különösen
vigyázzunk
a csutka törik
a csutkáért kár a csutka ne törjön
illik tudni
a részvétnyilvánítás
minden esetben
minden esetben
levél útján s gyalog

ó nem telefonon
a távirat még szóba jöhet
egy csomó tíz távirat
gyalog keréken mielőtt megvirrad

Y
\

SLAVKO MATKOVIC

Leonid Matkovic-Idas fotobiográfiája
I. KÉP
HAT-HÉT ÉVES FIÜ
OKOS ÉS TISZTA TEKINTETŰ
SPORTMEZBEN
FLORETTAL A KEZÉBEN
EGY VELOCIPÉDNEK DÖL.
MELLETTE
AZ APJA ÁLL
NIKOLA MATKOVIÓ
A SZABADKAI GIMNÁZIUM TANÁRA
DUZZADÖ IZMOKKAL
SZARVASKÉNT PÓZOL.
A HÁTTÉRBEN FOTOKULISSZA
TÓ KÉT HATTYÚVAL
SZIKLÁKKAL ÉS ERDŐVEL.
A FOTOGRÁFIA FEKETE SZEGÉLYÉN
FELIRAT ÁLL
(A KALLIGRÁFIA VALÓSÁGOS REMEKE)
VERNER LAJOS
SPORTFÉNYKÉPÉSZ
SZABADKÁN
1909.

II. KÉP
NYÁRI LAK FÉNYŰZŐ ERESZE ALATT
ÜL A MATKOVIÓ ROKONSÁG
A NÖK N A G Y K A L A P O K A T VISELNEK
R U H Á J U K CSUPA CSIPKE KARNER ÉS ZSABŐ
N É M Á N N Y U G O D T A N ÜLNEK ÉS SZÉPEK
MÍG ARCUKON S ÖLTÖZETÜKÖN
A DELELŐ N A P FERMENTUMAI OLVADNAK
ÉS VAKÍTÓAN CSILLOG A F É N Y D Ü S A N ARANYOZOTT
ELEGÁNS POHARAKON.
AZ ASZTALON
POMPÁS CSENDÉLET
GYÜMÖLCCSEL DINNYÉVEL BORRAL ÉS KALÁCCSAL.
I D A S KÜLÖNÖS TESTTARTÁSBAN
LEBEG SZINTE AZ ASZTAL FÖLÖTT
MINTHA RECITÁLNA
B Á R SENKI SEM HALLGATJA.
MINDEN
III.

NYÁRILLATÜ.

KÉP

IDAS MÁR TIZENKÉT ÉVES
SZERÉNYEN ÁLL
LEGIDŐSEBB BÁTYJA SASA MELLETT
SASA M A G A S VÁLLAS ÉS SZÉP
U T Á N A SÓHAJTOZNAK
THERESIOPOLIS LÁNYAI.
SASA POÉTA IS
B A L KEZÉBEN
KÖNYVET ÉS LÚDTOLLAT TART
JOBBJÁVAL IDAST ÖLELI ÁT.
STILIZÁLT ASZTAL MELLETT
ÁLLNAK MINDKETTEN
SASA MÁR AZZAL A
SZÁMTALANSZOR EMLEGETETT
INTROVERTÁLT TEKINTETTEL
MINTHA ELŐRE T U D N Á
HOGY EZ UTOLSÓ FOTOGRÁFIÁJA
KÖZELI HALÁLA ELŐTT
(AMIT MÉG SENKI SEM SEJT)
ÉS MELYET EGY
MEZTELEN SZABLYA FOG HOZNI
VALAHOL A SÖTÉT
BUKOVINA FRONTJÁN.
35

X I V . KÉP

IDAS CSIBÉSZEN MOSOLYOGVA
ÁLL A SCHWARZLOSE GÉPFEGYVERNÉL
MELLETTE AZ IDŐSEBB BERÉNYI FIÜ
ÉS KÉT BAJÜSZOS BAKA
AZ OSZTRÁK—MAGYAR HADSEREGBŐL
SZAPPANNAL ÜZLETELNEK.
(HÁZISZAPPAN
FEHÉR ÉS KEMÉNY DARABKÁIT
ÁZTATJÁK
FELHÍGÍTOTT KÖLNIVÍZBE
ÉJSZAKA A SZAPPAN MEGPUHUL
AKKOR FESZES DRÓTTAL
GYUFASKATULYA NAGYSÁGÚ
TÉGLÁCSKÁKRA SZELETELIK
A SZAPPANT BECSOMAGOLJÁK
VÉKONY VÖRÖS
ILLATOSÍTOTT PAPÍRBA
ÉS EZT CSEREBERÉLIK A KATONÁKKAL
KÉTSZERSÜLTRE CUKORRA ÉS CIGARETTÁRA.)
IDAS FEKETE TÉRDHARISNYÁT VISEL
DIÁKSAPKÁT
ÉS FOLYTON RESZKET
NEHOGY EZT A MESTERKEDÉST MEGTUDJA
A NAGYRA BECSÜLT TANÁR ÜR
NIKOLA PAPA.
V. KÉP
A „VASÁRNAPI ŰJSÁG"
1917. NOVEMBER 13-ÁN
AZ ÖTÖDIK OLDALON
VALAMILYEN KIS VASÚTÁLLOMÁS
FOTOGRÁFIÁJÁT KÖZLI.
A KÉPEN
KATONÁK EGY CSOPORTJA HARCI SZERELÉSBEN
TOLAKSZIK FEL
A VONATRA.
A FOTOGRÁFIA JOBB SARKÁBAN
IDAS BARETTAL A FEJÉN
RÖVIDNADRÁGOSAN
EGÉSZEN VÉLETLENÜL LEKAPVA
HÁTÁN KÖNYVEKKEL TÖMÖTT BORJÜ
AMIT SZABADKÁRA VISZ.
A KÖNYVEKET
MILEKIÖ TANÁR ÜR KÜLDI SZENTENDRÉRŐL

KOMAASSZONYÁNAK JELISAVETA
CSERÉBE LISZTÉRT
AMIT A TALPRAESETT IDAS
SVARCOL
NÉGYSZER-ÖTSZÖR
HAVONTA.
VI.

MILOSAVLJEVTCNEK

KÉP

A BÉCSI KÜLKERESKEDELMI AKADÉMIA
HATALMAS BAROKK ÉPÜLETE ELŐTT
FIATALEMBEREK CSOPORTJA ÁLL
KANILÁKKAL A KÉZBEN.
A PAPlRTÖLCSÉREK FEGYVERRE EMLÉKEZTETNEK
VALAMENNYIEN FEKETE ÖLTÖNYBEN V A N N A K
ÜNNEPÉLYESEN KOMOLYAK
IDAS JOBBRÓL A HETEDIK
AZ AKINEK SZÉL
CIBÁLJA A KABÁTJÁT.
VII.

KÉP

KASZÁRNYA NAGY HÁLÖTERME
SOK FÉLMEZTELEN KATONA
AKIK ÜLNEK ÁLLNAK VAGY SÉTÁLNAK.
AZ ELŐTÉRBEN
IDAS ÜL ÉS A ZOMBORI TAUBERT ZSOLT
(AKI ÉPPEN EGY DARAB KENYERET NYÜJT NEKI)
IDAS MELLETT AZ ÁGYON
A CARUGA HARAMIÁRÓL SZÓLÓ KÖNYV HEVER
IDAS PAPUCS NÉLKÜL
MEZÍTLÁBOSAN.
A FÉNYKÉPEN
ALIG KIVEHETŐ ÍRÁS
TINTACERUZÁVAL
MOSTAR — 53. AVIJATIŐARSKI ESKADRON
(AZ ÉVSZÁM OLVASHATATLAN)
VIII.

KÉP

IDAS EGY SZEMÉLYVONAT KOCSIJA ELŐTT
EGYENRUHÁBAN
FIATALSÁGÁT KOMOLY
MAJDNEM KOMOR
TEKINTETE MÖGÉ REJTI.
37

A MAR VAKULÖ
ÉS ELSÁRGULT FOTÖN
FEKETE TINTÁVAL
ÉS ENERGIKUS KÉZZEL ÍRJA
BATAJNICA 1926.
IX.

KÉP

PALICSON
KÖRÖS-KÖRÜL ERDŐ ÉS NYÁR
IDAS HAJADONFŐTT
POROS CIPŐBEN SZELLŐS INGBEN
RETTENETESEN BŐ ÖSSZEGYŰRT P A N T A L L Ó B A N
SZÉLES MOSOLLYAL
MELLETTE
RAKOTT S Z O K N Y Á B A N
KICSIT MEREVEN
HOSSZÚ HAJJAL
K A R J Á N RETIKÜLLEL
ELFOGÓDOTT L E Á N Y K A ÁLL.
(A F É N Y KEDVEZŐTLENÜL ESIK.)
IDAS ITT K I S S É
RADNÓTI MIKLÓS
MAGYAR KÖLTŐRE HASONLÍT.
X.

KÉP

KÉT NÉMET KATONA
P U S K A T U S S A L AGYAZ.
IDAS SZAKADT FEHÉR INGBEN
VÉRZIK AZ ARCA
ÉS A JOBB KEZE
MOTORBICIKLIRE TÁMASZKODVA
MULAT EGY NÉMET TISZT
I D A S N A K HIÁNYZIK AZ EGYIK CIPŐJE.
EZ A FELVÉTEL R U M Á N KÉSZÜLT .
A PRAVOSZLÁV TEMPLOM K Ö R N Y É K É N
1941. ÁPRILISÁNAK VÉGÉN.

XIV. KÉP

ELCSIGÁZOTTAN ÉS MOSOLY NÉLKÜL
CSUPASZ FEJJEL
LÖTYÖGŐ TÁBORI RUHÁBAN
VARJA IDAS A FELSZABADÍTÓKAT
BADEN BADEN
MUNKATÁBORBAN.
A FEJE FELETT ROVAROK KÖRÖZNEK
PANNÓNIA ÉS A NAP
MEGDŐLT LÁTOMÁSAI SZÁLLNAK
A NAGY FEHÉR GOMOLYFELHŐ
MINTHA DICSFÉNY LENNE
A SZENVEDŐNEK.
XII.

KÉP

KÓRHÁZI AGY
A JOBB COMBON ÓRIÁSI KÖTÉS
RAJTA VIRÁGBA SZÖKÖ
VÉRES RÓZSA
AZ ARC FESZÜLT
A TEKINTET RÉVEDEZŐ
PÁRNÁJA MELLETT
KOMOLY FIATAL LÁNY
PARTIZÁN ZUBBONYBAN.
A FOTOGRÁFIA
VALAMELYIK FALIÚJSÁG PANNÓJÁRÖL VALÖ
1945. JANUÁRJÁBÓL.
AZ ÁGY FELETT A FALON
MORFIUMOS ÁLMOK
MÁR HALVÁNYULÓ CIKORNYÁI.
XIII.

KÉP

MEGÁLLT A MUNKÁBAN
AZ INGE IZZADTSÁGTÓL ÁTITATVA CSÜNG
ARCA NEVETŐS
LAPÁTJA MÉLYEN A FÖLDBE NYOMVA
KÖRÜLÖTTE MÉG SOKAN VANNAK
LAPÁTOKKAL.
EGÉSZEN A HÁTTÉRBEN FEHÉR ALAPON
NAGY FELIRAT
ÚJJÁÉPÍTJÜK AZ ORSZÁGOT.

XIV.

KÉP

KOMOLY ÉS MOGORVA VALAMIVEL HOSSZABB HAJJAL
A VASUTAS NYÁRI EGYENRUHA
FEHÉR KABÁTJÁT VISELI.
A KÉPECSKE GYŰRÖTT ÉS SZAKADOZOTT
OKMÁNYBÓL TÉPTÉK KI.
EZ IDAS
A VASŰTÜGYI MINISZTÉRIUM DOLGOZÓJA
AZ EGYIK HÁBORÚ UTÁNI ÉVBEN.
XV. KÉP
IDAS ÉS MIŐO SZOMSZÉD
A KERTPALÁNK MELLETT ÁLLNAK
NEVETNEK VALAMIN ÉS FÜSTÖLNEK.
IDAS ELŐTT FIATAL ZÖLD SALÁTA
HOSSZÚ ÁGYASAI
A KAJSZI ÁGAI RÜGYBE SZÖKVE
A KONYHATETŐ FÖLÖTT
EGÉSZEN VÉLETLENÜL
EGY GALAMB RÖPÜL.
XVI.

KÉP

NYAKKENDŐT VISEL
SZÜRKE FILCKALAPOT
VAN MÁR CIPŐJE ZOKNIJA ÉS INGE
NYUGDÍJAT KAP
ÉS A JOBB COMBJÁN
MÉLYEN BENŐTT GELLERÜTÖTTE HEG
NEHEZEN HAJOL
ZIHÁL
MINTHA MINDENE CSIKOROGNA.
XVII.

KÉP

JANJA MATKOVIÓ
SZÜLETETT BAJIÓ
KISÍRT SZEMMEL
GYÁSZBAN ÁLL
KÉT BÁNATOS
FELNŐTT FIÁVAL
MÖGÖTTÜK RAGYOG
A SZABADKAI VÁROSHÁZA
HÍRES ÉPÜLETE.

NAGY ŐSZIRÓZSA BOKROK
A FOTOGRÁFIA JOBB OLDALÁN.
AZ 1967-IK ÉV
IDAS NINCS TÖBBÉ.
Fordította LANTOS LÁSZLÓ (Szabadka)
Slavko Matkovic (1948) szabadkai szerb költő, képzőművész, a neoavantgárd
B o s c h + B o s c h csoport megalapítója, a Vajdasági írószövetség tagja (1977), a szabadkai Városi Könyvtár A n t i k v á r i u m á n a k vezetője. Művészi t e v é k e n y s é g é n e k t e rülete a szabadvers é s vizuális költészet, esszé, unikum könyvek, folyóiratok é s
objektumok, a grafika különböző formái (rajz, kollázs, montázs, x e r o x stb.), képregény, m a i l art és pecsétművészet, térintervenciók, konceptuális akciók. Egyéni
é s csoportos, hazai é s külföldi kiállításainak, fellépéseinek száma több m i n t f é l ezer. Nagyapáti Kukac Péter- és Bodrogvári Ferenc-díjas. Videoportréját A l e k sandar Davic újvidéki rendező örökítette m e g Ű V T V 1985).
BIBLIOGRÁFIA
1. Cvetovi saznaja [A m e g i s m e r é s virágai] versciklus — Rukovet, Szabadka, 1973.
Mi s m o mali IfoSvi potroSaüi [Kis g ü g y e fogyasztók vagyunk] k ö l t e m é n y e k és
egy strip-projektum — Osvit, Szabadka 1976. Knjiga [Könyv] vizuális költészeti
kutatások 1971—1978. — Osvit, Szabadka 1979.
Antigraf [Antigráf] k ö l t e m é n y e k — Minerva, Szabadka 1983. Fotobiografija
[Fotobiográfia] k ö l t e m é n y - c i k l u s — Matica Srpska, Újvidék 1985.
Fotopalimpszeszt — magyar n y e l v ű válogatás az Antigraf és a Fotobiografija
anyagából, ford. Lantos László (kiadatlan.)
2. SELOTEJP—TEKSTOVI [Cellotape-szövegek] u n i k u m k ö n y v — Szabadka 1979.
3. 5112/a — vizuális költemények, Szalma Lászlóval közösen; 30 pld., Szabadka
1971.
TEXT—RESEARCH — szöveg-materializáció (doboz-könyv); 1 pld., Szabadka
1973.
TYPO-RESEARCH — perceptiv szövegkutatás; 1 pld., Szabadka 1973.
. HELIX — textuális-vizuális kísérletek; 1 pld., Szabadka 1976.
S A L A M A N D R A — textuális-vizuális kísérletek; 1 pld., Szabadka 1976.
B R E V I Á R I U M — kísérleti strip; 1 pld., Szabadka 1978.
SELOTEJP-TEKSTOVI — vizuális kísérletek („rátapadék"); 1 pld., Szabadka, 1979.
M E N T A L TRAVELLER — vizuális objektum (doboz-könyv); 1 pld., Szabadka,
1980.
4. WOW — unikum folyóirat, szerk. Szombathy Bálint é s S l a v k o Matkovic; az
első s z á m 1974. augusztus 27-én készült Szabadkán, 20 példányban.
5. N e w Signalistic Strip No. 1. (ÜS 1971/80. sz.), No. 3. (ÚS 1972/81. sz.)
Strip No. 2—4. (ÚS 1972/82. sz.). No. 5. (ŰS 1972/83. sz.) N e w Strip No. 6.
(ŰS 1972/84. sz.)
N e w Strip No. 6. (ŰS 1972/74. sz.)
*
Strip No. 11. (1973. — Knjiga, Osvit, Szabadka 1979.)

41

NÉMETH ANDRÁS

O. h. tizedes
Leverten, csendben mentünk ki a kórteremből, és a folyosón halkan megszólalt a barátom.
— Gondolod, ha reggel amputálják a lábát, megmaradt volna?
— Ez lett volna az egyetlen lehetősége.
Némán mentünk a legfelső kórterem felé. Pár lépés után Pista ismét
megszólalt.
— Látom, nagyon szíven ütött ez a dolog. Ne keseredj el, hiszen a felelősség azoké, akik medikusra bíznak ilyen nagy feladatot.
— Akkor is . . .
Beléptünk a terembe, és szembetalálkoztunk a kórház tábori lelkészével,
a jezsuita páter Faragó főhadnagggyal, akit Pista egyszerűen „csuhásnak" nevezett, ezzel is kifejezvén enyhe ellenszenvét az egyház iránt. Pedig nagyon
rokonszenves, művelt embernek ismertük, és nyugodt, bátor magatartásával
igen jó hatással volt a sebesültekre.
— Tessék, doktor urak, én megyek is, néhány beteget megáldoztattam,
nem zavarom a munkájukat.
— Bocsánat, tisztelendő atya, tetszik látni ezt a nagy készülődést, megkérdezhetem: ön is elmegy a kórházzal? — fordultam a kifelé haladó pap
után.
— Nem, én maradok á sebesültekkel — mondta határozottan. Utána
megfordult, és kiment a folyosóra.
— Hát, ha maradnánk, akkor legalább utolsó kenetben nem szűkölködnénk — mondta Pista, cinikus félmosollyal.
A betegek, akik a közelünkben voltak, hallhatták a beszélgetést, de már
észrevehették a készülődést, és a nyugtalanság rájuk is átterjedt.
— Doktor úr! Velünk mi lesz? Orvos nélkül maradunk?
Nem messze feküdt a kérdezőtől a tetanuszos beteg, aki már legalább
két hetet megélt, és ritkultak a görcsei, de azért most is gyönge állapotban
volt. Felénk fordult, kissé fölemelkedve, a könyökére támaszkodva vinnyogta:
— Doktor úúrr — közben vicsorított — ne ha-hagyjanak itt minket —
ismét vicsorított, és visszaesett az ágyára.
— Maradjanak velünk, doktor úr, mert elpusztulunk orvos nélkül —
mondta egy másik beteg.
Ránéztem Pistára, aki csak pislogott a nagy kék szemével, nem szólt semmit. Végigtekintettem a kórtermen, azok a betegek, akik bírtak, fölültek az
ágyon, és kérdőn néztek ránk. A barátom felé fordultam, aki csak tovább
pislogott, és fölvonta kérdően a vállait.
Elindultam és megálltam a kórterem közepén, a sebesültek némán követtek a tekintetükkel.
* Részlet a szerző Tétova esztendő című önéletrajzi regényéből.
42

— Mi maradunk, biztosak lehetnek b e n n e . . .
A szavaimat kevés csönd után olyan reakció követte, amelyet leírni sem
lehet. Volt, aki sírt, köszönő szavakat hallottam kifelé siettemben innenonnan, volt, aki imádkozott, és volt, aki énekelt.
Pistának megragadtam a karját, és gyorsan elhagytuk a betegszobát.
— Te meg sem kérdezed, hogy én mit akarok, s csak úgy a nevemben
is nyilatkozol, meggondoltad jól, mit vállalsz? — mondta elég éles hangon.
— Itt nincs meggondolnivaló, Pistám, itt mindenki a bőrét félti. Én is,
te is, de nekünk nincs feleségünk, gyerekeink. Áh, nem papolok neked, maradok és kész!
— Közben hősnek érzed magad — vágta vissza.
— Hát idefigyelj, te azt csinálsz, amit akarsz, elmehetsz a többiekkel, és
ha csúfolódsz is velem, akkor is maradok.
— Jól van na, ne izgassa föl magát, parancsnok ú r . . .
Pár percig csendben mentünk az első emeleti kötöző felé, a barátom megállt, pár nevetségesen ügyetlen katonás lépést tett előttem (sohasem tudta
rendesen a díszlépést), megfordult, s harsány hangon mondta, miközben tisz: !
telgett:
í
j
— Tizedes úr! Én, Kovács István karpaszományos honvéd alázatosan
jelentkezem, és kérem az ötös helyőrségi kórház Esztergomban visszamaradt részlegéhez való beosztásomat.
— Marha . ..
És mellbe vágtam.
Évődésünknek egy siető nővér vetett véget.
— Doktor urak, siessenek a kötözőbe, hoztak egy csapat németet, pedig
nagy részüket elszállították már.
— Hunyadi százados úr? — kérdezem.
— Neki szóltam, de azt a választ adta, hogy magukat hívjam.
Nagy nyüzsgés fogadott a kötözőben. Tíz-tizenöt sebesültet hoztak. Gyorsan végignéztem, hogy sürgősen operálandó van-e köztük. Voltak súlyosan
sérültek is, de szállítható állapotú mind.
Az egyik német katonának egy hüvelykujj nagyságú repesz hatolt be
a bal mellbimbója mellett, és a bordákon s a szegycsonton elcsúszva a jobb
hónalj árok szélénél közvetlenül a bőr alatt kötött ki. A sebesült maga is tapogatta.
r. i ^ j "TW)
— Herr Doktor, bitté nehmen Sie das aus. (Kérem vegye ki, doktor úr!)
Még egyszer megtapogattam a repeszt, amely a bőrt is kidomborította,
és olyan helyen volt, hogy nagyobb ér nem közelítette. Valóban igaza van a
németnek, amíg ezt kiveszik, vérmérgezést is kaphat. Egy bőrmetszéssel el
lehet távolítani.
— Nővérke! Adjon egy kis novokaint és egy szikét, meg egy csipeszt!
— Doktor úr, nem tudok semmit sem adni — mondta, miközben széttárta a kezeit — mindent becsomagoltunk, benn vannak már a kocsiban.
— Micsoda? Hát mindent elvisznek?
— Nem én vagyok a parancsnok.
Elöntötte a fejemet a vér, és elhatároztam, hogy azonnal beszélek Laborczi alezredessel.
A német katona azonban nem tágított, nyöszörgött és fogdosta a bőre
alatt dudorodó repeszt.
43

Középiskolában felszedhető akadozó nyelvtudásommal magyaráztam neki,
hogy nincs kés, nincs érzéstelenítő. Nem baj, akkor is vegyem ki. Mondom
neki, hogy legfeljebb borotvapengével, de novokain nélkül. Rábólintott.
— Sehr gut. (Nagyon jó.)
Elszaladtam a szobámba, a csomagomból kivettem egy használatlan borotvapengét, öngyújtóval izzásig égettem és izgatottan rámetszettem az idegen
testtől kifeszült bőrre. Kibillentettem a ruhafoszlányoktól és földtől szennyezett repeszt.
A német csak egyet jajdult, de aztán mosolyogva vette kezébe a mocskos vasdarabot, és utána a másik kezével megszorította a csuklómat.
— Danke sehr, Herr Doktor, danke sehr. (Nagyon köszönöm, doktor úr,
nagyon köszönöm.)
Ez volt életem első műtéte.
Folytattuk a költözést, és már majdnem a végén jártunk, mikor a szolgálatvezető tiszthelyettes megállt az ajtóban, nem jött be, csak beszólt:
— Tizedes úr! Doktor úr! Az alezredes úr parancsát adom át: menjen
le a tornaterembe, és ellenőrizze az öt kikötött honvéd egészségi állapotát.
— Miii?! A kurva életbe! Még a végén kivégző szakaszba is beosztanak.
Hát mit csináltak a szerencsétlenek? — kérdezem a parancshozót.
— Csomagolás címén beszabadultak az élelmiszer-raktárba, és hulla részegre itták magukat szolgálat alatt, ezért rendelte el az alezredes úr a kikötésüket.
(A kikötés a legszigorúbb fizikai büntetés volt a honvédségnél, amolyan
K. u. K.-örökség. A katonának hátul összekötözték a csuklóját, és háttal fához kötve ezzel a kötéllel addig húzták föl a karjainál fogva, míg éppen csak
a lábujjai vagy a bakancsnak az orra érte a talajt. Általában egy-két órás
volt a büntetés. A legtöbbje öt-tíz perc múlva elveszítette az eszméletét, ilyenkor fellocsolták, amire többször is sor került. Kegyetlen b ü n t e t é s . . .
A szolgálati szabályzat előírta az orvos jelenlétét, nyilván azért, mert volt,
aki belehalt ebbe a procedúrába.)
— Nem találtak más orvost, egy medikusra bízzák ezt is!
— Mindenki el van foglalva a készülődéssel — halkította le a hangját a
szolgálatvezető.
Átrohantam a szomszédos épületben levő tornaterembe. A bordásfalon
lógtak a szerencsétlenek, leginkább a részegségtől. Mondom a végrehajtó és
ellenőrző szakaszvezetőnek, hogy ezek mind az újszegedi „haverjaim", lazítsa
meg a köteleket, és engedje őket a talpukra.
— Doktor úr, és ha ellenőriznek, én is a falra kerülök.
— Nincs itt a kutya sem, aki ellenőrizze, egyébként akkor magamra vállalom, hogy az egészségi állapotuk miatt nem voltak most alkalmasak a
kikötésre.
— Jó, ha a doktor úr vállalja?
Megvártam, amíg talpra állította a fiúkat, és elrohantam vissza a kötözőbe.
A lépcsőn felfelé menet cipekedő honvédekkel találkoztam. Gyógyiszeres
ládákat vittek.
— Hova viszik a gyógyszereket? — kérdezem.
— Hurcolkodunk le a kocsiba, de éppen elég volt már a cipekedésből,
lassan befejezzük.
Rosszat sejtettem. Rohantam a gyógyszertárnak kinevezett helyiségbe, benyitottam, ott találtam Dénes századost, a főgyógyszerészt.
44

— Százados úr! Zoltán bátyám! mondtam lihegve. — Csak nem visztek
el minden gyógyszert magatokkal?!
— Dehogynem, ez a parancs.
— És mi lesz a betegekkel?! Mindenből hagyjatok itt valamennyit, legalább két hétre valót.
— Ezt én magamtól nem tehetem, csak ha parancsot kapok.
— Kitől?
— Laborczi alezredes úrtól.
Köszönés nélkül kirohantam, és elszaladtam a parancsnoki szobához.
Az előtérben ült a szolgálatvezető, kérdezem tőle:
— Itt van az alezredes úr?
— Igen, de vannak nála.
— Nekem azonnal beszélnem kell vele!
— Mondom, hogy el van foglalva, üljön le, doktor úr.
— Erre most nincs időm. — Az őrmester figyelmeztetése ellenére berobbantam a belső szobába.
Ülve beszélgetett valakivel, és a tisztiszolgája is ott pakolgatott.
Izgatottságomban teljesen megfeledkeztem a kötelező katonai „függelemről", és tisztelgés nélkül, valami általam egészen ismeretlen, fojtott, a gyöngytyúkéhoz hasonló hangon rákezdtem:
— Alezredes úr! Ezt nem lehet csinálni!
Az alezredes, aki egyébként is rátarti ember volt, hirtelen elvörösödött,
két karjával az asztalra támaszkodva félig fölemelkedett:
— Mit nem lehet csinálni?!
— Itt hagynak négyszáz sebesültet orvos, műszer és gyógyszer nélkül!
Az alezredes pulykavörös lett és teljes hangerővel rám ordított:
— Álljon vigyázzba, tizedes! Micsoda viselkedés ez, elfeledkezett arról,
hogy maga katona, és a parancsnokával áll szemben. Ti pedig hagyjatok
magunkra — szólt a többiekhez.
Én haptákba vágtam magam, s ketten maradtunk. Egy darabig járkált
körben a szobában, lassan lecsillapult, és izgatott, de lefojtott hangon folytatta:
— A sebesültekért kórházvonat jön, érted?!
— Alezredes úr, az a vonat már valószínűen elment, az vitte el a németeket és a mi tisztjeinket.
— Ezt honnan veszed?
— Az egyik sofőr mondta, aki szállította a sebesülteket ki az állomásra,
hogy csak ez az egy szerelvény volt ott, és már zsúfolásig megtelt. Alig tudták elhelyezni a sérültek utolsó szállítmányát.
Egy pillanatra elgondolkozott, öklét a szájához vette, és fátyolos hangon
mondta:
— Ha ez így van — majd meggyőződöm róla —, a városi kórház fogja
átvenni a betegeket.
— Alezredes úr, a városi kórházban sincs már egy talpalatnyi hely sem,
ennyi embert nem tudnak elhelyezni.
Még mindig vigyázzban álltam. Pár pillanatig elgondolkodva nézett rám.
— Pihenj! — mondta. — A vezérkartól jött szigorú parancs, hogy a kórház összes személyzetével együtt vonuljon nyugatra. Különben is, nincs az az
orvostisztem, aki önként itt maradna, vállalva a szökevénnyé való nyilvánítását, vagy még inkább a fogságba esés lehetőségét.
45

— Mi ketten Kovács Pistával vállaljuk . . .
Rám nézett, majd határozott léptekkel az ajtóhoz ment, és kiszólt.
— Hívja ide Kovács karpaszomány ost!
— Hát itt maradnátok? — fordult felém.
— Igenis.
— De valamilyen szakfelügyeletre mégiscsak szükség van; igaz, hogy jó
értesüléseim voltak rólatok, nagy segítséget jelentettetek, azonban mégiscsak
medikusok vagytok.
— Alezredes úr, mi minden sebesültet ismerünk, tudjuk, milyen sérülésük van. Egy részüket még Hunyadi százados úr sem látta. Ha azt a néhány
kétséges állapotban levő beteget át tudná helyezni a kórházba, akkor már
az én lelkiismeretem is rendben lesz.
Közben kopogtak. Pista lihegve megérkezett. Vigyázzba kapta magát (ezt
sem tudta szabályosan soha megcsinálni, majd elröhögtem magam).
— Pihenj — szólt rá az alezredes. — Te is hajlandó vagy itt maradni?
— Igenis.
— Akkor intézkedem. Hagyunk itt 2—3 hétre való gyógyszert, műszereket, a belövések és a bombázások miatt a pincében felállíttatok egy kötözőt.
Ti pedig, ha az oroszok bejönnének a városba, öltözzetek civil ruhába. A biztonság kedvéért vételezzetek egy-egy kézifegyvert — pisztolyra gondolok —,
sohasem lehet tudni. A vezérkarnál pedig eltűntnek jelentelek be benneteket.
— Egy önkéntes szakácsot is és két-három egészségügyi honvédet is szíveskedjék a listára venni — vágom közbe. — Azok nélkül nagyon nehéz
lenne.
— Jó, rendben van. Meglesz. A szakácsról jut eszembe, hogy sajnos nem
túl nagy az élelmiszerkészletünk, mert nekünk is kell az útra, de a többi itt
marad; ebben az ügyben is kérem a kórházigazgató segítségét. Most menjetek a gyógyszertárba, és beszéljétek meg Dénes századossal, hogy mire van
szükségetek. Én közben erre adok neki utasítást.
Ebéd után két órakor váratlanul ismét parancskiadásra kellett az udvaron sorakozni. Ez valahogy így hangzott:
„2. számú napiparancs.
A csomagokat és a kórház tulajdonát képező ingóságokat még a mai
nap folyamán menetkész állapotba kell helyezni. Holnap reggel 9 órakor indulás. Előtte mindenki vegye fel az egész napra szóló hideg élelmet. A sebesültek ellátására kirendelem Németh András karpaszományos tizedest, orvostanhallgatót, az Esztergomban visszamaradó 5. helyőrségi kórház részlegének
parancsnokaként és beosztottját, Kovács István karpaszományos honvédet, orvostanhallgatót. Faragó tábori lelkész főhadnagy urat pedig az adminisztráció
vezetésével bízom meg. A kórház pecsétjének használati jogával é l h e t . . . "
Ezután a szakács és három önkéntes egészségügyi katonának a neve következett, akik velünk maradtak.
Végül néhány biztató hazafias m o n d a t . . .
Dátum: „Esztergom, 1944. december 23. Dr. Laborczi alezredes."
— Na, ez is megvolt — dünnyögte Pista az orra alatt — remélem, te
nem fogsz napiparancsokat velem felolvastatni a négytagú hadosztálynak.
— Már megint hülyéskedsz. Menjünk, van éppen elég dolgunk.
Pakolásztuk a gyógyszereket. A százados készségesen adogatta azokat a
szükségletnek megfelelően és különösen a sebfertőzés elleni értékes szulfonamidokból raktároztunk jócskán.
46

Visszamentünk a szobánkba. Pista rögtön kenyeret vett elő, és egy kis
bögréből zsírt kent rá.
— „Öszöl, szögedi?" — mutatta bicskájával a zsíros kenyér felét.
— Nem, köszönöm...
— öregem, belegondoltál abba, hogy holnap karácsonyeste lesz? — kérdem tőle.
— Ühüm — nyögte tele szájjal.
— Holnap nemigen lesz módunk — lehet, hogy megérkeznek az orosz
vendégeink is, nagyon közel dörögnek az ágyúk —, szóval, nem biztos, hogy
az utcára kitehetjük a lábunkat; úgy elmennék egy kis karácsonyi hangulatért ide ebbe a közeli templomba — mutattam arrafelé — neked nem volna
kedved jönni?
Rám nézett, megállt az evéssel, egy pillanatra letette a zsíros kenyeret
az asztalra, majd komótosan szelte bicskájával a következő falatot.
— Tőlem mehetsz, addig én leszek az ügyeletes.
— Ez nem indok — folytatom —, még itt van az egész orvosi stáb.
— Nézd, én a gimnáziumban voltam templomban utoljára, akkor is a
névsorolvasás miatt. Tudod, úgy összekeverték bennem a magyar istent, a
szerb istent, az orosz istent — egy pillanatra megállt és majdnem dühösen
mondta — és azt a . . . na nem káromkodok, német istent, hogy nem tudok
rajtuk eligazodni. Nem tudtam eldönteni: kinek van igazsága. így azt gondoltam, hogy veszekedjenek csak egymással, de nélkülem.
— Ez igen! Ez felér egy antikrisztusi szentbeszéddel.
Pista óvatosan felszúrta bicskájával a levágott falatot, lassan a szájához
emelte, és csendesen mondta:
— Ne haragudj, menj egyedül — és folytatta az evést.
Melegen öltözve elindultam, s a barátom mintha magában beszélne, de
úgy, hogy én is halljam, dünnyögte:
— Hogyne, még az hiányzik nekem, hogy sírni lássál.
— Te, odanézz, szállingózik a hó!
— S z é p . . . de szép fehér karácsonyunk lesz — válaszolta.
Szűk kis utcákon andalogtam a ferencesek temploma felé, és élveztem
az egyre sűrűsödő hóesést. A pelyhek egymásra hullanak, lassan befedik,
megfehérítik a mocskos, megfagyott sarat, széppé, tisztává teszik a földet.
Kisgyermekkori karácsonyok jutottak eszembe, amelyeket paraszt nagyanyáméknál töltöttem az iskolai szünetben. Tanyán laktak, Deszktől négy kilométerre. A gazdasági válságtól terhes harmincas években ők is, mint a szanaszét lakó nagy család tagjai, éppen csak máról holnapra éltek. Mégis, az
egyszerű, bensőséges, inkább a régi szokások, sokszor babonák uralta ünnepek felejthetetlenek.
Istenem, hogy is volt?
A hó egyre sűrűbb pelyhekben esett, és olyan jó volt visszagondolni
gyermekkorom fehér karácsonyaira.
A templomhoz értem. A mise már megkezdődött, korábban az elsötétítés
miatt, mert a nagy ablakok nem voltak befedve. Gyertyák égtek az oltáron,
és imitt-amott a padokon. Férfiak rajtam kívül — néhány reszketeg öreget
kivéve — nem voltak, mindenki térdelt és énekelt: „Mennyből az angyal",
„Pásztorok, pásztorok" és a többi szép karácsonyi éneket.
Sírtam és a könnyeimen keresztül az égő gyertyák megkétszereződtek,
47

és olyan csillogóvá váltak, mint ahogy otthon az újszegedi kis templomban
gyermekkoromban láttam.
Egy fiatal lány jött be, mellettem elhaladva a szenteltvíz-tartóhoz ment,
keresztet vetett, térdet hajtott, majd úgy is maradt. Imádkozott...
A mögötte égő gyertya sejtelmesen megvilágította az arcát. Kék szemek,
finom egyenes orr, lágyan rajzolt profil, fekete csillogó, lokniba csavart
haj . . . Istenem, de szép v a g y . . . Kis idő után felállt. Sudár termete van,
szépen ívelt lábformákkal. Közelebb mentem hozzá pár lépéssel. Az imádsághoz összetett kezei gyönyörűek, finom ujjai bizonyosan bársonyosak.
Nem messze bomba robbant, a templom hajója is megrengett. Az ének
elcsuklott egy pillanatra, de azután vékonyan, lassan újrakezdődött: „Mennyből az a n g y a l " . . . „dicsőség istennek, békesség az e m b e r n e k " . . . .
Félelem fogott el, a halálra gondoltam: valóban ilyen fiatalon kell megsemmisülni? Elteltem fojtó keserűséggel, arra gondolva, hogy ezt a szép teremtést a karomban kellene tartani, és biztosan az életben sohasem fogom
látni. Kilőhetik a szememet, ellőhetik kezem-lábom, darabokra téphet a grán á t . . . Húszévesen?! Rohadt h á b o r ú . . .
A Himnusz dallama szakította félbe sötét gondolataimat. Vége a misének.
A lány elment mellettem, egy pillanatra rám nézett, én pár lépésig követtem, ő az ellenkező irányba, a Duna felé vette az útját, formás alakja lassan eltűnt a félhomályban és a hóesésben.
Sokáig néztem utána . . .
A város északi oldaláról hallatszottak a lövések, robbanások, ezeket hallva én is az utca északi oldalán, a fal mellett siettem vissza kórházba.
— Hol a fenében voltál ilyen sokáig? — ripakodott rám a barátom. —
Persze, nem győzöd leimádkozni a bűneidet... De félretéve a tréfát, megjöttek az apácák, és rád várnak. Laborczi mondta nekik, hogy reggeltől már
te leszel a parancsnok, nálad jelentkezzenek.
— Hányan vannak?
— Nem számoltam, lehetnek négyen-öten. Inkább azt néztem, hogy van-e
köztük szorongatni való.
— Eredj, te újvidéki szatír, neked már semmi sem szent?
— Szentnek szent, azért volna jó kipróbálni.
— Na, majd megkérdezlek, ha legközelebb bombáznak, hogy lesz-e mivel?
— Jó, hagyjuk máskorra, a kötözőben várnak.
Megismerkedtünk az apácákkal, akik közül kettőnek a neve maradt meg
az emlékezetemben: Heliodóra (a főnöknő) és Atanázia (a földim).
Heliodóra szép arcú, tűzről pattant, kissé molett, harmincas, vérbeli műtősnő volt. Nagyon sokat tanultam tőle.
Atanázia csúnyácska, száraz nő volt, mély hangját recsegtette, mint egy
nyugdíjas matróz, de az egyéniségéről, ha úgy tetszik a lelkéről, csak jót és
szépet lehet mondani.
A főnöknő mindjárt át is vette a szót a bemutatkozás után.
— Az emeleten kaptunk egy kiürített szobát, azt mi berendezzük, a távozó főnővértől átvesszük a betegeket, és a szolgálatot még ma este megkezdjük. A beosztást nyilván rám tetszik bízni.
— Természetesen — válaszoltam.
Nagy kő esett le a szívemről, mert láttam és éreztem, hogy milyen nagy
segítségünk lesz. Jobban mondva nem is segítség, hanem nélkülözhetetlen
biztonság.
48

Újra jöttek sebesült szállítmányok, köztük oroszok is. Éjfélig megállás
nélkül dolgoztunk, de a várost szünet nélkül bombázták. A sebesültek, akik
járni tudtak, lehúzódtak a pincébe.
Azt hittem, hogy ennek az éjszakának sohasem lesz vége.
Ahogy kivilágosodott, elcsendesültek a lövések, robbanások, szép napsütésben gyorsan elindult a kórházi menet.
Magunkra maradtunk...
Az emeleti kötözőben dolgoztunk, mikor Heliodóra betoppant, és azt
mondja nekem:
— Doktor úr, a kerületi plébános megkért bennünket, hogy amíg a
front átvonul felettünk, négy vagy öt fiatal lányt fogadjunk be, mert érthetően félnek, és ennyi sebesülthöz segítségül is elkelnek.
Kérdően néztem rá:
— És hová tudja elhelyezni őket?
— Azt csak tessék rám bízni, majd kicsit összeszorulunk, lesz rá megoldás, csak az engedélyét kérném.
— Jó, ha nem az én gondom lesz, jöhetnek.
— Akkor bemutatnám őket, itt állnak a folyosón.
Megmostam a kezem.
— Tessék, jöhetnek nővérke!
Húszévesforma lányok egyenként jönnek. Atyaúristen!... Az ötödik az a
lány, akit tegnap a templomban láttam.
Alig értem a nevüket: Erzsi, Kati, Mária a következő csak suttogott, és
végül a templomi „látomás" megelevenedve előttem:
— Faludi Éva vagyok.
Kezet fogtunk. Valóban bársonyos, gondoltam, és így világosban gyönyörűek a kék szemei. Te vagy az én karácsonyi ajándékom, Éva, csak még
nem tudod — játszott a fantáziám. Kicsit lesütötte a szemét, és így szépsége
madonnai árnyaltságává vált.
Biztosan megérzett valamit, mert lassan húzta ki a tenyeremből a kezét. — Talán sokáig szorítottam?
— Akkor magának ma nevenapja van? Isten éltesse!
— Köszönöm, valóban az van.
A főnöknő megtörte az általam vélt engem körülvevő csöndet:
— Megmutatom a szállásukat, jöjjenek velem, és szerzek maguknak köpenyt, mindjárt be is állhatnak dolgozni.
— A betanításukat majd én elvégzem, takarítani, beteget forgatni, etetni,
ágytálat kihordani már most is tudnak — fordult vissza felém.
Dél felé két idősebb hölgy és egy ferences barát keresett. Elmondták,
hogy a plébánia gyűjtött a sebesültek számára, és szeretnék őket egy-egy
apró csomaggal megörvendeztetni, néhány karácsonyfával bensőségessé tenni
a szentestét.
Nagyon megörültem, hogy legalább gondoltak ránk, és ez a kis kedvesség emlékeztet bennünket a nagy ünnepre.
— Hány sebesültjük van? — kérdezte a pap.
— Látja, megszámolni még nem volt időnk, úgy háromszázötven-négyszáz körül vannak.
— Hát akkor inkább összeállítunk négyszáz csomagot, hogy mindenkinek
jusson. Még valamit — folytatta a tisztelendő — a rendfőnökünk szeretne
önnel beszélni.
49

— Még ma? — kérdezem.
— Jó lesz holnap is.
— Akkor, ha minden jól megy, holnap délelőtt megfelel? Úgy tizenegy
körül.
— Igen, köszönöm.
Sötétedés után ismét elkezdődött a harci zaj. Előbb szórványos belövések
hallatszottak, majd egyre szaporábban robbantak az ágyúlövedékek.
Üzentem a nővéreknek, hogy mindenki, aki le bír menni a pincébe, induljon, és segítsenek a mozogni tudó sebesülteknek is.
A barátomnak is szóltam, hogy irányítsa a betegek lekísérését, nehogy a
szűk lépcsőházban pánik törjön ki, és valaki megsérüljön.
— Pista, ti ott lent gyújhattok karácsonyfát, és oszd ki a csomagokat,
majd én a szolgálatos nővérrel végigmegyek a házon, és mindenkinek boldog
ünnepeket kívánok — mondtam sietve.
Hirtelen elaludtak a villanyok, megszűnt az áramszolgáltatás.
— Na, még ez hiányzott — fordulok a szolgálatos Atanázia nővérhez —
gyújtsunk meg egy karácsonyfa-gyertyát, föl ne bukjunk ebben a sötétben.
— Tessék megvárni, doktor úr — mondta, miután két gyertyát meggyújtott — mi számítottunk rá, hogy baj lesz a világítással, és kértünk a plébános úrtól templomi gyertyákat is, az igazán nem baj, hogy meg vannak
szentelve. Felszaladok a szállásunkra, és minden kórterembe viszek.
A lányok minden szobában feldíszítették az egyszerű ünnepi fenyőfát,
házilag készített szaloncukorral aggatták tele. Csillagszóró nem volt, de amikor az első lángot meggyújtottuk a földszinti kórteremben, először néma
csönd l e t t . . . Valaki a homályból elkezdte: „Mennyből az a n g y a l " . . . Lassan,
félve hozzácsatlakoztak, az ének egyre erősebbé vált, a pincéből többen viszszajöttek, és zengett a dal, elnyomta az egyre közelebb becsapódó lövedékek
ünneprontó h a n g j á t . . .
Mindenki s í r t . . . Volt, aki elfojtottan könnyezett, és néhány ágy felől zokogás hallatszott.
1944-ben is megszületett a kis jézus . . .
Égő gyertyával és a csomagokkal jártuk a kórtermeket. A lépcsőn fölfelé
menet óriási dörrenés hallatszott, a ház megindult, mintha földrengés lett
volna.
— Ez közel volt — suttogtam hirtelen, kiszáradt torokkal.
Megálltunk egy pillanatra. Atanáziának a szeme sem rebbent.
— Nővérke, nem fél?
— Nem — mondta határozottan —, a jóistennek most szüksége van ránk,
nélkülünk ez a sok szerencsétlen ember nem tudná megünnepelni egyetlen
fia születésnapját.
Nyeltem egyet, mert valóban azt gondoltam, hogy le kellene menni az
óvóhelyre, de ennek az egyszerű léleknek a bátorsága belém is erőt öntött.
Az oroszok kórterméhez értünk. Az ajtó félig nyitva volt, de a szoba
olyan sötét, mint az alagút.
— Itt nincs karácsonyfa? — kérdezem a nővért.
— Nem tudtuk, hogy mit csináljunk, doktor úr, hát végül is istentelenek,
ezért nem hoztunk ide fenyőfát. Meg akartuk magát kérdezni, de hát nem
jutott rá idő.
— Nővérke, hozzon egy ágat néhány gyertyával.
Ismét egy közeli robbanás reszkettette meg az é p ü l e t e t . . .
50

Nyöszörgés hallatszott, és hason csúszva megjelent az ajtóban egy orosz
katona. A lába volt meglőve. Nyilván a kezemben levő gyertya világosságára
indult el a robbanások okozta félelemtől.
A nővér visszaérkezett a fenyőággal.
Bementünk a kórterembe, letettük a kis karácsonyfát, jobb híján a padlóra, és meggyújtottuk a gyertyákat. Atanázia hangosan imádkozott, miközben visszatámogattam az ajtóban fekvő oroszt a fekhelyére.
A sebesültek ránk meresztették a gyertya lángjától világító szemeiket, és
némán figyelték és követték mozdulatainkat.
— Osszuk ki a csomagokat, nővérke!
Mai szemmel nézve — egy kivételével — húszéves fiatal gyerekek voltak, mint én. Odaadom az elsőnek, bizonytalanul nyúlt utána, valamit mondott (később megtanultam, hogy mit jelent a „köszönöm"), a következő fölült, átvette a szerény ajándékot... N é z t e . . . és hirtelen a szájához emelte,
megcsókolta a rajta levő kis f e n y ő á g a t . . . ezután megölelte . . . hasra vágódott és zokogott... Talán az anyját emlegette.
Az egyik ágynál nem volt szerencsénk. Ahogy nyújtottam a sebesültnek
a csomagot, nagyon gorombán nézett rám, valamit morgott, kiütötte a kezemből, és tüntetően hátat fordított. Halkan én is mondtam valamit, de úgy, hogy
a nővér ne hallja.
Atanázia felvette a f ö l d r ő l . . .
— Tegye az ágyára — mondtam — hátha meggondolja.
Utolsónak egy negyven év körüli katonához értünk. Fejlövése v o l t . . .
A bal homlokfélbe kapta a golyót, ami a halántéka mögött távozott a koponyájából. Teljesen jó állapotban hozták be két nappal megelőzően, csak beszélni nem tudott; a beszédközpontot roncsolta szét a lövedék.
Átvette a csomagot, bólogatott a fejével. Könnyezett és reszkető kézzel elővett a zubbonyából egy kis kopott bőrtárcát, kivett belőle egy gyűrött
fényképet, és kunkogva mutogatott rá!
Öcska amatőrképről nézett ránk faház előtt állva egy paraszt házaspár,
körülöttük négy, különböző nagyságú kopaszra nyírt fiú csodálkozott a fényképezőgépbe.
Bólogattam és kérdeztem: a família? Igent intett többször is és s í r t . . .
Másnap reggel meredten találtunk rá. Ügy feküdt, mint egy alvó gyerek,
magához ölelve tartotta a karácsonyi ajándékot, előtte volt a f é n y k é p . . .
Sohasem kóstolta meg a magyar szaloncukrot... A mellette heverő tárcájából magyar szentképek hullottak szanaszét...

51

GÁBOR

Doktor Valaki tévelygéseiből
HAVAZÁS LUCA NAPJÁN
— December-éj, ablakomba világítsz,
a rosszul lehúzott redőnyön át is —
tűnődött el Valaki Luca napján,
mikor az első ezidei hó
megérkezett, s csikorgó takaró
borult a kertekre meg az utakra;
bolond nap volt, reggel még furcsa téboly
lett úrrá mindenütt a kerületben,
épeszűek rohangásztak
veszetten;
kávét vettek (ha kinyitott a bolt),
és palackos borokat s cigarettát;
mértéktelenül dohányoztak ott kint
a deres szitálásban ...
Azután
hogy délután valódi hó esett,
minthacsak mindenki
fölengedett
volna a száguldásból;
Valaki
is két unokáját húzta ki szánkón
a pompás tájra, sehol semmi nyüzsgés,
inkább valami karácsonyi zsongás.
De Valaki sajnos, mitagadás,
megelégelte a szánkó-vonszolást,
és fölkereste barátnéját, Lenkét,
— közelben lakott, semmi illetlenség —;
cigaretta-vásárlás
ürügyén
botorkált hozzá az öreg legény;
s Lenkét, a mindig egészségeset
hervadtan lelte.
— Sajnos megesett
velem is a baj, whiskyvel
itattál,
és ebéd után megtelt ez a nagy tál
vagy lavór, ahogy épp parancsolod!
— Két pohár whisky mégse nagy dolog.
— Szerintem az — nyögte fejfájón Lenke.
— Nem mondhatod komolyan még te ezt se.
Van Pesten egy influenza-roham,
nem veszélyes, célja gyomor s a bél...

— Nekem a beleimről ne beszélj;
vannak, vannak, de semmi közöd hozzá!
S Valaki látta, jobb lekopnia.
Lenke, második nevén Mária,
utána intett lágy, bágyatagon,
még valami lyesmit is szipákolt:
— Jöhetsz, ha holnap élek még, de máskor,
ki tudja?
Valaki szólt: — Itt leszek!
S az ablak alatt álló hat fenyőfára,
valamint a lombjahullott, de lásd L. J.,
örökéletű bölcs nyírfákra gondolt —
— aztán önmagát is eltette éjszakára ...

DEÁK MÓR

Kitelel
Kiskutyákkal nagylegény eső esik,
ázik a szélszalagos fák kontya.
Hideg karácsonyunk lesz idén megint:
szeretetből szívünket
kibontja.
Én mókuszászló alatt masírozok,
így dióba zárt álmom kitelel.
Fenyőgallyat díszít: legyen is ott,
mert segítenie, vigasztalnia kell,
mert
megkeseredtem,
mert gyűlölöm magam,
megvetem
versben,
dióban, fában,
mert minden szavam
fekete paták
egykoron feltetsző
mederágyban,
mert magyarnak nem jó gondolkodni,
fájdalom lesz abból, düh és harag —
mert kiskutyákkal nagylegény eső esik.
S valami mellünkbe, szívünkbe kap.
53

Néha
Élt bennem régen valaki.
Már nem érdekel:
vagyok, aki vagyok.
Csak az fáj még néha
— néha még fáj —,
hogy nem vagyok jobb
(rosszabb?)
önmagamnál.

54

Halott.

RAFFAI SAROLTA

Asszonyok a Virág utca négyben
MANYIKA
Hamarosan itt a dél. Hamarosan megkondul a nagytemplom óriásharangja,
a mélyen, tompán búgó, amely akár egy tapasztalt, creg anyamadár fiókáiból,
könnyed, lebegő dallamot csalogat elő a többiből. A vékonyabb falú, más-más
öntésű érctestek is meglódulnak, nyelvük engedelmesen lendül bronzfaltól
bronzfalig., mindig ugyanazon a pályán, folyvást egy ritmusban.
A levegő rezgése minden idegszálát felborzolja, a hanglökések újra és
újra szíven ütik, s ő visszafogott lélegzettel figyeli riadt dobbanásait.
Fáj harangszót hallania. Fáj még ma is, öt év múltán is fáj.
Mint egy üres, áttetsző tojáshéj veszi körül, burkolja be és védi egyedülvalósága, az küldi el otthonról reggel, kényszeríti ideállani a pult mögé, mozdítja tagjait cselekvésre, s mintha az tartaná meg feje fölött a régi, rozoga
kis üzlethelyiség tetőszerkezetét, fal és fal között az állandó fesztávolságot —
személyétől, legbenső önmagától távol az embereket. Ám az erőszakos, illetlenül tolakodó hangokat nem tudja kiparancsolni az életéből mégsem. Beledübörögnek, dudálnak, csikorognak, füttyögnek, kiáltoznak abba a tengermély
csöndbe, amelybe annak idején megkapaszkodott, amelyből felszínre bukkanni
ma sem kívánkozik.
Ebben a mélységben élni még lehet. Vagy elmúlni nem lehet?
A tengerfenék más. Dermesztő: hideg, sötét, hangtalan. Próbálta azt is.
Feküdt a besötétített szobában napokon át, bezárkózva, egyedül. Mindig a hátán feküdt. Ügy érezte, fölötte sok kilométernyi' magasságban kezdődik az
é l e t . . . ott fenn kanyarognak a tárnák, ott lebeg, a most már örökre reáboruló éjszaka fölött a bányamély is. Valóban, mintha a tenger fenekén várakozott v o l n a . . . maga sem tudta, mire. Leginkább könnyű álomra, s abból
siklani át az elmúlásba észrevétlen... valahogy így.
Az erőszakos hangok azonban kifogtak rajta. Hallójáratában csengőket
berregtetett lassú ütemben keringő vére, egyre erőteljesebben, egyre elviselhetetlenebből. szakadatlanul. Vörös golyók közelítettek lehúnyt szemhéja alatt
szembogarához, abban robbantak föl: a sötétség piros-fekete szilánkokra
hasadt.
Egyszerre csak nem bírta tovább.
Kivonszolta magát a konyhába. Lábai meg-megbicsaklottak, kezével a bútorokba kapaszkodott, s percekig mozdulatlanul állva lihegett a mosogató fölé
hajolva, míg a fényesen vibráló, sok csap között meglelte azt az egyet, a valódit, s majd szíve szakadt meg, mire vizet facsart belőle. Alája tartotta a
tenyerét, abból ivott.
Lassan feljebb és feljebb emelkedett. Azután, hogy a testét váratlanul
megtámadó szaggatások elcsitultak, egy lágy tojás, pohárnyi aludt tej, csésze
tea elfogyasztása után újra látó szemmel nézett körül a lakásban, a kertben,
tehát a világban — s ösztönösen helyezkedett el benne.
Hogy ki a győztes, az élet, vagy ő, ezen sohasem gondolkodott. Hogy önmagát, vagy fájdalmát győzte-e le, ha nem legyőzetett: nem tudta. Nem is
volt fontos, ma sem az.
55

Élni ebben a mélységben még lehet.
A várt és rettegett harangszó most valamiként mégis váratlanul érte, dermedten állt lecsüggesztett fejjel, mint akit ostorral vernek. Vagy harangnyelvbunkóval. Végtére mindegy.
Most lehúzhatná a külső rácsot. Tizenkettőtől kettőig zárva a bolt. Reggel
hatra jön, hétkor nyit, délután ötkor zár. Elvben. A zöldségboltok nyitvatartási rendje nagyjából mindenütt ez. Ha jól tudja.
A harangzúgás veszít az erejéből. Minden erő kimerül egyszer, minden
nagy nekilendülés ellanyhul, minden elmúlik. Most bezárhatna, valóban.
Ám az úttesten szegény Bakai néni nem az örök üdvösséget feltalálni siet
át szabálytalanul. A virágstandon szegényes kis portékája csak most fogyhatott
el, szégyenkezve óvakodik be ide még a szokásos fél kiló krumpliért, kis fej
káposztáért, esetleg két szem paprikát, paradicsomot venni — attól függ,
mennyit árult, csörög-e az apró, akad-e megsimogatnivaló papírpénz abban a
régi, rongyos bukszában, s ha igen, hát mennyi.
A szenvedésnek száz és száz arca van. Meg kellett tanulnia: megtanulta.
Mindenki másképpen kínlódik ezen a világon.
Mosolyogni Manyika, mindig mosolyogni. Ezekre a tengődőkre különösen.
Élhetsz magadnak, de nem élhetsz magadért.
Fél egy elmúlt. Az üzlethelyiséget csak a lehúzott rácson s a kirakatablakon bevetődő fény világítja meg. Az üvegtáblák akár a hólyagpapír, már átlátni se lehet rajtuk tisztességesen. Reggel korábban jön, megtisztítja őket.
Mindig, mindenre figyelni kell.
A levegő állott meleg, mégsem nyithatja ki a raktár ajtaját. Onnan a hűvösebb légárammal együtt a romlásnak indult áru csípős, étvágyrontó, lélegzet-elállítóan szúrós aromája tódulna ide.
A szállítók ígérték ugyan, hogy ma reggel friss árut hoznak, hogy ezt
a semmire sem jó maradékot lemérik, visszáruként levonják a készletből.. .
Ha ma nem jönnek, ki tudja, mikor? Már ebben a helyiségben is akad olyan
gyümölcs, löttyedt paradicsom, amelyet, ha tulajdona lenne a bolt, el nem
adna semennyiért. Arra pedig, hogy a petrezselyemgyökér, sárgarépa mennyit
veszített már a súlyából, amióta itt töpped össze a szeme láttára, gondolni
se mer.
Lám, ni. Olyasmik is megfordulnak már a fejében, amik annak e l ő t t e . . .
hát nem mindegy? Mégse lenne mindegy?
Ebédeljünk. Hisz élni kell.
A papírban a szokásos. Két vékony szelet kenyér. Pecsenyezsírral kente
meg egy-egy oldalukat, közöttük a tegnapról maradt szeletke sült. Egy zöldpaprika, egy paradicsom, pohárka tej. Bármilyen lassan eszegeti, tíz perc múltán nyoma sincs már a morzsának se.
Indulnia kéne, s ma valamiként nehezére esik ez is.
Kényszeredetten rakosgat még el ezt-azt, majd kihozza a csokrot a raktárból. Kora reggel mindig azzal kezdi a napot, hogy az egész nagy, otthoni kertet végigjárja, amelybe mást alig ültet, mint virágot, s a legszebb szálakat
gondosan, kerti ollóval levágja. Itt vízbe teszi, hűsölteti a félhomályban. Szűkös kis ebédje után kerékpárra ül, s megy vele a temetőbe az urához, a fiához.
Ilyentájt már zsibbad a keze, zsibbad a lába . . . a szíve rendetlenül kalimpál. Nem a munkától, ma már tudja. Mindez a déli harangszóval kezdődik.
Az jelzi: közeleg az idő. A mindennapi látogatás ideje.
Locsolókanna, kiskapa. kicsi gereblye, virág. Az utolsó fehér gladióluszok
56

az idén, nagykelyhűek, dúsak, nehezek. A karja egyik hajlatából a másikba
helyezi, a súly meghúzza mind a kettőt. Még a vállízületei is belésajdulnak.
Lassan betölti a negyvennyolcat.. . semmi sem megy úgy, mint régen.
Régen!
Jobb elfelejteni, mint volt régen.
A kerékpár inkább nyeklik-csuklik, mint halad vele, az olajozatlan tengely fel-felsír. Az ismerős házak kelletlenül hátrálnak, s a kapualjak hűse
ugyancsak csalogatja elfeledni a déli nap forróságát, ezer apró, gyémántos
nyilát, mintha az a tűzgolyó odafent, a felhőtlen kék égen soha el nem múló,
s minden nyári reggelen újratöltekező torkolattűzzé nem hevülne! Hol elébe
kerül az ember, hogy lélegezni alig bír fojtogató, száraz melegétől, hol hátulról éri gerincét görbíteni, tarkóját célba v e n n i . . . ettől káprázik igazán a
szeme, nehezebb a kereszt, ez az önként vállalt, belső kényszerűségből fakadó,
keserves kötelesség.
Béke utca.
Legújabban mindig jól karbantartott a betonút: könnyebb legyen eltávozni
erről a világról. Utazzunk simábban, egyszerűbben, zökkenésmentesen.
Béke utca. Az ő eszmélése idején is ezt a nevet viselte, azelőtt pedig ki
tudja, meddig viselte már?
Ötödik esztendeje, hogy kora tavasztól késő őszig naponta idejár, s békességre itt még kevésbé lel, mint odahaza. A hantokat meg-megtántorodva olykor hullámzani, szinte háborogni látja. Hogyan is békélhettek volna meg a
sorsukkal azok, akik alattuk feküsznek? Akik fiatalon, vagy javakorabeli állapotukban ítéltettek elmúlásra? Mert az öregek.. . hagyján. De folyton soha
nem ismert gyermekarcok jelennek meg előtte a képzelet káprázatában, egyegy autóbaleset, gyors lefolyású betegség áldozatai... fiataloké, akik élni se
kezdtek el igazán.
A sírkövek mintha rákiáltottak volna, megállították, amint tekintete az
évszámokra, majd a nevekre tapadt hirtelen. Az első időkben, az első évben
különösen. Azután más-más mellékutakkal próbálkozott, szigorúan maga elé
nézett, soha jobbra, soha balra. Nem akart se látni, se hallani.
.Béke utca.
Minden városban föltalálni.
Aki valaha, valamikor az elsőt így nevezte el, temetett-e már? Olyat, akit
egész lelkével, szíve minden dobbanásával, igazán szeretett?
Alig hihetii.
Nyugodhat-e békében, fogadhatta-e az elmúlást megbékélten a fia, aki
húszévesen maradt a tárnában? Az ura, aki ugyanott, ugyanakkor... ugyanabban a legsötétebb ó r á b a n . . . Máig sem tudja, mi történt voltaképpen. Szeme
befelé néz, agyát köd borítja játékonyan, ha képet próbál alkotni felőle.
A szerencsésen-épen, vagy sebesülten kimenekítettek elkerülik, asszonyaik
csakúgy. A hivatalos személyek pedig: legyen vigasza, hogy nem szenvedtek
sokat. Sokat! Mintha elmúlni olyan könnyű lenne. Tudja, megpróbálta. Különben pedig mindig, mindenkinek ugyanezt mondják. Mi mást mondhatnának?
Pedig ő akkor sem jajveszékelt, könnye sem csordult, csak éppen úgy érezte,
megállt a föld forgása, minden megállt, levél sem rezdül, szél sem fúj, hang
nem hallatszik... a kezét sem tudta fölemelni.
Értelme fölfogta, ám szíve nem fogadta el, hogy minden elveszett.
Nem ő veszített mégsem: azok ketten, mert ők az életet, ő csak a fiát, az
urát. Élete értelmét.
57

Lelki békéje miatt azt javasolták, ne nézze meg őket. valójában lehetetlenné tették, hogy másképpen döntsön. Szavaikat még most is hallja, a reszelős hangokat, arcukat nyitott szemmel, lehunyt szemmel is látja, ha akarja, ha
nem. A feszengő kínt nagynehezen összeszedett vonásaikon. A zavarodott rettegést szemükben. A kezeiket, amint nem tudtak velük mit kezdeni. Mindent
megértett.
Végre leszállt a kerékpárról. Tüdeje, akár a lyukas pumpa, nehezen szedte
a levegőt. Alig láthatóan, de mindvégig emelkedett az út, megérezte már.
Egyetlen autó árválkodott a parkolóban, ilyentájt nemigen találkozni itt
senkivel.
Mindjárt mellékútra fordult, a hársak alatt már megkönnyebbülten lélegzett. De azért óvatosan lépegetett a régi, neves nagy családoknak emelt, olykor hivalkodóan túlméretezett sírkövek között, s mereven nézett maga elé.
Minden oldalról gonddal vésett, itt-ott megkopott, mégis ismerős nevekkel találkozhatott volna a tekintete. A vibráló hőségben, az ezüstösen erőszakos
fényben s a fülledt árnyékban egyformán fel-felsejlettek a nevek valahai viselői, így is mindig tudta, pillantást sem vetve rájuk, kinek hamvait közelíti,
hagyja maga mögött éppen. Minden családnak, minden korán veszendőbe
ment, s minden kiteljesedés után bevégzett emberi életnek megvolt a maga
sajátos, ám másokéival is rokonítható története. Ismerte valamennyit. Minden
őse itt született, itt fekszik az üreghegy tövében, vagy éppen túloldalán.
A hosszú völgy egyik, vagy másik dombján, hajlatában. Sorsa nemcsak az övé,
nem az egyetlen a bányászok és bányák fekete krónikájában.
Más asszonyok is jutnak korai özvegységre, nem csupán a bányászfeleségek. De hogy apa és fia . . .
Az ő negyvenhárom esztendeje úgy szelelt el addigra, föl sem érzett rá.
Csak mint egy könnyű, gyöngyvirágillatú, tavaszi f u v a l l a t . . . ma úgy látja,
ennyi volt.
Akkor még nem sajgott gerince, nem vált járása az első léptek után nehézkessé, szemét nem futotta be egy-kettőre pára, hogy csak arra ügyel, idejében forduljon el, senki meg ne lássa. Más anyák is elvesztik a fiukat, az
egyetlent, akad, aki a lányát, a k e d v e s e t . . . s mintha mi sem történt volna,
sorjáznak egymás nyomaiba lépve keményen, katonásan a hétköznapok tovább, szürke uniformisban, egy öntvényből kerül ki azután valamennyi. Az ünnepek . . . a feneketlen barlangok. Sohasem vidámak többé.
A test megpihen, a lélek elborul. Ennyi csak. Ennyi már az ünnep.
Fehér márványkő, sötétzöld bukszusok. Néhány tő muskátli. A hársfa levelei között átszüremkedik annyi fény, hogy megéljenek, de a föld mégsem
forrósodik át annyira, hogy délidőn a locsolást ki ne bírja. S éppen, amikor
delelőn áll a nap, vetül ide hatalmasan védelmező árnyék.
Csak a nevekre nem nézett. Még mindig nem.
Tekintete gaznövényeket kutatott, keze azokért matatott a morcos-kerek
muskátlilevelek alatt. A kicsi kapa könnyedén lazította fel a naponta újra és
újra porhanyossá művelt, gonddal gereblyézett, sötét, zsíros kerti földet, a
tegnapi rózsák éltek még, külső szirmaik sodrott pereme alatt itt-ott rozsdaszínű foltok. Irgalmatlanul ítélte korai halálra valamennyit. Bódító illatukat
halálszagúnak érezte.
Leült a sírkeret langyos kövére háttal a fejfának, pihent. Nézte a szemközti oldalt, a szabad térséget, amelyet még nem parcelláztak fel, a réti virágokat a vadon nőtt, már sárguló fűtenger fölött hajladozni — lassú szellő rin58

gatta őket csendesen. Kissé távolabb a valamikori Kálvária-domb, a három
kereszt régen kidőlt, elkorhadt, eltűnt a tetejéről. Kislánykorában megvoltak
m é g . . . Kis borzongásokkal nézett fel rájuk, ha mindenszentek napján szüleivel erre tévedt, soha nem bátorkodott megkérdezni, melyik a megtérő bűnösé, melyik a latoré. Pedig hát meg-megtérő latrok vagyunk valamennyien,
jók is, rosszak is. Amilyen a világ. Az formálja az embert, a világ arculatát
meg csak a nagy birodalmak urai, senki más. Mint minden időkben.
Szegény édesanya erősen hitte, hogy a világmindenség a Jóisten kezében
van. Csak az történhet velünk, amit ad, s amit reánk mér. Ebbe a két szóba:
ad és mér — belefért minden. Öröm és bánat. Boldogság és boldogtalanság.
Szerencse, szerencsétlenség. Élet és halál. Minden, ami számos.
Édesapa hümmögött, sohasem ellenkezett, csak mosolygott magának csendesen, megbocsátóan. Mit is kezdhetett volna ilyen megátalkodott, konok hit
ellenében?
S ő lépkedett közöttük szótlanul, engedelmesen, érteni nem sokat értett se
a bizonykodásból, se a hümmögésből, ő csak szeretett. Valakit mindig, őszinte
ragaszkodással. A temető akkori fényei az őszi estében kószáló lelkeket jelképezték az ő képzeletében. Szülei kezébe kapaszkodott, mégis reszketett félelmében, reszketett a nyirkos-nyúlós, áthatolhatatlan köd hidegétől, a feketébe
öltözött felnőttektől, a sehol fel nem található, valahol mégis körülöttük bolyongó holtak szellemétől.
Megélte a legrosszabbat, amit asszony megélhet, nem reszket többé semmitől. Legfeljebb a cipekedéstől, attól meg leginkább csak a keze, lába, szíve
legmélyének, még ha ziháltatja is, semmi köze hozzá. Az egy szép napon megáll, mint mindenkié.
Ideje indulni. A délutáni nyitás előtt le kell mosakodnia a raktár hűvösében, azután megszárítkozni... s rámolgat egy keveset. Mindig a göngyölegekkel vesződik kedvetlenül. A sok rekesz, üres üveg, penészedő z s á k . . .
A fej fául szolgáló márványtömb látásától megint megtartóztatta magát.
Mire lenne jó? Akár ha rákiáltanának azok, akiket életükben oly híven szolgált, s akikért immár semmit nem tehet. A visszaúton végig hallaná a soha
nem feledhető hangot:
— Anyika-Manyika!
Amint az ura becézte.
— Mamikám-Manyikám .. .
Amiként a fia.
A két Énekes András. Énekes András 1936—1980. Énekes András 1960—
1980. Hogy biztosan felejthetetlen maradjon, szép kerek szám az. 1980. Azzá
vált. Felejthetetlenné.
Nincs isten az égben, Anyika-Manyika. Nincs irgalom, soha nem volt, nem
is lesz talán. Csak vakvéletlen, csak esetlegesség... csak anyag. Elillanó, semmibe v e s z ő . . . a többi ámítás.
Hát letudta. A mai napra megint. Megint.
A kerékpárgumik surrogását hallgatta elmerülten. Mi gondja másra? ö
mindössze parányi pont a város betonsávjainak egyre növekvő forgalmában,
még árnyékot sem vet sem maga elé, sem maga m ö g é . . . sajátján gördül tova, magasan áll a nap. Miért is vigyázzon?
Amint végigpedálozik a városon, érzi az ebédszünetről visszasietők pillantásait magán, mintha lepkeszárnyak csapódnának hajához, vállához, arcába —
59

nem számít. Oda nem fordul, maga elé néz keményen, kitartóan, rezzenéstelen. Erőtlen pilleszárnyak, valóban. Nem érinthetik.
Ma már nem.
Valaha, az első időkben rettenetes volt. Iszonyú.
A szemek, amint hirtelen kitágulnak a felismerés döbbenetével. A riadalommal, a kíváncsisággal. Gyémántkeménységgel. S azok, amelyek mintha az
ő látására váltak volna elevenné, a bársonyosak, melegek, résztvevők. S a
hirtelen más néznivalót keresők, a váratlanul elfordulok! Mintha láthatatlan
szíjak rántották volna félre őket, akár a parádéslovak érzékeny, csupa ideg
pofáját a zabla.
A soha szavát nem hallani, szelíd Fehér Manyikából egyszerre özvegy
Énekes Andrásné lett. Az elemek kiszámíthatatlan szeszélyériek véletlen, paszszív áldozata. Túlélő.
Énekei András (1936—1980) halála előtt éppen tíz esztendővel vállalta föl
a sehol, senki által nem szívesen fogadott szerepet, az olajjal fűtés lázának
idején. A felemelt ujj szerepét.
— Vigyázó szemetek Algyőre vessétek — ezzel heccelték oly sokan.
De őt nem lehetett megállítani.
Bányász volt minden őse, ameddig az emlékezet elért, tudta, mit beszél.
Nem csak itthon, vagy a munkahelyén. Szakszervezetben, megyei tanácsnál,
országos kongresszuson. Mert a bányákat, de csak néhány tárnát is bűn lezárni. Üjra megnyitni sokkal nehezebb lesz. Drágább és veszélyesebb. A támfalak tönkremennek, a gáz felgyülemlik a járatokban, senki sem száll le biztonságban jó ideig azután. A szénbányászat visszafejlesztése következtében
szakemberhiány lesz. Halódónak bélyegzett munkaterület nem vonzza a fiatalokat. A nehéz munka már most sem igen — a kilátástalanság, a ki tudja
meddig taszítja.
Országos találkozókon az olajbányász mérnökök maguk is bevallották,
hogy a mezők nem sokáig adják ezt a mennyiséget, hogy becsléseik szerint.. .
nos igen. Fehér asztal mellett, mivel az nem kötelez semmire. Borközi állapotban, egy-egy estére szóló barátság hirtelen melegében, de nem teljes felelősséggel, nem hangosan, nem Énekes András módján. Óvatosan.
Végül bölcsebb volt elhallgatnia. Már-már vörös posztóvá lett tulajdon
főnökei szemében is.
Javaslatai vannak? Helyes. Meghallgatjuk.
Ismételgeti őket? Unos-untalan? Elviseljük. Valameddig.
Prófétál?
De hát ki ez? Mit akar ez? Kinek a helyére pályázik a szerencsétlen, ha
ugyan beszámítható még? Mi mozgatja? Miféle érdek? Már a k ö n y ö k ü n k ö n . . .
Honnan is sejthette volna Énekes András, hogy ebben az országban és
napjainkban nem szabad kilógni a sorból? Semmilyen szinten, semmilyen okból.
És elkezdődött a macera. Szigorúan törvényes keretek között egyrészt,
alattomban, fülönfoghatatlanul másrészt. Ahogy ez már lenni szokott, mert a
kétélű fegyver az igazi.
S azután a gazdasági kényszerűség okán újra megnyitott tárnából, ahová
lemenni elsőül és önként jelentkezett, soha nem jött fel többé. A fia sem.
Aki a gyászbeszédek szerint egy sokgenerációs bányászcsaládból... apja nyomdokaiban . . . a menteni indulók k ö z ö t t . . .
60

Kínos ügy.
Kínos találkozgatni az özveggyel lépten és nyomon. Autóból nézni, amint
az nap mint nap, föltéve, ha az időjárás engedi, ugyanazon az útvonalon kerékpározik ki a temetőbe, vagy éppen visszafelé jön onnan . . . Kínos a volt
munkatársaknak, a szomszédoknak, az ismerősöknek — a bányaigazgatóság
minden tagjának.
Föld alá elevenen mégsem fekhet a nyugalmukért. El sem költözhet innen most már. Éppen elkészült a ház, éppen bekerítették...
De az özvegynek megítélt téli tüzelőt visszautasította. Azoktól nem kell.
Semmi sem kell.
Más vállalathoz szegődött. Ha elpusztulni utánuk nem tudott, most már
mindig zöldségillatot érez a sok szénszag után. A sok, alig mosható, keservesen tisztítható fehérnemű fanyar szaga után. Valamennyit elégette. Sokáig
bűzlött a lassan elhamvadó rongycsomó, a már alig-alig füstölgő hamu is kint
a telek v é g é n . . . maga se hitte volna. Egyik szomszéd se tiltakozott. Kerülte
őt akkor még a gyerekhad is, valamennyi fejét lesúnyva kotródott el a közeléből.
Pedig ő nem haragudott senkire. Mindenkinek megvan a magáé, kié látszik, kié nem. Ennyi a különbség csupán.
A zöldségbolt vevőköre lassan kialakult. Miután a bányászfeleségek láttára sem futotta el szemét a könny — kiszáradtak azok, akár a halott források patakmedrei — egyre többen pártoltak hozzá. Ha gyérült a forgalom,
egyik-másik tovább maradt, nézelődött, de se családról, se munkáról nem váltott szót velük. Áruról, árakról, a zöldségfélék minőségéről, eltarthatóságáról
inkább. Kezdetben olyan is akadt, aki cipekedni szívesen segített volna, ám
ő elhárította az ajánlkozást. Megbír vele.
Bár akkor még kínszenvedéssel, igaz. Azóta megedződött.
Most is minden a délelőtti rendben várta. Gyorsan ledobta az utcai ruhát, fel a munkaköpenyt... a kirakatüveget sebtében lemosta, annyi autó
futkározik az utakon, s hozzá a szárazság! Az útmenti bokroknak, virágágyaknak meghagyott két méternyi földsávba bele-belebújik a szél, a laza
talaj felszínét fújdogálja, mintha hűteni akarná s bizony el-ellop belőle néhány maroknyit, porával folyvást meghinti az u t c á t . . . neki is jut belőle bőven. ö t perc az e g é s z . . . néhány gyakorlott mozdulat. Vizes ruha, széles guminyelv, az ügyesen lehúzza a vizet a nagy üvegtábláról, már csak a peremét kell szárazra törölni hogy úgy ragyogjon, mint a nap.
A belső rekeszeket akkor is meg lehet tisztítani, amikor éppen szünetel
a forgalom. Nem találnak itt az ellenőrök soha szemetet. Hogy napjában
hányszor söpröget, megszámolni se tudja. Mert ő már itt marad, amíg nyugdíjba nem mehet. Másutt se könnyebb, de ami a legfontosabb: ebben a kis
üzletben egyedül van. Ügy gondozza s úgy szereti, mint a tulajdonát.
Szeretett volna csengőt az ajtó fölé, amilyenek még gyermekkorában, a
régi-régi kicsi fűszerüzletekben voltak, hogy meghallja a vendég érkeztét ha
a raktárban dolgozik, akkor is. Be kedves szokás volt az! Olyan áhítattal
nyitott ő be az öreg Szunyogi bácsihoz kislánykorában, mintha a mennyek
országa előcsarnokába lépett volna. A csengőszó finomka dallama suhogó
szárnyú angyalok jelenlétét ígérte. De csak ígért. Angyalt sohasem lelt sehol,
még karácsony tájékán se. Megszédítő, bódító illatokat annál inkább, az ünnepi hangulatot azonban csak ő hozta magával hasztalanul reménykedő, elfulladó kis szívében.
61

Bizony, ha az övé lenne ez az üzlet, egy szépen szóló csengettyűt fölszereltetne itt.
Jó illatokat tud teremteni, ha tisztaságot teremt, annyi bizonyos. Nyáron
se esik nehezére, ám télen könnyebb. Amint a kályhába begyújtott, mindjárt
tesz a forró vaslapra egy-egy almáról, narancsról lehámozott héjat, birsalmaszeletkét . . . meglenni se tudna nélkülük. Nyáron befőttesüvegben virág, saját kertjének egy-két szál virága, télen a cserepes muskátli mósusz-illata lop
be a félhomályos helyiségbe valami kedves, titokzatosan csalogató illúziót tavaszból, nyárból, szabad természetből, örömből... életörömre emlékezést legalább. A különböző illatok összevegyülnek, megbarátkoznak, otthonos hangulatot teremtenek.
A növények is élőlények, csakhogy ők nem bántanak senkit. Pusztulásukban elesettebbek, mint az ember.. meghinti őket friss, hideg vízzel olykor,
mintha lázas beteg homlokára tenne borogatást gyengéden. Amint elnyelik
felélednek, megszépülnek tőle. Teljes szívéből reméli, hiszen látja: feltámadnak egy kis időre még. Selyemfényűek, tündérkedők. Jó közöttük tölteni a
napot. Jó figyelni r á j u k . . . megőrizni őket.
Csak ez a gyilkos, forró s z é l . . . most támad fel. Már a fák leveleit is
meg-megcsapja, mintha évődne csak
Ilyenkor érzi a korát. A száraz meleg ugyan nem bántja oly sokszor
megroppant gerincét, de mintha a friss levegőt éppen az ő szomjas lélegezni
vágyása elől szippantaná el hirtelen, hogy egy láthatatlan, forró áramlat súlyosan telepedjen szíve tájékára, szorítsa össze gégéjét.
Semmi az. Nem kell kényeskedni... Nem kell? Nem szabad, nem lehet.
Iszik egy korty hideg v i z e t . . . mindjárt megkönnyebbül.
Jó az, ha az embernek oka van a testére figyelni. Ha itt sajdul meg, azután meg o t t . . . nem gondol másra szakadatlanul. Nem keringőznek gondolatai ugyanazon egy sötét szakadék körül, amelybe már-már úgy szédülne
bele, hogy elveszítené önmagát egészen.
A visszárut is összerakta, katonás rendben, egyetlen üveg el nem t ö r t . . .
így kell ezt. A cementpadozaton végigfuttatni még a felmosófára borított vizesruhát, de a tele zsákokat már nem rendezi át, de nem ám. ö t v e n kilót a
kezdet kezdetén még magában is fölemelt. Nem bírja. Kézi targonca nincs.
Pedig milyen ügyes, egy személyre szabottakat látott valaha, gyermekkorában a darálóban! A molnár akár nyolcvankilós zsákokat is felemelt, s odábbgördített velük könnyedén. A készségnek mindössze két kicsi kereke volt, arra
szereltek földközelben egy fémcsíkot, két szára kötözködésig ért egy felnőtt
embernek, éppen, mint egy kicsi létra, leginkább ahhoz hasonlított. Csak éppen meggörbítették a szárak végét, hogy alkalmasak legyenek belesimulni az
ember tenyerébe. A fémcsíkot a zsák alá bújtatták, azt meg éppen csak dönteni kellett, a kerekek már gurították a terhet oda, ahová a molnár két kezével a szárak nyelét fordította. Milyen jó lenne olyanból csak egy is! Hanem a fennkölt technika nem engedi. A rangos. Vagy sok pénzért valódi targonca, amelynél az új világ önérzetből nem adja alább, vagy semmilyen.
Ö éppen itt tart, a kézierőnél. Húzza-nyúzza maga után a terhet, ha nagyon muszáj. Szakad a zsák? Hadd szakadjon. Leselejtezik, új állja a h e l y é t . . .
a szíve már nem szakad belé semmi pazarlásba. Okosnak lenni, újítani, vagy
bármi régen bevált, elfeledett alkalmatosságot felemlegetni, azzal próbálkozni: mire lenne jó?
62

A Fehér Manyika is Énekessé vált, ni! Mit mondanának egyebet? Az ő
nótáját ne unja meg s e n k i . . . meg se hallja senki. Árnyékká lett egészen,
mindig az volt, mindigre az marad. Annyi nyomot se hagy maga után ezen
a földön, mint egyetlen, könnyedén, táncosan, szívfájdító természetességgel
alábillegő, elhervadt falevél. Mert a levelek hullása változást jelent: évszakváltást, s bizonyosságát az eljövendő tavasznak. Hanem az ember elhullása . . .
semmire sem jó. Semmit nem jelent.
Sokat gondolkozott ő e z e n . . . sok órát, sok éjszakát töltött ébren. S ma
már azt is el tudja képzelni, hogy valaki önként menjen a pusztulás elébe
nagy célért, nemes feladat jegyében, megbabonázottan.
,
Hogy legalább értelme legyen.
Ennyit az ő pallérozatlan elméje is felfog. Ért. Elfogad.
Bár semmit ne értene, jobb lenne talán. Mert így mindig ugyanoda jut,
mint az egyszer, egy egész maradék életre felhúzott búgócsiga, amelyet ketrecben tartanak, amelyik el nem szabadul a kalodából, csak pörög, pörög rugója szakadtáig.
Nyári délutánokon mindig gyér a forgalom. Fél három táján jön néhány
asszony, valamennyi reggel hatkor kezdte a műszakot, valamennyi siet. Paprikát, paradicsomot, vöröshagymát kérnek leginkább, toporognak, türelmetlenek — lecsót szándékoznak főzni vacsorára. Néhány szem gyümölcs, esetleg
d i n n y e . . . szigorúan a gyerekeknek. Miből tellenék többre?
Azután a zárás előtti utolsó fél órában rohanják meg igazán. Valamivel
tovább tart nyitva. .. ő teheti. Se kutyája, se macskája, a lakóinak pedig
aligha hiányzik, önállóak, felnőttek mind a hárman. A fiatalabbak azt remélik: még előttük minden. Minden nagy öröm, minden nagy bánat, habár,
mert fiatalok, csak az egyikkel számolnak, szegénykék. De Erzsébet már tudja, mikor kitől mit várhat, Erzsébet nem gyerek már. Akár így, akár úgy,
jól megvan velük.
Mosolyog.
Beidegzett, gyors mozdulatokkal tölt meg zacskót zacskó után, számol,
fizettet, visszaad. Az áru maga-magát kínálja. Kérdezik, válaszol. Ha nem
kérdik, nem beszél. Mosolyog.
Lépten-nyomon ki-kifut a raktárba, megmossa a kezét. Oly hamar bepiszkolódik. Krumplihéjon maradt láthatatlan portól, az aprópénz fémszagú
mocskától... ha kesztyűt húzhatna néha! Csak az árut vigyázná vele. Tiszta
kézzel nyúlhatna gyümölcshöz, főzelékhez, vaj sárga paprikához, piros paradicsomhoz, a padlizsán ibolyaszínű, fényes-szép h é j á h o z . . . kesztyűben a többihez. Bolondnak néznék bizonyosan.
— Uborkát salátának. Itt soha nem fonnyadt, Manyikám. Hogy csinálja?
— Varázsló ő . . .
— Ebben a parányi üzletben mindent megtalálni. S még az sem baj, ha
ilyenkor, zárás e l ő t t . . .
Nem válaszol, mosolyog.
Maga sem veszi észre, hogy olykor már nem mesterkélten, nem kényszerből, de megbékélten, ártatlan örömtől sugárzik az arca.
A vásárlók észreveszik. Lopva össze-összemosolyognak. S jönnek szívesen . . . jönnek máskor is.

63

TANDORI DEZSŐ

Gép zaja; infrarubin fény
1. A halott madár mellé általában a dobozba rakjuk
kalitkája
jellegzetes tárgyait, melyek személyesnek
minősülhetnek,
úgy
mint lapos vagy domború kavics, műanyag madár, rajta meghagyott csengő, róla leszedett csengő; mindegy, hogy a halott
bármikor is játszott-e velük életében; alkalmi rudak,
hajlékony
vesszők, melyek a madárláb számára változatosságot
biztosíthattak; itató edény, mint az ő Kis Kútja, henger üveg, vagy
a fürdőtálat is el lehet ásni, ha a doboz jókora, és füvek
fedhetik le a zsebkendőt, melybe a madarat bugyoláljuk,
pár
csipetnyi homok, kedvenc szotyolája és kendermagja
kerülne
melléje-föléje,
és még ami eszünkbe jut, talán egy elkopott
radír, vagyis a megmaradt tintaradír-rész,
a
gépradír-résszel
még ezt az írást is javítom esetleg; ő maga most, még él, a
szobában, az infrarubin égő alatt, bebugyolálva
kendőkbe
a kalitkája, a kendőt könyvek fogják le, Pilinszky,
Jékely,
Szép Ernő, Chandler. A gépzaj aligha szűrődik be hozzá, vagy
ha igen. a szokatlan fénytől fel-felriadva érzékeli csak, utána
álomba kell visszazuhannia,
és végképp nincs fogalma, hogy
verset zajoznak róla, és ennek, hogy azt, ugyanígy
nincs
semmi jelentősége az életbenmaradása
szempontjából,
mégis,
hogy ez papírra vetődik, olyasmi, mint hogy az infrarubin
lámpának is vetődik fénye a kendőkön át,, a mcsokon
át, mintegy vályogfal rőtjével, este, majd éjszaka,
fojtva,
mint a laktam-s-nem-lakom,
mint az
én-nem-tudom-mint-a-fűvagy-az-állat-mi-az-embernek-lenni-hogyan-kell-azt-tennem,
vagy hogy énemnek egy részét megvette magának...
itt a radírozás!
vagy hogy hiszen oly könnyű vagy, repülj haza. Máris hogy
lefogyott. A nyakát látni a tollakon át; talán nem is fogyás
ez, csak a tollak nem tartanak úgy, nem tart tovább, ami
tart, és a fenyegetés: hirtelen rándulás, az, hogy nem
fordul vissza valami, nem beszél ki a
hangulatomból,
az, hogy széklábak között lakom és térdéig érek minden
tárgynak, az, hogy mely csillagon keressem őt; amikor
ez, s hogy éjfélkor a Holdban találkozunk,
munkaeszközöm
volt, hipotézis, eltörlendő vonal, melyhez egy hirtelen
észrevett tartás, merevség, hát-ív, az övé,
tegnapelőtt
kora reggel, amikor bementünk másikunkkal a szobájukba,
tizenötőjükhöz,
véglegességet adott, vagy ezzel
fenyeget. Szombaton volt ez, holnap kedd.
2. A madárvonal nem annyira ív, mint rézsű volt a
verskötet kezdetén, melynek munkálatai még az ő
egészségének jegyében teltek eleinte. S nem is neki,
64

hanem egy két szemére vak verébnek dedikálódott a könyv
a címével, ő fél szemére lát, igaz, a fél szárnya lóg
leszakadva másfél éve most már, és nem veréb, hanem
zöldike.
3. Az időjárás enyhesége, a vastag hótakaró
ugyanakkor,
a temetés kedvező körülményeit
biztosíthatja. Az első
bő lé is átszivárog, becsorog a dobozra, és különböző
folyamatokat
indít el, amelyekre nem szokásunk
gondolni,
ám ezekre gondolni még mindig könnyebb,
sokkalta,
mint az ő elevenségeire, arra, ahogyan együtt volt
vetünk, és hogy neki, nem nekünk, neki mi az, hogy
esetleg holnap ilyenkor már nem lesz. Még sosem éreztem
ezt ennyire: hogy nem mi veszítünk el csupán valakit,
de ő veszít el mindent, elveszíti
mindenét.
4. A gépzaj elhallgat: másikunk benéz hozzá. Az infrarubin
fény ég tovább. Hogy van, hangzik kérdés, szemről szól válasz,
meiyet alig bírnak már nyitva tartani, le fog csukódni. Ma
éjszaka aligha véglegesen. A holnap reggel:
nyitott.
5. Holnap reggel leragasztom a borítékot, vagy még ma éjszaka,
vagy hajnalban, mire kész leszek. Ha éjszaka meg nem hal, és
tatán épp ez nem fog így történni, itt nem derül ki, mi
„történi", és nem is fontos, hogy írásban kiderüljön. A legjobb, írom, az lenne, ha egyáltalán nem „derülne" ki semmi,
és ha még néhány éjszaka kiszorulnék ide a
hali-előszobába,
itt néznénk a folytatásos bűnügyi filmet, a svéd filmet, itt
ennénk holnap húst, ahogy ma bablevest
virslivel.
6. Zöldikénk — ződi, zöldi, rütyü, harangocska — mindig
volt, így mondjuk. Ez nincs így, de mondhato, okkal. Első
madarunk, akit felvállaltunk,
oiy napon került
hozzánk,
mikor azt mondtam: „Istenem, nagyj örökre békén". Közben
a fióka már a szombat délelőtti emagyott, poros nyári járdán
csipogott. Nem tudtuk megmenteni, s ebben mi voitunk
hibásak,
nem voltak ismereteink. Haláltusáját ébredezésnek
hittem,
s nem keltem fel hozzá, már csak akkor, hogy
kezemben
pár perc alatt megfúlt; agyon éhezve vergodott
papírkosarunkban
ott, es a szemközti parkban temettük el.
7. Madaraink legidősebbike, aki tizedik éve felé halad,
mindjárt aznap került: már tudtam, mit kell tenni, csak
madár kellett hozzá, és Isten nem hagyott mindörökre
békén,
Isten — mert nincs kivel szót váltanom — azt felelte, mert
nincs kivel szói váltania, hogy majd megtudom, milyen lesz
a mindörökre békén hagyás, na ők lesznek és nem lesznek utána.
8. A madarak mindig pótolhatóak, elvben és
gyakorlatilag
is, elérkezik azonban egy idő, az együttélés
időmennyisége
úgy felhalmozódik,
hogy az ember azokhoz kezd
ragaszkodni
kizárólagosan, akikkel ez az idő telt. Miért
mondhattam,
hogy mindig volt zöldikénk? Mert még a poros-járdás-első
előtt is volt Valaki. Pár héttel korábban. De őt nem hoztuk
haza, végigtaxiztunk
vele a Duna-parttól az Állatkertig,
a tenyeremben
ült, olyan bizalommal, ahogy most ő, akire

bent, megmaradt egyetlen szobánkban, szárnyas
ajtóval
elcsukva a tizennégy többitől, infrarubin lámpa fénye tűz,
ahogy most délután ő lapult, remegés nélkül,
másikunk
kezében, aki meg tudja fogni őt, és meg is meri fogni, mert
más nincs hátra már, legföljebb meghal, ez nem olyan
kis mondás, de meg kell fogni ahhoz, hogy legyen bármi
remény, nem eszik-, alig eszik, nagy zabás volt mindig, most
nem eszik, alig iszik, és a tápanyagokat, ha bármi
hiánybetegség
támadta volna meg, csipesszel és
cseppentővel
kell megpróbálnunk
beléadagolni; beléerőltetni
nem
lehet, s most is, hogy a csipeszt és a cseppentőz
kúpos,
vastag, hús-szín csőre nyitásával elvben fogadta,
gyakorlatilag
az alma-, sárgarépa-, sajt- és krumplireszelék
elegyet
csaknem azonnal visszaköpte. Meg fog halni,
mondtuk
akkor, harmadik napja nem eszik, meg fog ... [és akkor
hirtelen
lement a kalitka aljára, és elkezdte enni Különféle
magjait.
Moccanni nem mertünk, néztük az ágy végében
ülve,
az infralámpa vörös fényében. Még vagy húsz percig
falatozott. Most itt tartunk.
9. Ö, akit az Állatkertbe
vittünk, megmenthető
lett volna
talán. Megmenthették
volna, de cinkének nézték, és — nekünk
tíz éve még fogalmunk se volt a madárfajokról — közben
zöldike volt. Meghalt
harmadnapon.
10. A Duna-part és környéke baljós madárlelőhely
nekünk.
Tizenöt madarunkból csak egy, az első idevalósi, a legidősebb. Meghalt, hosszabban időzve nálunk, több veréb és
elsősorban, rövidebb-hosszabb
időt töltve itt, pár zöldike.
Még egy adat: ó most, fél szemével, fél szárnyával a
hetedik zöldike, akit megismertünk,
a hatodik, aki
hozzánk került, veréb eddig nálunk nem halt meg, egy csak,
zöldike a hatból Öt. O harmadik napja jelölt.
11. Az eiső zöldikét, aki hozzánk került, tojásai
vitték
el. Akkor azt nem tudtuk: hogy a zöldike tojót a tiím
táplálja kottás közben. Meglett volna hozzá
mindenünk;
megvolt az ő képleten húsz tojása is, egytiuzamban,
megvolt
neki hozzá valami Duna-parti hívó hang, vagy belső
késztetés; egy nap lebukott röptebői, s nat nap
haldoklott,
és végül peppel szájában fulladt meg, ránk nezett
még,
mint aki azt mondja, vagy nem azt mondja: Nem-e
tenetne-e...
Ez a Doktor szava, Főmedvémé; az ő sokaságuk s a társaság
és társasság velük: ez vezette fel a madár ügyet.
12. Akkor pótlást határoztunk el, kértünk
zöldikét.
Kaptunk kettőt. Késő este; alig tollas fiókákat,
szürkés
bőrt láttunk, tátogó csőröket, valaki jól megetette
őket,
mielőtt ideadta nekünk, éjszaka tücsok-hangok
cirpeltek
fotelunkban, a dobozban, melyben ültek, taián hűvös
volt, nem tudni, vagy megnyomta a begyüket a még-még
falat, bármi kevés, a miénk: egyikük másnap
hajnalra
halott volt. Életben maradt a bátyja, mint
kiderült,
egy zöldike hím.
66

13. Közbevetem:
írhatom ezt, talán nem írás jogán csak,
de másikunk azt mondja, és ezért: hogy a kalitkájából,
ahogy
észrevette,
hogy távozol mellőle, még délután, mikor
a szobában voltunk mind, és gépelni mentél a verskötet
másolandó verseit, majdnem utánad indult volna mindig,
a rácson át. Társas szív, és megszokta, hogy vele voltál
egész nap, és soha nem kapott ö minket ilyen
teljesen,
főszerepben,
egy volt ő a többi közül, nagyon szelíd
madár, ahhoz képest, hogy kinti, tehát vad lényből vált
a szakadt szárnya miatt ember-társsá, igen, a dossziékat,
,
versekkel, rajzokkal, fordításokkal az ő feje fölött
raktam a halmokra át, és ő, nem úgy, mint talán a
többiek mind, ahogy ők tennék, ő nem vagdosta magát, merő
szelídség volt és tudomásulvétel,
holott közben nem
engedte eddig, hogy hozzáérjünk, kézből
etetni-itatni
nem lehetett, mint pedig verebeink nagy többségéi is! Ez
külön nehézség, és haláit-igérő tényező, ha maga
nem elég erős, hogy gyengesége ellenére — kör! —
ellássa magát. Az infrarubin fény is azért kell nekik,
hogy fenntartsa magas testhőmérsékletüket,
ha betegségük
miatt
erre különben nem képesek; csak lehűlnének, és belehalnának.
A fény oka ez; a gépzajé? Vagy: épp ezé, ily tárgyúé?
14. Most mindketten
bent voitunk náia; majd ha munkáimmal
megvagyok,
éjfél felé, másikunk valamivel
előbb,
bemegyünk, aztán én beviszem, vissza, a gépet, a papírokat,
a kész posta marad csak kint, beviszem az asztalt,
meiyen
írom ezt, és megpróbálunk aiudni egy jót, homap hajnali
fél ötig, ötig, amucor a többiek miatt is felkelünk,
s homap nem úgy megyünk be szobájukba, meiy volt dolgozószobám, hogy veue mi van, vele, akkor már tudni fogjuk,
hogy mi van, s hogy aludni fog augnanem, masikutiK.
haik közlése sejteti: feirejordui a fényből,
hunyva
a meglévő szeme is! Jövünk vissza,
eioszobáoa-konyhába,
halloa-fürdőszobába,
lábujjhegyen.
1b. Nezett utánam, jvit voma utánam. Holnap, ha él,
másikunk újra eteti és itatja, Holybé otdat,
vitamin
megint délután, egész kicsi, s a tuobi: levek, amitcet
úgyis elkeszílek, mondja másikunk; poszátánk
tavaly
az ev végen, sok tojás után, vakulni kezdett! Most kézből
is etetni kell, bár kalitkájában az etetők
hollétét
tudja jól, kicsit passzív néha, lapul, néz hatalmas
szemmel, nem tudni, lát-e, nem? Krumplit, sajtol, almát
ujjunkról adunk neki; szombatra virradóra még azt hittük,
csak ő itt most kétségbeesésünk
tárgya — hogy nem fog
villogni többé ez asztal alatt s két karszék
között,
végtelent közelítő szelíd barátposzáta-tojó
lényét
nem adja szabadon a szoba terében nekünk, nem üldögél
karunkon, a szőnyegen hasaltunkban vagy ágyon
ültünkben,
és valami megválik tőlünk ismét, többé sose lesz; ezt
hittük; a leveket neki úgyis megcsinálom
hajnalban,

mondja másikunk. Most, mondja még, azonnal eszünk. Ez a
konyhában fog történni, ott, ahol megannyi
madarunkat,
aki rászorult, felneveltük,
és manapság hajnaltól
sötétedésig
pár óra kivételével
szinte végig nekik dolgozunk
valami
koszton, egyéb dolgokon; a meglevés
szóismétléseivel.
16. Aki megmaradt, harmadnap majdnem elment a huga
után. Vért észleltünk székletében; mi ez? Infralámpa,
még
a húsz tojásos halott idején nem volt nekünk; most: infral és
sok inzet adni neki! igyon, mossa ki a víz belőle a terhelő-matériát, a máj, a begy, a bármi könnyebbülhessen...
és meglett,
életben maradt, pár nap alatt magához tért, de öt hétbe telt,
hogy önállóan enni hajlandó lett, addig, nagy
nyárban,
egy csipesz végén fogott minket, felváltva távozhattunk
csak
el, sikoltozva jött, rohant, és eleinte másikunk, majd
kevés ideig az én dolgom volt, addig az ő dolga, hogy neki
óránként tizenöt-húsz falatot csőrbe, torokig adjon, és a vékonynál
is vékonyabb nyakat ne szúrja a csipesszel át.
17. Ö aztán olyan barátunk lett, úgy élt itt majdnem —
csak! csak! — öt évet, annyit csak, holott élhetett
volna
tizenötöt, élhetne ma is, igaz, akkor ő, a fél szemű, fél
szárnyú nem lenne itt, s talán nem élne másutt már réges rég,
ő oly barátunk lett, aki minden léptünket követte aztán, s nem
eleség miatt, vállunkon ült, együtt gépelt velem, kosztolt
másikunkkal,
ha zongorán vertünk billentyűket,
amatőr működésünk
neki
tökéletesen megfelelt, képes volt fél órát egy bal kézen
kuporogni, vagy fülünk cibálta, hajunk, és énekelt nagy zöldike
hím ínadár hangján, és legidősebb madarunknak udvarolt, ő
volt a szerélme, és talán a begye is ezért kezdett a begytej
tápláléktól duzzadozva nőni, vagy túl falánk volt, és egy
nap, hogy csak másikunk volt táehaza, távol jártam,
vatakinek
kalitkát venni nagy madár számára, becses kalit ka-darabot,
ő, másikunk ezzel fogadott az ajtóban, se-létezve,
lefordult
rúdjáról, és halott volt egyetlen pillanat alatt. A szíve
vitte el? valami görcs? a begy nyomott nemes szerveket? a front
csinálta? egy nyomorék madarunk ijedt, hirtelen
ugrása,
ő is ugrott, s megütötte magát? máig se tudjuk, két éve sincs,
hogy minket ő ekképp
itthagyott.
18. Bent jártam nála; másikunk még evett, menj be, mondta,
elnézést, hogy ilyen lassan eszem, csak rémesen ülök! A konyha pultjánál a magas székeken ültünk. Bementem;
jöttem
vissza. A mi van vele kérdésre azt feleltem: áll derekasan,
a leszakad, beteg — de tavaly kivedlett! ezt csak itt
írom, nem ilyen ember-nem-járta
mód meséltem el, mit láttam —
szárnya balra lóg, a jobb szeme — másikunk, persze,
tudta
ezt is — van az infra felé, szóval, a feje,
felszegve
kicsit, a fenti infra felé mutat, vagy onnan el, a szárnyas
ajtó felé, mely mögött a többiek alusznak, a szeme pedig,
az ép, meglevő szeme, mondtam el, nem látszik, tehát
alighanem húnyva van, sőt, biztosan, mondta másikunk.
Alhat
még ötig vagy nyolc és fél órát, mondtam én; mit bir! s
68

hogy! micsoda erő van benne ... igen hatalmas erő, el ne
kiabáljuk, szóltam közbe ... mostmmár, radíroznom
kellene,
most már, külön szóba, hagyom így is, úgy is, most
már élni fog, ezt mondja másikunk. Nem tudom, nem tudom,
a gép leragad, beforrósodott, a kezem félrehord, a szeme
leragad, mondta halkan nevetve, mint aki most talán
végre bízik, másikunk, ó, hát igen.
19. Reggel, mondta még, vagyis hajnalban rögtön, hogy
jövök ki az előkészítéshez,
a kosztjukhoz, írom ide,
másikunk kezdi, én folytatom, ő fejezi be a tizenöt koszt
előkészítését,
vagyis az alapanyagok adagolását,
keverését
nap mint nap, így kelünk fel, így csináljuk ezt, aztán
hogy ők megébrednek,
megyünk, és megkapják
kiünk-kiühktől,
amit kiünk-kiünktől
nekik kapni szokás, reggel, mondta
másikunk, rögtön elsőre kicserélem a vizeit,
átforrósodnák
addigra, hadd ihasson frisset. Polybé, talán, más nem, majd
délután lesz, írom újra, vitamin. De ilyenkor mindent
sokszor
szokás, gépiesen,
elmondani.
20. Másikunk milyen fontos dolgokat mond, mellesleg,
ehhez
íráshoz. Hogy ő, vagyis a szoba Alvója, este, mielőtt
elpihent volna, vagyis mielőtt átkerült a függő infra
alá — az üteg infra, az oldalról sugároztató
lámpa
égője, mindig leoltandó, mert gyenge fém a foglalat körüli
lámpatest, átforrósodik fél óra alatt tüzesre, baj lehetne
belőle —. búcsúzóul, mondja másikunk, ugye mintha
nekünk
az az evés, megy azért. .. evett, sokat evett,
magokat...
holnap látni fogjuk a székletén. Remélem, látni fogjuk.
De nem tévedhet ekkorát, ők nem tévednek...
csak amikor
mégis igen. De ő tapasztált öreg madár, gondold meg, mondja
másikunk, már mit kiállt.
21. Azon a nyáron, mikor a nagy zenés, hirtelen hálálú
fő hím madár, a Mi Nagy Zöldikénk meghált, zöldike nélkül
maradtunk, és más madarat nem fogadtunk zöldi
helyett.
De előtte-évben,
mikor Nagyunk negyedik éve volt velünk,
egymás után két fióka zöldi is került hozzánk, a Duna-parton
lelte őket másikunk, az egyikőjüket velem, és
mindketten
meghaltak. Elmondom most, hogyan is.
22. Hétfő este, sötétben leltük az elsőt,
ismétlődés:
majdnem ott, ahol a húszat tojó tojó, legidősebb
madarunk
jó barátnéja egy évig, várt engem egy utcatákarító
munkás
kezében, mindketten eléggé tanácstalanok voltak, én másikunknak
meglepetésért
akartam menni valahova épp, hát vittem őt.
Ez a hétfő este lelt madár nagyon szerencsétlenül
araszolt
a járdán; másikunk — most bemegy az Alvóhoz — vette észre, én
rá is léphettem volna akár! Megriadtunk...
még ö is/ Abban
az évben már került hozzánk egy leszakadt lábú veréb, ma is él,
kálitkában lakik, és ma például egész nap a kezemben
hasált volna, este hozták, nagy szélben, azonnal etetni
kezdtük, nem tátotta a csőrét, ahogy — öreg madár létére
csodálatos ez — az Alvó ma délután, szét kellett
minden

lágyeleség falatért feszíteni, a vérző, nyílt töréses
lábával, véres kloakájával nem törődhettünk
egyelőre akkor,
téboly
kínjai lehettek, de másfél nap múlva maga evett! Hat nap
múlva a végbél vérzése is — külső seb nyilván! — elállt,
s ő, el ne kiáltsam, él, és ha megél még tíz évet e
két és háromnegyedre,
tízenkettőt,
elsősorban
megéli
velem a hatvanadik évemet, másrészt soha innen, ha csak nem
muszáj,
el nem távozom, rövid időre sem, ez több, mint
fogadalom,
most, hogy önmagam nagy kísértésén múlt ősz óta túl vagyok,
és, ha viharosan is, ki is hevertem jól. Most itt vannak ezek
a bajok; poszátánk s zöldikénk, és még néhány
lappangó
fenyegetés a körükből, vagy megnyugtatóan
nem
rendeződött
épségi dolog.
23. De: a hétfő estiről. Másikunk a szobánkban
lefekhetett
az ágyra, hallgatja az infracsendet, az Alvóét, a gépzajt,
elaludhatik. A hétfő estinek mintha ferde lett volna az
egyik csőrkávája a músikhoz képest, félrejárt, és nem is
evett szívesen, egy idő múlva csaknem egyáltalán
nem
evett. Két nap myîva igen élénk lett, de másikunk addigra elígérte valakiknek, ne legyen nálunk két zöldike;
megjegyzendő, hogy a Nagy Hím Madár, Örökzöldink, nem fogadta
kegyesen, ők egymással gyakran ilyen
kíméletlenek.
24. Vittem őt, de nem sikerült a találkozás;
barátainknak
mintegy kivédhetetlenül
közbejött valami;
örültemhogy
őt így mégis hazahozhatom — és másikunk várta a legjobban.
Akkor ő megindult lefelé, nem jól evett, bár nagyon
kedvesen
szaladgált az ágyon, szinte hogy még kínosabb
emlékeket
hagyjon maga után; és másnap megtörtént, amit nehéz
elmondani. Már nem volt széklete, a begye
felfúvódott;
van ez a fióka- vagy néha öreg-madár-halál,
ami
rettenetes.
A végén elbomlik a központi idegrendszer, gyorsan így
mondható, s ez történt vele is. Másikunk velem őrizte őt,
aztán le kellett mennie, hozni ezt-azt a többieknek;
ültem ott. ahol ma délután az Alvót — most alvónkat —
vigyáztuk s etettük, ültem, néztem. .. álldogált,
aztán
csak állt, aztán megindult hirtelen, kétségbeesetten
vetette
föl fejét, lába megrogyott, vonszolni kezdte magát
a kalitka közepén lévő kis ágya körül. Mindegy ilyenkor, ki ő,
mik vele emlékeink, hogyan hagyta vagy nem hagyta, belső
sérülés vagy fejlemény parancsára, etetni magát,
mindegy,
ilyenkor mi is, ők is: valamin kívül, valami fölé
kerülünk, és felülmúlhatatlan
történik. Ez történt
vele
is, az infrarubin égőbe egy sikoly — ezeket az emlékeket
kell, mint a csatatér közvetlenségekét,
feledni,
feledésben
őrizni —, aztán vége, a talaj megráng a szív alatt,
remegve-rángva
lüktet, omlik...
és ő is így, a hétfői,
ilyen halottam addig még, az első verében kívül, aki mai
elsőnket előzte, még talán soha . . . nem is tudom már, pontosan
emlékezni nem is akarok ... csak annyit itt, hogy egy óra során
tartottam őt ötven fok hőn, a lámpa fényén, sírva, míg
70

másikunk nem csöngetett, jött, és akkor elengedtem,
nem
volt remény, halott volt.
25. Ilyenkor végtelen latolgatás kezdődik, mi volt a hiba;
sajnos, hétfőink alighanem eleve reménytelen
eset volt,
sérülten
várhatott már ránk; utána némely dolgok ígéretesen
alakultak,,
nem vitás, de e műfajnak épp ez alattomosa: még ilyenkor is,
mint Alvónk, hatalmas meglepetések
készülhetnek
mélyen,
jel kell készülni rájuk a szivünkben; amitől, persze, semmi nem
könnyebb aztán. A Tabánban egy rézsű alakult
temetőnkké,
ott hantoltuk el őt, dobozában; később követte a nyárderék
zöldifiókája, majd a következő évben, más,
megmenthetetlen,
alig-nap-éj-vendég
madarak melleit, a Nagy Hím Madár, Örök
Barátunk, a pótolhatatlanunk.
Nem mintha a húszat tojó tojó
nem lelt volna az, mégis, kevesebb időt töltött
velünk,
nem nőtt hozzánk úgy képtelenségeiből
a
legtermészetesebb,
oldott jóbará.ttá. Nehéz ezt elmondani.
Ücsörgéseit
például az ágyon, csendesen, velünk, vagy ahogy a fejünkre
szállt, ahogy kettőnk között ingázott a szobában, ahogy
másikunk papucsán hosszan, ki tudja,
mi-semmi-micimackó-gondolatokban
elálldogált. Roppant egyéniség. Nem őrzi,
akkor már nem hagyták fényképezni magukat, egy fényképe
sem,
de őrzi rengeteg hangszalag. Csodáltuk kialakuló
énekét,
ahogy elsőt tavaszodva rázendített, próbálgatón.
majd
bejöttek mind a hangok, amelyek tolónkat is elkavhatták
a nyitott ablakon át annakidején; de ők sosem éltek
ugyanazon a föld-időn.
26. Akit másikunk pénteken vagy szombaton lelt.
körülbelül
ott. ahol a legelső, az Állatkertben cinkének kezelt zöldit
találtuk, hatalmas ígéret volt, és mi rontottuk el. Másikunk
csodaként hozta haza, és reméltem, itt marad, de az, aki
vígasztalt minket az előző halott után, elkönyörögte,
és
el is vittük hozzá: nem tudta etetni, fél nap múlva félig
adta, félig mi tanácsoltuk neki, kérlelve, adja vissza.
Tönkrement már addigra a madár? Tojónak
ígérkezett.
Készséges, szelíd fióka volt. De nálunk, akkor még volt ilyen,
tűi-sok...
hát nem tudom, nem tudjuk ma már, alighanem.
A Nagy Hím, őt sem fogadta szívesen, ezek furcsa dolgok.
Sietve próbáltuk pótolni fél napját, főleg én voltam
kockáztatás. Másikunk mintha habozott volna — ő lelte! —,
mi legyen vele. Etettem, túletettem?
Akinél
volt, ő nem etette, mert nem. szegény szegényt, s
ez végzetes lett? Kezdődött két nap múlva a
növekvő begy .. a nem látható széklet...
az elmaradó,
végképp kimaradó széklet...
későn hagytuk abba az etetést,
későn tettük infra alá...
és meghalt. Nem néztem végig
a tusát, másikunkra hagytam; ott halt meg, ahol most
Alvónk aluszik, és ahol jó néhány, menthetetlenül
ránk
hozott madár, némelyik, mint írtam, éj közepén. Nagy
ígéret volt, örök veszteség, ott nyugszik a rézsűn, neve
mint minden élő s holt madarunké, a medvék
klubjaiban

őrzeiik, majdnem minden nap előfordul,
kártyabajnokságaink
során.
27. Mást mit lehet
mondani?
28. Aztán, ez nem zöldike-ügy volt, hanem veréb, még
e Nagy ígéretű Halott utáni héten, valaki felhívott
minket,
hogy van egy negyven órája éhező madara, nem bír igazán
enni adni neki, mi legyen. Ha nincs ez az iménti halál,
tanácsokkal látjuk el, sorsára hagyjuk, madarával
együtt.
Most megint tanultunk valamit — örökké ez fog menni! —,
és azt mondtam: lássunk neki. Rémségek jönnek, de ne álljunk
félre.
Rémségek jöttek, való.
29. Dobozából kiszedtük a madarat, kalitkába tettük át.
Néztük, hogyan eszik. De fenntartásosán — így néztük
produkcióját —, mert szinte bizonyosra vettük, hogy el
fog jönni, mikor a begy leáll, a széklet elreked, és nem
hagytuk, hogy sokat egyen...
egyen — egy kicsit
Evett,
igen imdul viselkedett.
Akkor. . . eljött a pillanat.
Órák...
és semmi széklet. Kezdjük, mondtam. Infra, olaj .. . Olaj!
Ez volt a rémségek között a legfőbb. Másikunk tudta csak
megfogni, én feszítettem
szét csőrét, másikunk
cseppentette
az olajat...
háromszor három cseppet első nap ...
megfúlhat
tőle, tudtuk...
de nem tehettünk mást. A széklet
nem
jött. ö elindult lassan ... a kalitka közepén lévő
ágya körül...
elindult...
és leállt. Infra ...
olaj...
kiabálás: Ne hagyj itt minket, ne halj meg, hallod, te
barom állat, te szerencsétlen
hülye, ne menj el...
és
nevét tettük hozzá, de itt nem mondok neveket,
nem
szeretek neveket mondani. Megjött egy kis nyomorult
szar
a hátsójából. Aztán egy igazán olajos adag.
Megnyertük!
De nem. Még két napig kellett a biztos székletéért
küzdeni,
összesen öt éjszaka, négy nappal volt az infraégö
fénye
alatt. Negyvenkét fok ott, harmincöt, ahol aludtunk.
Közben, mint most is, az egész banda,
szegényeink:
karanténban. Nem repülhetnek stb. Nincs
ablaknyitás,
szellőztetés stb. Van szívfacsarodás,
pánik,
felfordulás,
kosz, feszültség stb. Van életbenmaradás,
ő ma is él,
igaz, épp vele is baj van, egy éjszaka,
ismeretlen
okból, ribillió támadt náluk, s neki kiszakadt
tizenkét
nagy szárny tolla, őrjöng már majdnem, mert két hónapja
nem jöhet ki a kalitkából, nem repkedhet — nemtudó!
nem is tudna! de nem tudja ezt! —, nekiverődne
bárminek,
összetörhetné magát. Ez is baj, tavaszig várni a tollnövésre; és közben ő, látom, a rabságtól egy kissé
elvadul. Másikunk szerint sebaj, majd megszelídül
megint,
ám ha összetöri magát...
ezen kicsit
vitatkozgatunk,
de most Alvónk ügye megold minden vitát.
30. Most, eleve, csak nagyon józanul és
válságküzdően
lehet. Elmondok még valamit: a háború befejezésének
negyvenedik
fordulóján hozzánk került egy ellőtt szárnyú madár. Vad
hím veréb, második éve nálunk él. Nem szóltam akkor Pipi
72

Néniről, őt sokan ismerik, ő hatodik éve lakik itt,
és mindkét szemére vak; de a kalitkáját tökéletesen
ismeri,
ismer minket, és erőszakoskodik is velünk, például
reggel, ránk kiabál, harsányan és élesen, követeli
mintegy
a kosztját, öntudatos, és teljesen
kiszolgáltatott.
Soha többé nem lesz ő, nem lesz ilyen, ha már nem él; és
most már az is bármikor eljöhet. De még .. .
31. ... ne jöjjön el! Majd megcsíp téged jól a Pipi,
mondja másikunk, hogy ilyesmiket beszélsz. Te az ő nevében
csak ne ígérj!
32. Alvónknak is élnie kell! Könnyű azt mondani.
33. És folytathatnám,
azaz kezdhetném akár azzal a
madarunkkal, aki hím veréb, a legtehetségesebb
talán mind
közül, remek pofa, nagy udvarló a rácson át, és
légzőszervi
bántalmai miatt másikunk, helyesen, csak
hetente, olykor havonta egyszer qngedi ki, ilyenkor
ha nem is a régi élénkség a kapcsolat, vállunkra száll,
ül a karunkon, régen építkezett ránk füvekből...
ezt is
csinálta ö egykor...
most néz, izeg-mozog, együtt van velünk!
Majd abbahagyja, és magától a kalitkába bemegy. Ez is ő.
34. Az, akinek akkor a kalitkát vásároltam, aki miatt
a Nagy Hím Jóbarát Rütyü halálánál nem voltam jelen, telefonált két naptári évvel ezelőtt, a nyár után, a zöldikétlen
nyárra, november vége felé: hirdetnek valahol egy
zöldikét!
A fél szárnya béna...
két könyvre cserélnék. Kiderült, a
hír igaz! Megkaptuk a vicclaptól — ott volt a hirdetés! —
a telefonszámot,
és szorongva...
és várt ránk a dolog ...
egy kanári, az volt a barátja, vette neki az illető...
és ő
maga ... ő, aki ott alszik bent, feltehetően másikunk és ő
aluszik. Mentünk: kész kommandóakció!
Taxi, kalitka,
pokrócok:
téli hidegek voltak! És ott várt minket egy ...
nemcsak
fél szárnyú, de-fél-szemű-is
madár ... a
legfantasztikusabb
zöldi, akit ismerünk...
az lett, nem kevesebb, nekünk ő . . .
és száz forintot kellett fizetni, könyv helyett, s hoztuk
őket. Két naqy-nagy kalitkát vásároltam nekik még aznap
délután,
és a többit tudjuk. Barátja, a kanári ma is meglátogatta
őt, és rettentően panaszkodtak
egymásnak. Aztán az Alvó
— nevezzük így — nekünk is hallatta e hangokat;
nézett
reánk, még soha így...
de ez már ismeretes.
Most...
35. ... befejezem ezt, még annyit kell elmondanom,
hogy
nemcsak váratlanul ért minket a dolog ... hogy ö nem eszik ...
hogy a szórványos infrafény nem segít...
és ha nem
lámpázzuk,
eleve nincs remény...
és ha másikunk meg nem itatja
tápokkal,
végképp semmi esélye nincs ... és méq így is... mi lesz? Mitől
ez az egész? Ki tudja megmondani. Vitaminhiány?
Mert a vitaminos
edényéből nem ivott, s mi, hibáztunk, adtunk fürdővizet
neki,
és abból elégítette ki szomját? Most e szomj csak orvosságos
vízzel csillapulhat. Tél, fű-hiány...
a füvek, miket
másikunk
fanatikusan szinte, nap mint nap, adott nekik...
ekkora bajt okoz
hiányuk? Ki mondja meg? Valami maggal fertőzést kapott?
Rejtély
marad.

36. Majd alszom, egykor, hogy nem lesznek...
egyikük
se lesz...
nem lesznek-e újak...
ki tudja, nem
lesznek,
azt mondjuk...
nem lehetnek, nem pótolhatók. Hosszú
évek,
majdnem egy-egy évtized egyikükkel
és másikukkal,
órák
alva a szőnyegen, vállunkon három deka lény...
elröppen,
megébredve
érezzük, nincs ott...
valahonnét
figyel...
és ízekig perc-átható események hálója...
a mély
vizekben,
lassan, titokzatosan
megállva...
örökké
veszélyeztetett
kapcsolatok ... belénk évődött arcok, mozdulatvilágok
sora ...
majd egyszer nem lesz...
és elfogyunk vele,
legföljebb
fönnmaradunk,
a túlélés változataiként.
De addig ... és
amíg van esély ... mint majd, ha lesz esély, és lesz ...
holnap
vele...
ameddig rajtunk múlik, és...
de hát majd
kiderül.
37. Alszom, az éjszaka maradékát ott alszom át,
nemsokára
az infrafényben...
a gép zaja nem lesz fülemben, a gép
csaknem lerohad az igénybevételtől,
most pihenjen,
mint
a szervek, melyeket a nyugalom, az ő nyugalmuk
érdekén
sem szabad túlgyötörnünk
túl könnyű
megkönnyebbülés
elemeivel...
már-amikor ... vagy magunkat velük . .. vagy őket
mivel is? Hogy is van ez...
Viszem, visszaviszem
a gépet
a szobánkba, és leteszem a szokott hosszú asztalra . ..
hadd legyen mindig a gép mögött az a fohász, amit értük
firkálok fel minden este én...
most az Alvó neve áll
ott...
hogy öt Segítsd ... és amit ez nem mond el bármi
másról, az el sem mondható, hiszen egy ződi félszárny fél
szeme vak mit tudna oly kifejtetten
elmondani...
csak áll,
éjszakájában, mint egy alvó harcos, ki magát
meg nem adja...
s ha majd igen, ha sorra ők,
elmondhatom:
Mit járok erre én ... azok már...
mind alusznak ... S
szomjazom.
38. De most ez más még ... iszom egy pohár vizet...
s az ő holnapi
... első kortyára gondolok. A többi: részlet, még csak az éj sem
fedi.
39. 1987. január 19-én éjszaka.

74

TÓTH BÉLA

Tiszajárás
76—77.
HAJÓZÁS
Legénykoromban annyit tudtam a Tiszatájról, hogy az valamelyik Szeged
környéki falu téeszcséjének a böcsületös neve.
Javában koptattam már az egyetem lépcsőit, amikor fiatal irodalomprofesszorunk tenyéren hozta közénk.
Avatott kézzel hajtotta szét. Maga elé tette a politúros asztalra, amelynek
tükrében úgy csillant föl, akár valami vízre eresztett hajó.
Mit mondott róla, mit emelt ki belőle, nem tudom már, de ettől kezdve
képzeletemben egyre tovább rajzolódott a folyóirat-mivoltú hajó, amelynek
az a föladata, hogy a tájék nagy sikérű kenyérbúzáját szállítsa a szellem malmaiba, ahol akár lángliszteket őrölhetnek belőle.
A hajóról rajzolódó képzelgések nem estek messzire tőlem. Hosszú özvegységében 96 éves koráig családunkban élt anyai nagyanyám. Valahányszor öregapámat emlegette, supernek nevezte. Az volt. Hajóács a szegedi Tisza partján,
ahogy valamennyi fölmenő őse emberemlékezet óta.
Nem sokat kellett nékem nagyanyám emlékzsákját bogoznom. Elém öntötte
ismereteit.
Valamikor a superek fabrikálták az összes vízi edényt, átkelő készséget,
halászladikot, burcsellát, csámeszt, födeles uszályt, Maros-járó lapos fenekű
lunárt, a tengerekig elmerészkedő nagybélű búzáshajókig.
Jó emlékezetű öreganyám úgy adott számot a superek szerszámzatáról,
a hajóteremtés örömeiről, fogásairól, sikereiről, vereségeiről, mintha maga is
naphosszat a superplaccon húzta volna a harcsafogú fűrészt, emelgette volna
a faragóbaltát, szekercét, gerendalapoló bárdot. Pedig csak az ételt hordta le
a partra a látómtól vakulatig dolgozó superének. S amit ott látott, soha ki nem
eresztette emlékezete bugyraiból.
Híven elsorolta a vízen nyüzsgő hajók nevét, melyiket mi célra készítették,
melyik merre járt, miféle terhek hurcolására képesítették.
Ismerte a hajósgazdákat és hajósokat az első kormányostól az utolsó inasig.
Pedig nagyanyám virágkorában száznál is több kis meg nagy hajó hasította a
szegedi Tiszát. A java följárt Tokajig, le az Al-Dunáig.
De az edények járáskelését sohasem bízták a kormányosok eszére.
Az Aranybulla óta a hajósok fölött élt a part- és révbiztosság, amelynek
nevét olykor felügyelőségre szelídítették, máskor kommandatúrára szigorították. Leckéjük sohasem változott. Akárminek nevezték, a part- és révbiztos
mindenkor vizsga szemmel dekázta a rakomány súlyát, a teher előírásos elrendezését, rögzítésének módját, védelmét. A szállítmány igazjószág mivoltát.
75

Feketefuvart, zugárut, gazda nem tudta terhet, szökevényt, kúrentált embert a szigorúan fölesketett kormányos nem vehetett a hajójára.
A part- és révbiztosnak mindenkor hatalmában volt a bűnön kapott hajót
parthoz állítani, arra szigorú zárlatot, vizsgálatot kérni. Azon rendet rakatni,
a bűnösökkel szemben kímélet nélkül eljárni.
Búzás hajókon halottat szállítani akkora véteknek számított, a hajó teljes
legénységét szárazra parancsolhatták érte, ahol a kemény büntetések potyogtak. Beosztása után kit csak a deresen poroltak ki, kit örökre elparancsoltak a
vízimesterségtől, kit csak annyira tűrtek meg a víz körül, hogy emberhámban
húzhatta a hajót a part mentén kivágott cugokban föl Csongrádnak, le Titelnek.
A part- és révbiztos bármikor bűnön, hibán, vétségen kaphatta a vízenjárót.
Nincs is arra példa, hogy a hajósok imájukba foglalták volna a felügyelők
nevét. Átkaikban mindennap megfürösztötték őket. Kedvességszámba ment, ha
úgy emlegették név szerint a szigorkodókat, hogy a hollók vájják ki a két
szemüket!
A suttyomban elrebegett hajósi átkok nemigen fogtak a felügyelőkön.
Azok tisztük szerint vigyázták a forgalmazás rendjét, az egymás mellett elhaladók távolságát, a kikötések helyét, módját.
A vízen folyó forgalom ügyelme nagyobb gondot igényelt, mint a szárazföldi. A poros úton, ha két szembejövő ökrös szekér tengelyt akasztott, s minden el is pusztult, az csak morzsányi kár ahhoz képest, ami a vízi edények
összeütközéséből, hajósi nyelven a havariából következett.
Ha valami nagy terhű hajó a rajta lévők ügyetlenségéből, aluszékonyságából nekiment a mederbe cövekelt vízimalomsornak, kerekedett akkora kár,
hogy egész molnár nemzedékek koldusbotra roskadtak, nagyot szegényedett
pusztulásukon az őröltető nép.
Időnként a hajós nép meg a part- és révfelügyelőség között annyira elromlott az iszony-viszony, hogy azt elsimítani a maguk bokraikban nem tudták.
Mentek a helyi fölügyelők fölügyelőjéhez. Ha azzal sem boldogultak, fölutaztak
a nádorispán udvarában tanyázó minden hajók legfőbb inspektorához. A hajósgazdák sem estek a fejük lágyára. A partokhoz vesztegre szögezett hajóik álltukban is romlásnak indultak, benne az áru használhatatlanná változott, a kár
a kár sarkát taposta. Vizsgálatok, ítéletek következtek. Mikor ki mellé szegődött
Justicia. Néha a tiszai hajósoknak, néha ellenük szólt a döntés. Ilyenkor elmentek az ország gombjához, föl a magasságos Burgba, ahol a monarchia hajózásának atyamestere osztogatta a föllebbezhetetlen igazságot.
Olykor a lentiek mellett állt az igazság. De ettől nem húzták deresre, nem
zárták kalodába az itteni szigorkodásában nagy tévedésbe, bűnbe esett felügyelőt. Nem kellett emberhámban húznia a hajót. Eltették a dunai hajósok fölé.
Horgonykötélen himbálódzó negyvenéves hajóját a Tiszatájnak hetekig
egyedül silbakolom. Űtraeresztő jó professzorom egykori folyóirat-bemutató
szavai most telítődnek meg értelemmel, amikor a terhes lehetőség föladata
lehetővé teszi.
Kíváncsiságom éhségétől hajtva vizsgálom. Az elejéről.
A Tiszatájat Madácsy László fundálta 1947-ben. Vízre eresztették márciusban, amikor első kormányosa a fundáló mester maga. Mögötte áll mint
hajósgazda a Szegedi Szabadművelődési Tanács. A hajó első legénysége, vagyis
szerkesztőbizottsága nem akárkikből verbuválódott:
Antalffy György, Szeged város h. polgármestere — Bálint Sándor, a Dugonics Társaság alelnöke — Bibó István, a szegedi egyetemen a politika profeszszora — Donászy Kálmán, Szeged város kulturális tanácsnoka — Magyar
76

László, a Juhász Gyula Társaság elnöke — Lőkös Zoltán, a Kálmány Lajos Kör
tagja — Seres József szabadművelődési s.-fogalmazó.
A hajó irányzója akkor:
„Szegeden a Széphalom megszűnése óta nem volt olyan folyóirat, mely
városunk és vidéke íróinak, költőinek és képzőművészeinek helyet adott volna.
Pedig Szegedet szellemi hagyományai arra kötelezik, hogy messzi vidék tehetségeit vonja körébe és istápolója legyen olyan tehetségeknek, melyek nagyon
is távol estek a »pesti litteratúrától«. Szegeden sokan érezték az utóbbi esztendőkben ezt a hiányt, és most, amikor útjára bocsátjuk roppant erőfeszítések
árán és minden magunkra hagyatottságunkban folyóiratunkat, tanúságot szeretnénk tenni arról, hogy Szegeden vannak, akiket Kálmány Lajos, Móra
Ferenc és Juhász Gyula szelleme nemes és jószándékú munkára tud ihletni."
Címlapján a neve alatt azt mondja magáról: Irodalmi, művészeti és társadalmi folyóirat, amely megjelenik havonta.
Rakományát már az első szám is a következő rovatokban szállítja: Vers,
széppróza, Róvás, Látófa, Képzőművészetek, Folyóiratok szemlézése, Könyvek
szemlézése.
Orosz László a hajó egyéves munkáját mérlegre teszi:
„Legfiatalabb vidéki folyóiratunk a szegedi Tiszatáj. Feladatát abban látja,
»hogy messzi vidék tehetségeit vonja körébe, és istápolója legyen olyan tehetségeknek, melyek nagyon is távol estek a pesti litteratúrától«. Ettől a programtól szépirodalmi jellegű folyóiratot várnánk, mégpedig olyat, amely az irodalom fősodrából kirekedtek számára nyújt papírt, nyilvánosságot. A folyóirat
súlyosabb része azonban itt is az »alföldtudomány« lett, jól mutatva, merre
vannak a valódi feladatok. Az érdeklődés igen kiterjedt: az irodalomtörténészek Juhász Gyulával és Kálmány Lajossal foglalkoznak, nem esszéstílusban,
hanem ismeretlen adatok közlésével próbálva megvilágítani életük egy-egy mozzanatát . . . Alföldi tárgyú szociográfiai..., településtörténeti.:., néprajzi...,
művészettörténeti... cikkeket is találunk. A harmadik számtól kezdve azonban
— valószínűleg a szerkesztő megváltozása miatt — mind nagyobb tért nyernek
a távolabbi, inkább csak a szerkesztő érdeklődését mutató, mint komoly figyelemre számot tartó problémák. (A négy legújabb számban pl. három, modern
francia költészettel foglalkozó cikk jelent meg.)
Az Alföld és a Délkelet-európai Néző c. rovat a két utolsó számból már
kimaradt, jól illusztrálva az érdeklődés másfelé fordulását. A szépirodalmi részt
itt is inkább elözönlik a pesti írók (ami azonban semmiképpen sem válik kárára
a színvonalnak): a második számban Darázs Endre, a harmadikban Vidor Miklós, a negyedikben Weöres Sándor, Márai, az ötödikben Nemes Nagy Ágnes,
Rónay György, a hatodikban Rába György jelenik meg. A korunkra annyira
jellemző társadalmi problematikát Bibó István tanulmánya... képviseli. Szeged fejlődő színházi kultúrájának bizonyítéka az állandó színvonalas színházrovat, s Kálmán László alapos olvasottságot eláruló tanulmánya..."
„MI LEGYEN A TISZATÁJJAL?
. . . a Tiszatájban hosszú idők óta olyan novellák is megjelennek,
amelyek
nem méltók a publikációra. Senki nem hiszi és nem is hitte ezekről a gyenge
elbeszélésekről, hogy jók...
Pedig feltétlenül az lenne a helyes elv, hogy ha
nincs jó novella, elbeszélés, akkor inkább ne legyen a Tiszatáj-ban szépprózai
anyag, még akkor se, ha a versek vagy más műfajok „aránya" így eltorzul. Ha
77

pedig nincs jó vers, ne közöljünk semmilyent...
De ez csak az egyik útja a
megoldás keresésének. Ha itt Szegeden és környékén a szükségletnél
ritkábban
születik jó novella, pillanatnyilag legalább sokat tudunk mondani az országnak tudományos vonatkozásban.
Méghozzá olyan tudományokban,
amelyek
nincsenek messze az irodalomtól, a művészettől. Helytörténet,
néprajz stb. —
ugyan mikor és milyen mennyiségben kaptak helyet Tiszatáj-ban? Pedig többet
mondanának Szegeden meg az országnak is az ilyen írások, mint egy-egy rossz
vers vagy gyenge novella. S ha ezt tudjuk — márpedig nyilvánvalóan
tudjuk
—, miért adunk és miért adjunk mást a jövőben, miért vállalkozunk olyan feladatokra, amelyeket vagy egyáltalán nem, vagy csak nagyon rosszul
tudunk
végrehajtani. Azt kell csinálnunk, amit jobban tudunk, mint mások,
amiben
mások is tanulhatnak tőlünk. Vagyis írjuk oda az impresszumba
azt, hogy a
Tiszatáj tudományos folyóirat is, s valahogy olyanná alakítsuk a lapot, amilyen
volt, amikor indult, még 1947-ben. Kapjanak több helyet a lap hasábjain a társadalomtudományok!
Ha pedig megváltozik a helyzet, és pár év múlva lesz
annyi szépprózaíró Szegeden, hogy ellátják a Tiszatáj hasábjait
színvonalas
elbeszélésekkel, novellákkal, ismét áttérhetünk a mai
szerkezetre.
Délmagyarország, 1956. júl. 28.
Ökrös László
HOZZÁSZÓLÁS A DÉLMAGYARORSZÁG CIKKÉHEZ
... Nem értek egyet Ökrös elvtárs javaslatai közül azzal, hogy a Tiszatáj
legyen irodalmi, művészeti és tudományos folyóirat. Ez ugyanis
lehetetlenség.
A Tiszatáj az írószövetségé, minden magyar íróié. Az írások megjelenési
lehetősége ma is korlátozott, egy új lapért, az Irodalmi Űjság terjedelmének
2—4
oldallal történő bővítéséért hónapos kemény harcokat vívnak az írók. Nem hinném, hogy az írószövetség — csak részben is — feladná egyik irodalmi
fórumát.
A Tiszatáj eddig is közölt tudományos cikkeket. Kell, hogy ezután még
több terjedelmet adjon a tudományos munka publikálásának, de maradjon csak
meg irodalmi és művészeti folyóiratnak — illetve legyen művészeti folyóirat is.
És kezdjünk harcba itt, Szegeden is egy tudományos
folyóiratért!
A vidékiességnek, a provincializmusnak
átkos maradványa még mindig az
a nézet és gyakorlat, hogy a Tiszatáj — szegedi folyóirat. Ahogy a többi folyóirat tudott országossá válni, miért ne tudna a Tiszatáj. Legyen a Tiszatáj minden magyar író lapja, írjanak benne vidékiek és fővárosiak, szóljon
Szegedről
az egész országhoz — de különös módon dédelgese a helyi fiatal írókat!
Délmagyarország, 1956. aug. 17.
Petrovácz
István
A VIDÉK FOLYÓIRATAIRÓL
... A szegedi irodalmi élet egy helyben topogása nagymértékben
összefügg
azzal, hogy a Tiszatáj szerkesztősége
képtelen volt tartósan, az egész ország
irodalmi életével lépést tartva megfogalmazni a maga programját,
célkitűzéseit.
A lap politikai rovatának szegényessége, iránynélkülisége
kifejezi az írócsoport
provincializmusát, látókörzavarait is — függetlenül attól, hogy egyénileg
talán
éppen olyan jó, tehetséges erők vannak itt is, mint más
városokban..."
Szabad Nép, 1956. okt. 7.
Diószegi András
78

Negyven év alatt szelíd és viharos vízviszonyok között járt a hajó. Olykor
a zajos hullámverések a szerkesztőségeket is lesodorták a födélzetről.
A Tiszatáj főszerkesztői időrendben így következtek egymás után: Madácsy
László, Aldobólyi Nagy Miklós, Erdődi József, Halász Előd, Nagy Sándor, Forgács István, Lődi Ferenc, Kékesdi Gyula, Dér Endre, Somfai László, Kiss Lajos,
Petrovácz István, Németh Ferenc, Szabolcsi Gábor, Andrássy Lajos, Ilia Mihály,
Havasi Zoltán, mb. Annus József, Vörös László.
Volt, aki egy hónapig bírta a foglalkozással járó tengeribetegséget. Legtovább, 13 éven keresztül Vörös László, aki zátonyok, apadások, áradások örök
ingadozásai között szilárd meggyőződésébe kapaszkodva állta posztját.
A mindenkori főszerkesztők körül összesen hetven segítő szorgoskodott.
Egyetemi, főiskolai, középiskolai tanárok, újságírók, könyvtárosok. Nagy részük
irodalom iránti szeretetből állt a Tiszatáj szolgálatára mindenféle anyagi érdekeltség nélkül. Eltávozásuk nem jelentett számukra kenyérgondot. Többeket az
élő vízi hajózás vonzott, mivel addig a betűtengerek magányos gondolásaiként
élték életüket. Némelyek az itt szerzett navigációs ismereteikkel szálltak át
nagyobb hordképességű hajókba, s más vizekre eveztek.
Egyszer kerekedett akkora örvény, amely mint a papírcsónakot, úgy pörgette meg a Tiszatájat. Kormányosát, födélzetmesterét a vízbe söpörte, rendőrség, bíróság húzta őket szárazra, s rögvest a Csillag melegébe dugta szárítkozni.
Ez időben hívtak Bárdos Pállal a szentesi csirkegyárba író—olvasó találkozóra, mivel fejenként két-három novellafélével jeleskedtünk már a folyóirat
lapjain. Ezzel az óriási népszerűséggel érkeztünk a gyár kapujába 1963. március 23-án, ahol csípőre tett kézzel várt ránk a jóságos arcú, ősz bajuszú
párttitkár.
— A találkozó elmarad!
— Nem tudták összetrombitálni a közönséget? Mindenki szalad a műszakja
után, biztosan fontosabb dolgai intézésére.
— A közönség összejött. Csak hát én nem ereszthetem magukat oda. Írókat
vártunk, nem hiénákat,! (s azok vonyítását!).
— De hát miről van szó (párttitkár bátyánk)?
— Erről e — húzta elő farzsebéből az aznapi Népszabadságot, s indulattal
remegő hangon olvasta a főcímet:
„Az irodalom hiénái. Két és fél milliós sikkasztás a szegedi Tiszatáj irodalmi folyóiratnál!"
— Beláthatják, hogy a szentesiek írókat vártak, akartak látni, nem hiénavonyítást hallani!
Amíg meglepődésünkből felocsúdtunk, a kapu becsukódott előttünk. Már
Szegeden készülődtünk kiszállni a vonatból, amikor Pali megszólalt.
— Nézd már meg a hátamat!
— Mit nézzek rajta?
— Hogy legalább foltos-e? A hiénák közül a foltosak az igaziak!
— Van kedved viccelődni?
— Sírok. A magukra adó szerzőtársak fügét mutatnak majd a lapnak, s
nem írást!
A hajózásnak sok minden útját állhatja. Magasabb vízállások idején a parthoz szögeződik, hogy fölvert hullámaival el ne szakítsa a gátat. A kis víz nem
kedvez. Ha jéggel bőrödzik be a Tisza, az sem alkalmas a forgalmazásra. A zajlás veszélyes. Mégis menni kell!
79

Az örvényléskor keletkezett zavar egy percre sem állította meg a hajót.
A legénység sorából kapitányi sarzsival lépett elő Andrássy Lajos. Az olvasók
észre sem vették a történéseket. Igaz, akkor léptek szolgálatba Ilia Mihály és
Kovács Sándor Iván. Teli feszülő tettvággyal, tervekkel, magas szintű ismeretekkel.
A hajó meg a víz játszik egymással. Ezért álltában is inog az edény. Ahogy
a szerkesztőségi létszám. 1947 tavaszán puszta lelkesedésből 7 ember buzgólkodik a folyóirat körül, augusztusban már tizennégy.
1950-ben Lődi Ferenc és Ertsey Péter a teljes vezérkar.
Az első főszerkesztő korában a hónap első napjaiban jelenik meg a Tiszatáj.
Aztán elcsúszkálgat a hónap végére. Voltak korszakai, amikor kettőhavonta,
máskor háromhavonta mutatta magát. Az akkori lapgondosok ötletesen segítettek magukon, évszakot jelöltek: Tavasz, Nyár, Ösz Tél. A három hónapos
időszak valamelyik percében mindig az olvasók kezébe is került.
Az idő folyásával lekopik róla az első lapgazda (a Szegedi Szabadművelődési Tanács) neve. Ügy tűnik: gazdátlan hajó. Máskor ráírják: A Délmagyarországi Írócsoport folyóirata. Aztán az is elfelejtődik.
A szerkesztőségek soraiban végbement változásokat a tíznél is többször
megújuló fejlécek látványosan érzékeltetik. A lap hasábjain sohasem köszön
levett kalappal az új szerkesztő, ahogy a régi sem mond istenhozzádot az
olvasónak.
A szapora cserélődéseket korunk türelmetlen tünetének is nézhetem. Világjelenségnek! Nincs módom összehasonlítani, miképpen megy ez más lapoknál.
Maradok szolid ismereteimmel a Tisza tájékán.
A lap szolgálatából különböző okok révén elkerülő munkatársak közül
sokan ma is írói, költői bölcsőjüknek vallják a Tiszatájat. Némelyek elhallgatják, vagy egyenesen tagadják a lap szerepét csöpörödésükben. Nem bűn, nem
erény. Az emberi természet sajátsága. Mindig a szépre, jóra, nagyobbra, biztosra vágyik.
Aki ökölrázva hagyta el a lapot, sistergő haragszomráddal lesi minden moccanatát. Bűnnek tartja a puszta létét, rá vicsorít. Hibáját, gyöngeségét vadássza,
jegyzi, kárörül rajta, s ha tehetné, kiszárítaná alóla a Tiszát.
Hanem azt mindenki bölcsen tudja, hogy -az édesvizek edényének éppúgy
megterem a hajófúró férge, mint a sósvizek vasfenekűjeinek. S a hajóféregnek
a fölhajnalló biológiai tudományok, úgy lehet, még nagy karriert szánnak. Nem
sok az afféle csudalény, amelyik böndője vegykonyhájában olyan mérgező mixtúrát tud kotyvasztani, hogy átverje a vasat is.
De azért most is készülnek új hajók, s régiek szerelkeznek, rakodnak, indulnak, szép céljaikba legtöbbször befutnak.
TEGNAP, MA, HOLNAP
Ilia Mihály 1960-tól jelentkezett írásaival a Tiszatájban.
Hozzáértésének elismerése után hat évig a versrovatot munkálta.
Egyetemi éveink idején ismertük meg egymást. Közös érdeklődési körök és
rokonozó szálak fontak össze bennünket. Könnyen kezére eshetett rovatvezető
korában, hogy egyre-másra elhívogassam a hajóra. Alkalmi rakodónak olykor,
medermélység-méricskélőnek máskor, ismerve a víziedényekhez szító huzalmamat. Később állandó fenékmunkási sorba léptem, amiben évtizedekig maradtam.
80

Minden hajóba, a legújabba is hajszálnyi csövecskéken, réseken át kopogtatás nélkül bekéredzkedik a víz. Sokszoros kárt okoz. A szerkezetet rontja, a
rakományt se kíméli. Örökké tessékelni kell kifelé. Meregető csanakokkal, ahol
a szivattyúk hatalma véget ér. A belső vizekkel való küszködés nem valami
mutatós, irigylésre méltó foglalkozás. Szerettem.
Talán nem kések el, ha most szólok a part- és révfelügyelőségről. Mint
már mondtam, az Aranybulla óta létezett, a Tiszatáj születésének pillanatában mint bába működött közre. De hát alig vettük észre. Nem bújócskázott,
nem festette magát, ott volt soraink között, ismert ember mivoltában, velünk
húzott, vonszolt, örült, izgult, rakodott, mázsált, segédkezett.
Andrássy Lajos főszerkesztő szeme világának elvesztése után Havasi Zoltán állt a sorba, Ilia Mihály helyetteskedett mellette. Közel tíz éven át ebben
működő szelleme s keze oly mértékig rajzolta meg az addig homályképű Tiszatáj arcvonásait, hogy azt amíg él a lap, jöhetnek szerkesztők és mehetnek,
soha ki nem lehet törölni belőle.
Havasi Zoltán Pestre távozása után rá várt a szerkezet minden gondjabaja főszerkesztői minőségében.
Tervszerűsége, a szerzőgárda verbuválásában nem lankadó erőfeszítése, a
megszervezettek együtt énekeltetése „finom kórust" hívott életre, amelynek
legcsöndesebb énekszáma is elhallatszott a kicsi haza határain túlra. Közénk
kívánkoztak azok is magyarul, tej testvéri okon-módon, románul, szerbül, szlovákul, ukránul, lengyelül, németül, finnül és más rokon, s nem rokon nyelveken velünk énekelni. Művészetünk tömeges tetszésre talált. Az abszolút hallásúak olykor falsót, elcsukló fisztulát vétek ki kórusunkból olykor megmondták, máskor nem mondták, talán a fülüket dugták be, ha az efféle lélekzengetésre nem váltottak. Bírálgatták: szlavofil, narodnyik, polgári, nyugatos, belterjes, külterjes, Szegedi-idegen, pártos, pártszerűtlen. Az igénytelenség fogalma nem merült föl. Az egyre hangosodó vélemények, szórványos nemtetszések
aktív cselekvéssé lényegültek. Ezeken túl minden lap mindenkori főszerkesztőjének elsődleges foglalkozási ártalma, hogy az elutasított szerzőkből verbuválódó ellenértők táborba verődnek. Számuk törpe minoritás a lapkedvelők seregéhez képest. Nyüzsgésük feneketlen mélységű, embervesztő örvényeket kavar.
Végül, bár tárgyamhoz méltatlan az alantas hasonlat, ám közismertsége
révén bővebb magyarázatra nem szorul: hogy amelyik kutyának egyszer veszett hírét költik, azt előbb-utóbb elveszejtik!
Tápé melegségében élő Ilia Mihály ezt olyan bölcsen tudta, ahogy más.
Nem várta meg.
Szelíd türelmével évekig állt az egymással szemeütköző áramlások között.
Egyszer belefáradt.
Magáénak érezte a. lapot, s magától szállt ki belőle. Szerkesztő művészetének bölcsőjét nem kívánta tűzre, lángjánál nem^-akart szalonnát sütni. Szerette és tudta, ezért a bölcsőhajóért nemzedékek iszkábáltak, kalapálltak, húztak vontak, ebben nemzedékek serkentek föl, melyek mindig megújítják, vezetik, éltetik. Fájdalma furkósbot jávai nem verte le az utána jövők útjának fádról a virágfüzérekben mutatkozó termést.
Tőlünk, árvultságunkban összehurrant munkatársaitól nem várta, hogy
középkori szokás szerint kardunkba dőlve haljunk meg, s temetkezzünk vele.
A szélrózsa minden irányába szétküldött százig való levelet a távol élő
szerkesztőtársaknak, hogy ne szűnjenek meg a Tiszatájnak írni! Előrelátása
révén hosszú elkövetkező időkre „bespájzolta" a jobbnál jobb kéziratrakományokat.
81

Nem is álltunk egy hónapig sem. Annus József, mint segédkormányos
olyan biztonsággal fogta a poggyászt, mint aki erre született.
Maga is így érezhette. Két évtizednél is hosszabb hajósi szolgálata során
nem épített titkos kijáratokat, menekülő ajtókat, aranyhidakat semerre. Ide
szánta magát egész életével!
Magukra maradottságunkban két hosszú hetet eltapogatóztunk sorsunkon.
Szabad-e, tudjuk-e úgy folytatni, ahogy Ilia Mihály. Vagy szökjünk el, adjuk föl?
Nem tartottuk magunkat pótolhatatlannak. De azt is tudtuk, nem pusztán
a magunk örömére, boldogulására vállaltunk szolgálatot a hajón. Azt tartottuk,
a bennünket világra révészelő szülőhaza — édesanyánké ez, akinek házatáján
ránk vár minden gondnak-bajnak fölkarolása. Nem hagyhatjuk veszendőbe
az utolsó omlásnak indult sárkéményt sem! Hanem szentséges kötelességünk
jobbat rakni helyette! S fiúi föladatunk olykor múló betegségeiben anyánk
szerető istápolása, s nem szomszédoktól, idegenektől várni, hogy leszólva, lepocskondiázva, szennyünkben még tovább megforgatva fölmutassák emberségüket s a mi hitványságunkat. Hogy csak addig vállaljuk szülőanyánkat, míg
meleg ölében bajszos korunkig dajkálja tízmilliónyi gyerekét, s ha ő kívánna
tán egy csupornyi tőgymeleg tejet, nem tudjuk, nem ismerjük.
Bajában nem keresgélhetjük, hányszor tűztünk, veszekedtünk össze kikorosodásunk időszakában! Hányszor váltottuk ki sokszor oktalan haragját, ha
fiúi aggodalommal óvtuk: anyánk, vigyázz, hosszabb a péntek, mint a szombat! Ami szégyen a világ előtt. Talán nem mondják a szemedbe, hogy slampos vagy, hogy kilóg alsószoknyád a fölső alól, de a hátad mögött ujjal mutogatnak rád, ócsárolnak, s kéjjel mondják, milyen lehetsz te otthon, ha kint is
így mutatkozol. Pocskondiáznak, s örömmel bizonygatják hitványságaidat.
Mindennél jobban fáj a fiúnak, ha az anyját sértegetik. Azért kés kerül
elő a csizmaszárból, a gyalázkodó hátában áll meg. Es dorong, goromba szavak, örök harag. Anyám sérthetetlen! Esettségében még inkább. Meg nem
tagadhatom?
Nem igaz! Tiszta vagy. Amilyen tiszta anya csak lehet gyerekei szemében. Minden anyák között a legtisztább! De magad se tűrd, hogy fölgyülemeljék körülötted a baj, s ha már összegyűlt, ne tiszta kötényeddel takargasd.
Mögéje lesnek, s rád kiabálják, tényleges léted alá valónak mondanak.
A közvélemény önismeretünk tükrét tartja a kezében, a világbank kulcsát, a morális és gazdasági életünkhöz vezető utak járhatóságát.
Anyánk, olykori ernyedettségedben ne kárhoztasd szóértő, szókimondó fiaidat szemétgödrökben való guberálásra! A te gyerekeid vagyunk, ki ismerhetne jobban bennünket, mint te? Ki tudhatná jobban, mint te, hogy értékteremtő fiad vagyunk! Ne mutasd magad mostohának. Ne tekints bennünket
mostohagyereknek, akinek haját, mint a balladákban, úgy fésülöd, hogy kiserkent vérünk is a szemünkbe csurog!
Anyai következetességed, felelősséged, s szereteted ne keménységeddel
értesse meg velünk együvétartozásunkat. Bölcsességgel magyarázd, előrelátással, rugalmassággal irányítsd tétova lépteinket!
Soha sem húnyó anyai melegséggel szítsad a fiúi szeretet és ragaszkodás
szépet, igazat, értékeset hajtó, örökösen sugárzó és nélkülözhetetlen melegségét. Együtt juthatunk el, az ígéret földjére.
A magunk soraiból arra alkalmas főnököt nem tudtunk állítani. Nagy
szorongásaink között szólítgattuk egymást.
82

Talán te, talán te. Nem, nem.
Nincs elég jártasságunk, gyakorlatunk, kapcsolatunk, bátorságunk, Elrontani bűn lenne.
Akkoriban a több ezerig számolható eleven szerzőtársaink nevét végigvizitáltuk. Ki az a kapitány, akinek kérése is parancs a legénységnek?
Kimentünk a Vásárhelyen élő kedves szerzőtársunkat biztatni. Rábólintott.
Ám a part- és révfelügyelőség mást gondolt. Vörös Lászlót ajánlotta, akit
szerzőtársként ismertünk, de mivel zajtalanul élt és dolgozott, bizony mi nem
éreztük közénk valónak.
Higgadt szűkszavúsága mögül meleg emberség sugárzott s megfontoltság.
Társaságában olykor órákon át csácsoghattunk, ha nem neki címeztük kérdésünket, közbe nem szólt. Akkor is rövidíthetetlen szavakkal: igen, nem. Kéziratok fölötti gondjainkban: kell, nem kell. Közömbösség kizárva. Felénk fordult figyelme nem lankadt. Szeme tükre, arca szava jelezte, hogy nem kapcsolta ki érdeklődését beszédünk sodorvonalából.
A vizsgálat idején illetékes emberek többször köröm közé vették, marasztalták. Szokásához híven mindannyiszor röviden válaszolt: nem!
Hazaanyánk bizodalmából fölöttünk biztoskodó part-gondos is ember, aki
változik, ahogy a rohanó világ technikája, mentalitása, ízlése. Úgy éreztük
időként műholdról néz bennünket, máskor a földről. Személyesen nem sokszor
koptatta hajónk küszöbét. Mi pedig abban a tudatban éltünk, hogy csöppentett aranyakat hurcolászunk. Márkás szerzők legjobb szellemi termékeit.
Netáni elbizakodottságunkat sajtóvisszhangok, évenkénti értékelések csapolgatták.
„Rossz időpontban raktuk össze a lengyel számunkat"!
Elsietve gurítottuk ki kezünkből a románoknak címzett küldeményt!
Mi úgy értettük: nincs az a jó, aminél jobbat ne kívánnánk magunk is.
A részletkérdésekre vonatkozó bíráló megjegyzéseket kicsinyeskedésnek néztük. A műholdas politikai előrejelzéseket aggályoskodásnak.
Az aszályos évek alacsony vízállása állandósul. A kiemelkedő zátonyok,
langók, szirtek, omlások veszélyeztetik a hajó biztonságát. Szigorúan betartani
a közlekedéspolitikai szabályokat, a kereskedelempolitikait, szövegpolitikait, a
környezetvédelem-politikait!
Hajósnak mondják merre visz a víz?
1986. június végén parthoz parancsolódott a hajó.
— Mindenki szálljon ki! Mit visztek ti?
— Az utolsó betűig nyitott könyv, naplózott rakományokat. Semmi titkunk!
— Elrendeltük az azonnali vizsgálatot. Senki se lépjen a hajóra!
Hetek múltak a vizsgálattal, s a víz, ahogy tulajdonságai közé tartozik,
postázta a hangot. Fölfelé szállítja, átadja az utolsó patakján át a partján élő
szerzőnek a történések zaját. Lefelé sem süket. Viszi a Dunáig, azon föl.
A szerőnek legalább annyira fontos a szellemi édesgyerekének sorsa, mint
a vér szerintiének. És a bizonytalanság csöndje hangosabban kiált, mint az elordítozott szó. Követelték vissza írásaikat. A sajtódepó emberei jártak a hajóba, előkotorni a kívánt küldeményeket. Kibogozták, elpostázták. A terhelés
egyensúlyvesztése az első héten kibillentette természetes helyzetéből az edényt.
A szerencsétlenség rossz híre nagyobbra nőtt a valóságos bajnál.
A vizsgálat harmadik hetében féloldalára dőlve támaszkodott a hajó. A fenékgerinc arasznyira kiemelkedett a vízből. Szörnyű látvány. Fölső részének
habdeszkájáig fölnyaldostak a hullámok. A vizsgálat mindenre kiterjedt. A mi
felelősségünkre is.
83

— A szállítmányok kalácslisztjébe paprikamag őrleménye került! Az olvasók százainak vetett lángot tőle a feje!
A vizsgálat idején százfelől támadtak föl az újabb és újabb bajok. Az
egyensúlyát vesztett edény fölső polcairól lezuhantak a gyufaszállítmányok.
Az ütődéstől szikrát vetettek, amitől a sűrűn szállongó lisztpor fölrobbant.
(Malmokban ismert jelenség.) A robbanás a gerincbe csapolt eresztékeket szétfeszigette. Elkezdődött a hajó fizikai haldoklása, amit az ügyelők sem nézhettek rezdületlen szívvel. Az értékes munkát végző edény önmagában is nagy
érték. Elismerték. Ugyan szülőédösanyánknak kétszázig való ilyenje járja szellemi létünk tavait, folyóit, s abból ha egy el is enyészik, ott marad 199. Ami
igaz. Hanem a mi tájunk végleg elhajótlanodik. Debrecentől Kecskemétig, a
határokon túl is. Mindenki látta a növekvő bajt, a napi iszapbirkózásaink
között biztató szóval biztattak:
— Eridj rá, fogd meg a kormányát!
— Egyedül nulla vagyok! A régiekkel, barátaimmal akárhányszor újra
nekiereszkednék.
— Századszor mondod, századszorra válaszoljuk: a régiek elvesztették
bizalmunkat, nem mehetnek!
— De hát én is régi vagyok! Közös a bűn, a sors, legyen az a büntetés is!
Annus Jóskával tizenöt éven keresztül együtt örültünk, együtt búsultunk,
Vörös Lászlóval 13 évekig, hogy is verhetnék, ríhatnék ki közülük?
— Most könnyen megszerezhető mártíri pózokra pályázol? Olcsó hősi jelzőre vágyódsz? Talán te kormányoztad a hajót?
— Nem is ambicionáltam. Adjatok rá módot, hogy visszaszerezhessék!
Kapjunk fegyelmit, dorgálást, deresen 25 pálcát. Megyünk tovább!
— A bölcsüiést visszanyerhetik, de nem ezen a najon! ismered minden
szögét, bordáját, mély műveit.
— Az kevés a maradáshoz!
— De hát te is azt akarod!
— Utálom a nagy szavakat. Mindent megtennék érte.
— Akkor hát nosza! Keress társakat, Szegeden.tízezer értelmiségi él. Kedvelte, szerette, ügyelte, olvasta munkátok hozamait. Nem igaz, hogy karba font
kézzel nézi.
— Sokan tán sajnálkozva, féltőn. De a hajó rossz híre rossz hírűvé teszielőttük azt is, gki a közeiébe megy.
— Azt hiszed?
— Tudom. Százfelé elszaladoztunk segedelemért. Szentül kukorikolhatunk!
A legjobbak is annyit mondanak, majd meglátjuk, kivárjuk. A dühösebbek:
soha, tinéktek soha semmit! _Szidják a történteket lentről fölig meg vissza.
Galádság, sintérelés!
Az sem vigasztal, hogy régről örököltük látszólagos közömbösségünket.
A többajkú Szeged korában forró nyári vasárnap délután a vizecskét szerető tömegek sűrű fürtökben sétálják, örömözik a Tiszát. Halászok ladikjaikban ülve asszonyikkal, bokortársakkal kártyáznak, amikor segélykiáltás hangzik a víz sodorvonalából.
— Zu Hilfe, Zu Hilfe!
Mindenki fölkapja a fejét. A halászok kikukkantanak a kártya lapjai közül, azt mondja a bokorgazda:
— Dögölj meg, ha segítségért sem tudsz magyarul kiáltani, mikor nagyapád nagyapja is itt élt már Szögedében!
84

— Nem addig van ám az — szólal meg rimánkodón egy halászná asszony,
— ez a Szepi gyolcsos fia, minden rajtunk való takácsportéka az ő kezük
munkája.
— Mögfizettünk érte!
Az öt-tíz evezőcsapásnyira fullákoló férfit tán utoljára, harmadjára dobta
föl a víz, amikor még kiáltott:
— Éljen Kossuth Lajos!
A fegyveres szolgálatban ott időző Bach-huszárok eldobták puskájukat,
beúsztak, bilincsbe verve húzták az árnyékvilág partjára.
— Azt akarod mondani, hogy ez Szeged?
— Nem szegedi jelenség ez.
Iszapbirkózásunk sokadik mérkőzése közben odakopogtat a marosi homokkotró embere, hogy ő életben marasztja az edényt, mivel éppen keresnek valami roncsot sárhajónak. Mögöttük a Foka képviselője előkelőbb ajánlattal:
sóderhordásra megfelelne ez. Harmadiknak köszön a Vízügy szószólója, hogy
könyvjóváírással rőzsehordó slepnek átalakítanák, amivel mindenki jól járna.
— Most mondd meg, melyik ajánlattal éljünk!
— Egyikkel sem!
j
— Akkor mire voksolsz?
— Az egy igaz életre!
— Akkor éltesd!
Közelemben élő két tanítványom az évek során barátaimmá lett. Szólítottam őket hajót lábra állítani. Az első szavamra igent mondanak, hogy a hajnali harmaton találkozunk a parton.
Előkészítettem a szerszámokat, vízreteszelő gyantáimat, háti hörbölő szivattyúmat.
Este zörög egyik segédbarátom ablakomon.
— Bátyám, nem mehetek, éjszakai vonattal Pestre kell utaznom!
Mire levegőt vehetnék, már nincs, kinek válaszoljak. Reggel sötétjével
tolom le a rámpán szerszámokkal teli biciklimet. Az árvízi emlékműnél vár a
másik barátom-segédem.
— Ne haragudj, nem tudok veled tartani, m e r t . . .
Azt éreztem, kicsúszik a rampa alólam. Baktatok, messziről látom a hajóval egy vonalban embercsoport feketéllik. Rám várnának? A tízezer értelmiségiből tíz, öt?
A közelükbe érve, a félhomályból elődereng arcuk. Szerzőtársaim, barátaim.
Köszönés helyett fájdalomtól elcsukló hangon kiáltanak rám:
— Hová, hová, te áruló?
Válaszolni sincs idő, szállnak a jelzők: talpnyaló, bérenc, szolga, janicsár!
Azt éreztem a rakodópart kövezete szétnyílik alattam. Oldozom le biciklimről a fölszerelést. Nagyélű szekercémet. Ahogy megvillan a kezemben, hátrább curikkol az átkozódók gyűrűje.
Élőre gyilkot nem emeltem soha. Megtántorodott barátaimat, hogy is fenyegetném? Dugom a derékövembe, minden szerszámot magamra aggatom,
hogy segítő nélkül egy úsztomban érjenek velem a hajóra.
Lépésről lépésre kiterveltem lehetőségeimet.
A fartőke felől gázoltam a sekélyesbe. Súlyos eszközeim kibillenthetik az
edényt nyugalmi helyzetéből, s akkor rám borul, mint valami óriási koporsófödél, elindul velem a mélybe. Rákapaszkodom, billeg, akár az érzékeny patikamérleg.
85

Csak el ne indulj!
A rakodó lejárati ajtaján bemászok a kötözködésig érő pocsolyás vízbe,
amely az orrtőke láncnyílásán át most is ömlik az „óriáskagyló" horpadásába.
Ott kezdem munkám, ahogy szemem megszokja a félhomályt. Bordától bordáig
tapogatózva jutok a láncnyíláshoz. Operációm után a hörpölő szivattyút veszem kezelésbe. Félvödörnyi trutymót egy kortyintásra kilök. Most is teszi
dolgát.
Órányit pumpálok, látom a habdeszka pár centire emelkedik, s nagyobb
nyíláson át kukucskál be a világosság. Remény. Arra, hogy addig nem bugygyanok el, míg a gerinchosszát vízhatlan gyantával megkenem. Csavarjaimmal összehúzatom, ahogy a meglazult dongákkal teszem. Biztatom szivatytyúmat.
Fogy alólam a víz, fölfelé emelkedik a hajó.
Belső csörömpöléseim nem csillapulnak. Minek is csinálom, fölkorbácsolt
ellenérzések pocsarában? A hajó mélyének kriptái sötétjében mi hát a fogódzóm? Arany János Csaba trilógiájának előhangjából világító tétova tatar süt
föl, aminek fényküllőibe kapaszkodom:
„Belátom az ösvényt, melyen idejöttem,
Derült is, borult is a lejtő mögöttem:
De ami elül van, azt borítja felleg:
Ki tudja veszélyit a lemenetelnék!
Ki tudia, ha lábam mélységre botolván,
Nem jutok-e alira mielőtt gondolnám,
S nem lesz-e világi pályám köre csonka:
Bevéezetlen élet! bevégzetlen m u n k a ! . . .
Kétséees az útad: ha fogsz lenni célnál?
Szegény ember, addig hogy el ne alélnál?
Mi emel? mi tart főn? mi sugall? mi biztat?. . .
Kebelem egy hangi a. Követem is aztat,
Égy hang, mely csilingel az égi madárban,
Hogy lerombolt fészkét rakja késő nyárban;
Mely a nők fonalát százszor megfonatja.
Noha füstbe százszor menjen áldozatja;
S mely, hatalmasb szóval, a költőben riad:
„Ha későn, ha csonkán, ha senkinek: írjad!"
A hajnal derengése, s a partról két ember hahózása a födélzeten talál.
Ilia Mihály tanulótársa, meg egyik tanítványa közelít felém. A repülőhíd a
partra könyököl. Tétován lépdelnek a hajladozó pallódeszkán. Orrukat csavarja az edényből kipárálló kesernyésen áporodott iszapok bűze. Csípőre tett
kézzel lépik a recsegő deszákat, mozdulatukon látom, nem sokat akarnak
időzni rajta. .
.
y
Ü • •• f f v í j ^ p n
Kezelnének, de a fejem búbjáig sáros vagyok.
Sajnálkozón pillantgatnak végig. Hümmögnek, Vígasztalásukra mondom:
— Jöhetnek a rakományok. Aranyból, ezüstből, gyémántból minden menynyiségben.
Menetkész a hajó!

86

BAKONYI ISTVÁN

Az eszmekör felépítése
NÉMETH LÁSZLÖ: SZERDAI FOGADÓNAP
Németh László írja az Utolsó kísérlet tervrajzában: „ . . . a Kocsik széptemberben egy parasztgyerek küzdelme — a falu ősrendjét őrző apával a
falun túli világot jelentő taníttatásért. . . . A második részben, az Alsóvárosi
búcsú ban, Jó Péter bíró nagybátyjához egy katolikus püspöki városba kerül
s mint a piaristák tanítványa lábol át az utolsó békeéven s a háborún — a férfivá tevő csókig s a forradalomig... A harmadik rész (Szerdai fogadónap)
az ifjúságról szól, melyben a férfivá lett ember egyéniségét eszméken és nőkön végleg kiformálja." Az író önjellemzése ezúttal is mintaszerűen pontos;
néhány mondattal kitűnően jellemzi regényét, meghatározza a legfontosabb
mondandót.
A jelentős társadalombírálatot magába foglaló első rész s az eszméalkotás előzményét elemző második után figyelmünk most a harmadik rész
iránt fordul; érdemes megvizsgálnunk a Szerdai fogadónap világát, hiszen
itt már a korábbiakban megismert főhős egyre közelebb jár céljaihoz: megpróbálja felépíteni az eszmekört, melyet az Alsóvárosi búcsú ban körvonalazott az író. Célszerű szem előtt tartanunk a Némethnél oly fontos jellemzőket: a társadalmi cselekvés lehetőségeit és a közösségben feloldódni vágyó
ember mozgásait. Annál is inkább, mivel igazat adhatunk Grezsa Ferencnek, aki legutóbbi könyvében (Németh László háborús korszaka) egyebek
közt ezt írja: „Az Utolsó kísérlet híd a Gyász monódiája és az Égető Eszter
körképregénye között, írói korszakok folytonosságának megteremtője."
Ám mindenekelőtt tisztázz.unk egy praktikus kérdést! A kritika megoszlik abban a kérdésben, hogy voltaképpen hány kötetnek számít a Szerdai
fogadónap. Vannak, akik különállónak veszik az imént jelzett részt A másik mestertől. Ügy tűnik, hogy — nem csupán a külsőségek, ám a mű valós
tartalma szempontjából — logikusabb egy regényként kezelni a Szerdai fogadónapot. Az egységes szempontokkal függ össze az is, hogy főként ezt a
kötetet határozza meg legjobban az esszé jelleg. Más kérdés, hogy az ilyen
vonások nem egyértelműen pozitívak egy szépirodalmi mű esetében. (Egyéb
Németh-regényekben, már a korai Emberi színjáték ban is kisért e jelleg.)
írónknál persze nem feledhetjük, hogy a regény- és tanulmányíró szétválaszthatatlan. Helyesen jegyzi meg Kiss Ferenc, hogy „ . . . Németh László
esszéi . . . műalkotásszerűek. Ez a jellegzetességük azonban jobb műveiben
nem a tények szuverén vagy önkényes átalakításában érvényesül, hanem az
elemek kapcsolódásának szorosságában s a vonatkozások gazdagságában."
S ha már itt tartunk, figyeljünk egy másik idézetre, mely a másik oldalt
világítja meg: „ . . . a z alapeszme szépirodalmi műveiben is az, ami tanulmányaiban ; , regényeiben és drámáiban az esszéíró világképét viszi tovább."
87

(Czine Mihály.) Folytathatnánk az idézetek sorát, ám nyilvánvaló, hogy az
életmű egységét kell főleg hangsúlyoznunk.
Jó Péter történetének újabb fejezete tehát kínálja az iménti hangsúlyok
jelenlétét. Igazságkeresése, a magyar és egyetemes értékek szintézisének
szükségessége a Szerdai fogadónapban minden eddiginél inkább a középpontban áll. Ez utóbbi minőségek közül a Kocsik szeptemberben
világában
a magyar sajátosságok (például az értékellenes visszahúzó erők) voltak szembeötlőbbek. Az Alsóvárosi búcsú ban egyre többször villantak föl az egyetemesség jelei. A szemlélődő ember fokról-fokra válik cselekvőképessé, hogy
nagy vágyait realizálja. (Tudjuk persze, hogy sorsa nem lesz sikeres, mint
ahogy az író regényciklusa is töredékes marad.) „Jó Péter az ideának szenteli életét, s Németh ezt kíséri az elkészült négy kötetben. Nem végig, csak a
pályadelelőig. Itt megtorpan, a visszavonuló, elzárkózó Jó Péter élete megíratlan marad." (Sándor Iván.)
Az Alsóvárosi búcsú utolsó részleteiben a kiemelkedő történelmi esemény, az 1918-as forradalom és Péter személyes sorsának fontos változása,
a „szüzesség elvesztése" párhuzamosan kerülnek az olvasó elé. A második
regény ilyesfajta befejezése jól érzékelteti a következő fejezetek alaphangját: az eszmealkotó ember tágabb érvényű és magánjellegű törekvéseinek
együttességét. A Szerdai fogadónap első fejezete, a Mester és tanítványa jelentékeny továbblépést mutat. Továbbra is az 1918—19-es forradalmak idején játszódik a történet, s ezek az események egyre inkább érdeklik Jó Pétert is. S mint ahogy a Kocsik szeptemberben
egészében, az apa most is
fontos szereplővé lép elő: „ebben a világban", vagyis a forradalmi tavasz
idején jobbnak látja, ha hazaviszi fiát. A kötődések alapvetően nem különböznek az első regényben bemutatottól. Most persze nem Péter egyéni vágyai, illetve azok ütköztetése kerülnek előtérbe, hanem a társadalmi mozgástól való távoltartó szándék. A fiú ellenálló érzései is a hajdani konfliktust idézik: „Hetedik gimnazista s úgy fognak ki, mint egy jércét az ólból . . . " — méltatlankodik magában. A regény első pillanataiban tehát még
nem adott az eszmealkotás közvetlen lehetősége; legalábbis a történelemformáló események testközeli élménye tűnik kizártnak. Már itt sejthetjük, hogy
a forradalom közvetlen hatása alól ki akarja vonni az öreg Jó a fiát, hiszen:
„ . . . a falualji fejszék másképp költöztetik az idegeibe a forradalmat, mint
a Zwittinger szabó s a többi városi szocialista beszédei." A történelemből azt
is tudjuk, hogy a magyar falu világában korántsem játszotta azt a szerepet
a forradalmi eszme, amely kívánatos lett volna. Itt most nincs lehetőség a
történelmi elemzésre, csupán azt a tényt emeljük ki, hogy például a Tanácsköztársaság nem tudta igazából megnyerni magának a falu világát, a parasztságot. Ebből is következik, hogy az egyén a falusi viszonyok között nem
kerülhetett a forradalom közvetlen közelébe, sem eszmeileg, sem a hétköznapi szempontok alapján.
Péter különállása persze egy percig sem kétséges. Amikor hazatérte után
anyja szörnyülködik a fölbolydult valóság láttán, ő így felel: „— Rossz a
lelkiismeretük, édesanyám, rázta meg Péter válasz helyett a két aggodalmas
váll közt a töpörödő testet. Tudjuk, hogy sokkal vagyunk adósa a szegénységnek." A módos paraszti családból származó ifjú kétségtelenül birtokában
van ekkor már az igazság iránti fogékonyságnak. Ez a tény a változásokat
szorgalmazók felé viszi. A további otthoni beszélgetésekben, melyekben a
rokonság is részt vesz, Péter először passzív; szemlélődik, hallgat inkább.
Az események megítélése nagyjából megegyezik: szülei, családja, rokonai
88

tartanak a társadalmi változástól, ö az egyetlen, aki többször is emlegeti a
„szegény embert", a „gróf uramék" nemtörődömségét. A „sógor" is inkább
apósa (az öreg Jó) bosszantására helyesli a fiú lázongását. „— Én bizony
nem bánom, ha egy pár grófot lepedőbe raknak. Csak engemet hagyjanak
békében" — mondja.
Péternek persze könnyebb a helyzete. A nagyvárosi körülmények eleve
a forradalmi események közelébe vitték, s a szerelem is szerencsés pillanatban érkezett. (Lásd: az Alsóvárosi búcsú befejezése!) Ily módon még szembetűnőbb a kiválása a családi és rokoni környezetből, mely továbbra is ragaszkodik az évszázados és megmerevedett hagyományokhoz. Nagy erőpróba
ez a fiú számára: vajon hogyan tudja érvényre juttatni saját igazát? S ez
fontos kérdés az ő helyzetében.
nem lehet velem kölökként bánni" —
vallja határozottan már az első otthoni napokban. Látjuk tehát, hogy a szándék és a tettvágy ekkor sem hagyja el. önismerete is egyre inkább kirajzolódik, és célja elérését szolgálja.
A falu világában és emberei között a forradalom mellé álló Bögözi az,
aki a legközelebb van Péterhez. Az események haladtával egyre többet olvassuk a nevét, s a Jó család és a rokonság többnyire ellenszenvvel viseltetik iránta. Szerepe azért kivételes, mert a főhős által fontosnak tartott törekvéseket testesíti meg. Király István szerint: „ . . . a z Utolsó kísérlet Jó
Pétere is a Bögözi — s Tatár Zsiga-féle kudarcos sorsokat érezte közel igazán magához." (Tatár Zsiga „közvetít" majd Péter és mestere, Barbián között.) Persze Péter sorsa is „kudarcos" lesz, de ezt még 1918—19-ben nem
lehet biztonsággal állítani. Az éppen felnőtté váló fiatalember lehetőségei elvileg korlátlanok, cselekvési tere tág. Bögözi akkori példája is e vonásokat
erősíti. Jellemző, hogy tőle tudja meg a Tanácsköztársaság kikiáltásának hírét, bár ez az esemény Sári világát nem változtatta meg alapjaiban. A falu
„nemcsak hogy föl nem kavarodott, de még a téli rendetlenségek is, mint
pincetörés, faorzás, nádlopás, verembontás, górékifestés, szinte egészen megszűntek. Most derült ki, hogy az ő forradalma külön forrásokból él, a mindennapi posta s az a néhány Pestről leszalajtott megbízott kevés volt: a kétféle forradalmat összetartani." íme, a korábban már jelzett sajátosság: 1919
a magyar faluban nem játszott igazán sorsalakító szerepet. (Érdekesség mindenesetre, hogy a sári direktórium tagjai: a hajdani aratógazda Kökönyei,
a tanító Hermán és a jegyző Bögözi.)
Előbb maga, Németh László is bizonyos távolságtartással kezeli a forradalmat. Bögöziék cselekvése nem igazán tudatos. Sodródnak inkább a kor
változásaival. Népszerűségre se tesznek szert, s például a Molnár családban
elhangzó egyik mondatból erre következtethetünk: „A kommunizmus az,
hogy mindenki megkapja a magáét." Péterről azt olvashatjuk ez idő tájt,
hogy „védegeti" az új rendszert. Természetesen ez a magatartása aggodalmakat vált ki a családban, hol az új renddel szemben egyértelmű az állásfoglalás. Az eszmealkotás Péter részéről még várat magára. Egyelőre a történelmi fordulópont gyakorlati eseménysorát figyeli, amennyire teheti Sáriból. „Belesápad a szegények örömébe", rokonszenvezve velük. Tudjuk persze. hogy ez még nem elég a tudatos eszmealkotáshoz, s visszatekintve az
Utolsó kísérlet előző két kötetére, egyre biztosabban látjuk, hogy a jó Péterben lejátszódó folyamat hosszadalmas és bonyolult. Harcára figyelmeztet
tanulmányában például Kulcsár Szabó Ernő is: „Jó Péter alakjában egy kivételes, - nagyra hivatott eszmeember vívja harcát a nagy pálya jogáért...
De azt az utat, amelyet Péter a sári parasztudvarból indulva Barbián sza89

Ionjáig végigjár, rendre ismétlődő élmények és tapasztalatok metszik keresztbe." Ilyen „keresztbemetszések" a Szerdai fogadónap most tárgyalandó
fejezeteiben is történnek. (Pl. Péter erőszakos hazahívása, környezetének állandó gyanakvása vele szemben, „kiköltöztetése" a pincébe) „Ólompaplan
alá rejtése" tulajdonképpen épp oly erőteljes, mint annak idején tanulásának gátlása, a visszahúzó erők görcsös akarata. (Kocsik
szeptemberben.)
A szőlőhegy és a pince itt is, más regényekhez hasonlóan, fontos szerepet játszik. Persze nem a Szerdai fogadónapban van ez így először a regényciklus egészét figyelembe véve; emlékezetes a Kocsik szeptemberben
ilyen
részlete már. Azt sem feledhetjük, hogy az első jelentős Németh-regény, az
Emberi színjáték főhőse, Boda Zoltán a szőlőhegyre vonul ki, ebben a Krisztus-történettől kezdve számos analógiát láthatunk. Jó Péter 1919-es tavaszi
pincébe távozása egészen más jellegű: szülei azért küldik ki, hogy őrizze az
ottani értékeket. Nem egészen világos számára a döntés egyéb oka. A mi
szempontunkból most egyetlen vonást emeljünk ki: „A pince előtti tér, a két
egymást faggató dió s alattuk a kuszára nőtt gyep valóban egy filozófus
gazda után sírt a pirosodni induló napsütésben. Aki a diófa alatti karórakásra fölgugyorodott, egy határnyi tarka hepehupára emelhette a szemét,
ha a betűben elfáradt." A zaklatott idők persze nem kedveznek az ilyesfajta
szellemi tevékenységnek. A jövendő „eszmealkotó" férfiú életének egy epizódjában azonban figyelmet érdemel ez a sajátos Németh László-i leírás. (A
„sajátos" a mezőföldi táj pontos prózai bemutatására vonatkozik, s e tény
a legfontosabb műveket v egyaránt jellemzi. Aki egy kicsit ismerős ezen a
vidéken, igazolhatja az író találó leírásait.) Mint ahogy Péter magányos töprengései sem jelentéktelenek a mű esszé jellege szempontjából. Egy kiragadott gondolat: „Nem imádkoztak-e a világ fönnállása óta százmillión egy
veszélyben levő hozzátartozóért. . . . D e nem imádkozhat-e az ember az ő
gyatraságából is, nem hárították-e hasonló helyzetben gyávák és gyávák
százezrei az Istenre, hogy helyettük cselekedjék." Ilyen és ehhez hasonló
gondolatokat szép számban idézhetnénk még, de nem lehet célunk az ilyesfajta igazolás. Az mindenesetre látszik, hogy a sokak által emlegetett esszéisztikus vonások itt már erőteljesen vannak jelen. Ezzel kapcsolatban van,
aki ezt írta: „A Szerdai fogadónapban olyan szerepeket kap a gondolati
anyag, hogy el is borítja az életszerű ábrázolást, és regénybe ékelt esszéhez
közelít." (Béládi Miklós.) A szőlőhegyi jelenetben még nem beszélhetünk az
életszerű ábrázolás „elbontásáról", elég tán a fenti gondolatokra hivatkoznunk. A mű egészét tekintve azonban igazat adhatunk Béládi Miklósnak.
Már az Emberi színjátékban
is megfigyelhettünk hasonló vonásokat. (Nem
véletlen, hogy gyakran hivatkozunk e korai regényre: nem csupán körképjellege rokonítja az Utolsó kísérlettel, de a bemutatott történelmi korszak
hasonlósága is.)
A később oly fontossá váló Barbián Miklós neve is ekkoriban kerül elő
első ízben: Bögözi említi Péternek, mint számára elrettentő példát. A jegyző
könyvet is hoz a pincébe: „Barbián Miklós, Az utolsó Báthoryak. Budanest,
1915." így „találkozik" tehát először Péter a később rá nagy hatást gyakorló
történésszel. El is olvassa rögtön a könyvet, s mindez jelentős pont gondolatvilágának alakulásában. „Még sosem érezte ennyire, hogy az ember a
nagy szellemi javakhoz nem a puszta agyával, hanem az egész testével jut.
s amit nem gondolatnak nevezünk, élő szikrája vagy halott pernyéje csak
egy egész lényünket igénybevevő állapotnak" — írja az élményről Németh
László. Az írónál annyira fontos növényi-biológiai-szellemi lét összetettsége
90

is nyilvánvaló itt. S az élmény némileg elszakítja Pétert a konkrét társadalmi valóságtól; 1919 forradalmának idején kerül a középkorral foglalkozó
tudós szellemi-eszmei hatása alá. „Barbiánon át lépett be a szellem országába", s e tény a 133 nap elmúltával is meghatározza útjának alakulását.
Az ellenforradalom korszakának első napjaiban ismét a szemlélődés jellemzi Péter vajti magatartását. A régi világ emberei a kommün — számukra rémálmot jelentő — hónapjai után újra berendezkednek a klerikális városban. Erre a korszakra jellemző, amit a mű főhősének szemszögéből így
láttat Kocsis Rózsa: „A sokféle szubjektív igazság korában akarta megtalálni az egyetlen objektív igazságot." Személyes sorsa előbb szerencsésen alakul: hamarosan érettségi vizsgát tehet. Aztán újra a hazai környezet következik: Péter családja körében hall a forradalom utáni idők helyi hangulatáról, a tiszti különítmények emberkereső akcióiról, a Tanácsköztársaságban
szerepet játszó Regyena Rudi bujkálásáról stb. Nem közömbös,, hogy Péter
ekkoriban válik igazából felnőtté, s ekkor érik az ismert társadalmi hatások.
A meghatározó háttér összetett: bele tartozik a sári környezet, de már a
Barbiánnal fémjelzett korszellem is. Van köztük hasonlóság, a társadalmi
mozgásirányban feltétlenül.
Barbián művének további olvasása egyre inkább elmélyíti Péterben a
középkorélményt. Először ez a középkorfelfogás is rokonszenves a fiatalembernek, az élet tarkaságáról vallott dolgok lenyűgözik. Regényszerkezetileg
nem közömbös, hogy éppen az ellenforradalmi korszak beköszöntével kerül
kapcsolatba e szellemmel Jó Péter. A bukott forradalom után valamiféle határozott rendre van szüksége. A „rendetlenség kora" után a „rend korára".
A szocialista eszmék — a közismert cselekménybeli változásokból kifolyólag
— nem keríthették hatalmába a regény főhősét. A forradalom leverése után
egyértelmű, hogy a Barbián-féle szellemi erők nagyobb eséllyel hódíthatják
meg az ilyesfajta ifjúkat. (Más kérdés, hogy Péter rájön később, hogy valójában mit is képvisel mestere.) Az összetett viszonyt Bata Imre így érzékelteti: „Barbián Miklós középkor-látomásával találta szembe magát. Idegenkedett attól, de hiányzott szellemi eszköztárából a szociológiai megfontolás,
annak felismerése, hogy a történelem a múlt szociológiája." Emellett megfontolandó Béládi Miklós állítása, mely szerint Barbián művének megismerése fogja majd Pétert ráébreszteni saját hivatására is; bejelenti otthon,
hogy történettudós akar lenni. Persze az első pillanatban nem lehet világos
a számára, hogy itt az ellenforradalmi ország restaurációját hirdető történettudós művéről van szó. Németh László ezt a szellemi viszonyt is igen árnyaltan, a maga belső bonyolultságában és folyamatszerűségében tárja elénk.
Azt sem feledhetjük, hogy a történelmi analógiák mindig viszonylagosak.
A középkor és a XX. század ellenforradalmi Magyarországa is csak mértékkel vethetők egybe; az azonosságok keresése félrevezethet bennünket. Az
természetesen nem véletlen, hogy éppen e korban kerül előtérbe számos középkori élmény, a kor arcához igazítva, s — ami tán a legszembeötlőbb —
az aktuálpolitika képére formálva. Ez utóbbi tény is arra figyelmeztet, hogy
a valós párhuzamok csak viszonylagosak lehetnek.
Egyetemista korában aztán egyre közelebb jut Péter az eszmealkotáshoz.
Életének ezen részlete kísértetiesen hasonlít az író hasonló élményeihez. Németh László sem találta sok örömét annak idején a bölcsészkar elöregedett
szellemében. Péter sem jár minden előadásra, mert például „A latinon Horatius epodosait fordította egy száraz öregúr, akitől két összevont szemeszteren sem lehetett annyit várni, mint Jób Arzéntől egy sikerült óráján." De
91

a többi tanárról is hasonlókat olvashatunk. Marad tehát az egyedüli Barbián, akinek kedvéért érdemes bejárni az egyetemre, ö az, aki elsősorban
ösztönzi Pétert a tanulásra, erre a hősünk szempontjából oly fontos tevékenységre. Hiszen évekkel ezelőtt ezért akart följutni a szeptemberi kocsik
egyikére, s a vajti korszakban sem másért folytatta küzdelmét. Nem vitás,
hogy az egyetemi évek idején érkezhet el a tudás legteljesebb birtokbavételéhez. Nagy terveit is csak a tudás, a minél biztosabb tájékozódási képesség segítségével valósíthatja meg. Ezek az értékek vezethetik el a nagy fölismerésekhez, a másokért tevés mozzanataihoz. így lehet majd rokona a legismertebb Németh-hősöknek, akik saját elidegenedésük
részleges vagy
teljes
legyőzésével jutnak el céljaik közelébe. (Például Kárász Nelli, Égető Eszter
és Kertész Ágnes.) S ezen célok gyakran a közösségben föloldódni vágyó, a
másik emberért tenni akaró egyén realitásai.
A mű ezen részleteiben újra előtérbe kerül az esszéjelleg, melynek egyik
oka éppen a tudással, a műveltséggel kapcsolatos írói szándék. Barbián előadásai vagy Péter olvasmányélményei és tanulása ürügyén gyakran találkozunk elméleti eszmefuttatásokkal, tanulmányba illő szövegrészletekkel. Ezzel kapcsolatban írhatja Kulcsár Szabó Ernő: „ . . . a Szerdai fogadónap
és
A másik mester bizonyos értelemben a direktebb megjelenítés, az esszészerűség, illetve az önéletrajziság felé mozdul el." Nem vitás, hogy ez a három
tulajdonság nem szolgálja egyértelműen a regény esztétikai érdekeit. Másfelől viszont hangsúlyoznunk kell újra Németh László életművének egységét.
Azt, hogy bizonyos pályaszakaszaiban egy-egy műfaj előtérbe került, de a
szándék és a küldetés folyamatos. Ezzel kapcsolatban fontos Czine Mihály
egyik megjegyzése: „...tanulmányait többnyire elvei győzelmében bizakodva
írta, drámái és regényei pedig a csalódottság hangulatában f o g a n t a k . . . a
regényeket a személyes élet sebeinek az enyhítési-mosogatási szándéka" szülte. Nem nehéz észrevennünk, hogy az Utolsó kísérlet írása idején az íróban
élnek friss sebek, a 30-as évek végének hangulati jellegzetességei. Az 1969es kiadás előszavában maga Németh László is utal ilyen okokra, amikor „az
élete legnagyobb vállalkozásába belecsömörlött esszéírónak" láttatja önmagát. (Az előszót 1968-ban írta, s nem árt tudnunk, hogy ekkorra kész volt
egész regényírói pályája, hiszen epikus életművének csúcsa, az Irgalom is
megjelent már.)
Mindezekkel függ össze, hogy az Utolsó kísérlet egésze, s benne természetesen a Szerdai fogadónap nem éri el a monódiák (Gyász, Iszony,
Irgalom)
tökéletes szerkesztettségét, formailag remek írói megoldását. A cselekmény
bizonyos vontatottsága az Emberi színjátékra emlékeztet, s az sem vitás,
hogy ennek éppen a gondolati anyag gazdagsága az egyik oka. Itt például a
Barbián-könyvek és előadások számos olyan eszmefuttatásba ütköznek, melyek Péter eszmealkotása szempontjából nem mindig fontosak. (Több részlet
a középkori gondolkodásról.) S bár tudjuk, hogy Barbián a kor reprezentatív „képmása", s mint ilyen, nem „hús-vér jellem", azért más részletekben
Németh László megkísérli a jellemábrázolást is. Különleges lénynek láttatja,
aki. lenyűgöző hatással van hallgatóira. „Megszólalt anélkül, hogy az előtte
ülőket megszólította volna s avval a lélegzettel, amely halk figyelemre kényszerítő hangját az elcsitult teremben felemelte, maga a téma is emelkedett
s mondta magát szuverén megvetéseivel minden kedvgerjesztésnek vagy eligazításnak." S a műveiről mindig szakszerűen, irodalomtörténeti pontossággal szóló író Az Utolsó kísérlet tervrajzában így jellemzi a történész figuráját: „Megint egész hiábavaló fáradtság lesz ebbe az alakba az élő magyar
92

szellemeket behelyettesíteni. Barbián az ellenforradalmi Magyarország, restauráló ösztön, európai konzervativizmus s mélymagyarság-gyűlölet olyan
magas fokon s olyan formátumban, ahogy azt a mi társadalmunk ki nem
termelte."
Persze egyetemi tanulmányainak elején Jó Péter ezzel nincs még tisztában. A tudatos és mérsékelten távolságtartó írói ábrázolást ezúttal is meg
kell különböztetnünk a főhős látószögétől. Világos, hogy az iménti idézetben
Németh László által fölsorolt tulajdonságok ellentétei azok, amelyek vonzóak
lehetnének Péter számára, ám a dolgok ennél bonyolultabbak. Az ifjú nem
láthatja világosan az összefüggéseket a forradalmak bukása után közvetlenül. Azt persze tudja, hogy akár ő is fölkerülhetett volna a fára Regyena
Rudi helyett, ha nem alakulnak a körülményei oly „szerencsésen". De hogy
Barbián az akasztók (és nem az akasztottak!) oldalán áll, ezt nem veheti figyelembe akkoriban. Előbb föl kell nőnie mesteréhez, hogy azután eltávolodhasson tőle. (Az író ezt „a tanítvány beérésének" nevezi.)
Az első időkben inkább kortársai — főleg Sompolya Dani — próbálj ák
megingatni hitében Pétert. A forradalom eszméi egy-egy emberben tovább
élnek, de az olyan szokásos ellenforradalmi események, mint a zsidóverés,
az egyetemistákat legföljebb passzív ellenállásra késztetik. Péter természetesen döbbenten észleli az új korszak kemény megnyilvánulásait, de még nem
érett ahhoz, hogy ezeket összefüggéseikben láthassa. S igaz, hogy Kisklein
Tibi és Sompolya Dani más irányt képviselnek, de újra föltűnik a színen az
a hajdani útitárs is, aki újságíróként áll Barbián közelében. Az útitárs,
vagyis Tatár Zsiga az, aki beszél Péterről Barbiánnak. És amikor a leckekönyv aláírása közben ez kiderül, a fiú nagy pillanatot él át. Olyan lesz,
„akár a szégyenbe rohanó szerelmes, ha nem elég erős". A nagy, meghatározó személyiség és a félszeg diák találkozását írja le itt Németh László.
Igen érzékletesen, biztos valóságismerettel. Ha közvetlenül nem is az eszmealkotás szempontjából fontos e pillanat, azért feltétlenül kiemelendő: hiszen
ez az első „testközeli" találkozás a mester és a tanítvány között. Az ilyen
részletek a regényes cselekmény ritka bizonyítékai a Mester és
tanítványa
című fejezetben. Azért fontos ezt megjegyeznünk, mert többnyire változatlanul az esszéjelleg uralkodik, s mintha Jó Péter története másodlagossá
válna ez idő tájt. A cselekmény ilyen fordulatai azonban némileg kiegyenlítik az arányokat. Az sem vitás, hogy Tatár Zsiga szerepének egyre jelentősebbé válása mozgatja előre a cselekményt, ö közvetít Péter és Barbián
között, és ő az, aki fölveti a szerdai fogadónap lehetőségét.
így Juf e l először a mű főhőse a mesterhez. Üjabb belső folyamatok indulnak el a regényben, új világok tárulnak ki Jó Péter előtt. Olyan körbe
érkezett, amelyben korábban nem mozgott, s hamarosan jóval világosabban
látja azt, amiről nemrég még fogalma sem volt. Az első szerda persze még
csak a bemutatkozásé; annak is sajátos, hiszen Barbián feleségében döbbenettel ismeri föl Péter Tiefenbach Hildát, akitől hajdanán elfutott, mert
„nem tudott átesni vele". Ily módon szorongás és várakozás, taszítás és vonzás kettőssége szorítja „a fehér lázban vacogó fiút." Németh László ezzel a
különös állapotleírással készíti elő a majdani nagy fölismerések színterét.
Sajátos módon aztán Barbiánnénak köszönhetően a közbeeső nyár után
csökken az érdeklődés a mester és világa iránt. A fenntartás azonban még
nem világnézeti jellegű. A kellemetlen emlékeket idéző Hilda Barbiánnévá
vedlése az első oka Péternek, hogy lohadjon a vonzalom mestere iránt. Tulajdonképpen tárgyunk (az eszmealkotás) szempontjából jelentéktelen lenne
93

ez az indíték; de nem elhanyagolható a Barbián—Jó Péter viszony alakulásában, s jól láthatjuk, hogy e viszony az eszmealkotás legmeghatározóbb pillére. A kapcsolat persze nem úgy tárul elénk, mint az igazán „regényszerű
regényekben"; vázlatosabb, utalásokra hagyatkozóbb. Az alakok viszonyát
egyébként sem részletezi Németh László az Utolsó kísérletben.
Hamarosan
kiderül, hogy a Hilda kiváltotta döbbenet egy másik szempontból sem jelentéktelen. Eddig ugyanis a fenntartás nélküli tisztelet jellemezte a fiatalembert, ha mesteréről volt szó. S e tekintetben így hangzik a változást rögzítő mondat: „Barbiánt éppúgy tisztelte, mint eddig, de Hilda férjére mégsem bízta rá magát többé olyan gyanútlanul." A mester szinte kétfelé válik:
„mester-mivoltát" Péter elkülöníti a „Hilda férje"-féle szereptől. Másrészt ez
a döbbenet hozzásegíti a tanítványt, hogy ezután túllépjen tanítványi
körein.
Elindul az önálló gondolkodó útján, hogy a maradéktalan tiszteletet lassanlassan fölváltsa a vitára is kész eszmealkotás.
Kis szünet után újra vendég lesz Péter a szerdai fogadónapokon. Közben lezajlik egy számára fontos beszélgetés is Barbiánnal, amelyben mester
és tanítványa érdemben vitázik egymással. Mindez újabb lökést ad Péternek, s egyre inkább cselekvővé válik. Apránként föltárul előtte a Barbiánhoz járó közösség, annak összetétele. „ . . . úgy vonultak fel a korszak jellegzetes társadalmi típusai, hogy legtöbbjük kulcsfigurának látszott. Valóságos
megfelelőjüket azonban felesleges lenne kutatni, mert Németh egy-egy szereplőjét több emberből gyúrta össze „— írja Kocsis Rózsa. És itt van a társaságban Jób Arzén, Péter hajdani mestere is. Vájton az őt tanítók közül
Jób képviselte a minőséget, ő volt a legnagyobb hatású tanár. S bár a hozzá
fűződő érzelmek összetettek voltak, mégis Jób Arzén jelentette az első döntő kapcsot az eszmealkotás felé. Barbiánnál viszont ilyen kérdések merültek
föl Péterben: „Elfeledte már Jób Arzén nagy Lévait és a forradalmat? Vagy
azzal, hogy itt látja, a Rend apostolának, ennek a rendetlen évnek a helye
is beforrt? Az egyház új múltat ad a megtérőnek?" Mind-mind olyan kérdések, melyek törvényszerűen nőnek ki a kor változásaiból, s mellesleg egyegy emberi sors alakulását is illusztrálják. Látjuk, hogy Németh László milyen érzékenyen reagál a társadalmi valóság módosulásaira, és milyen jó érzékkel mutatja meg az egyén helytállását, illetve alkalmazkodását a megváltozott körülményekhez. Főleg a jó Jób Arzén újbóli megjelenése, hogy Jó
Péter lássa ezeket a realitásokat. így lesz hamarosan a mű „az ország szellemi műhelyének, a fővárosnak a körképe". (Grezsa Ferenc.) Játszhatunk a
szavakkal: körkép, korkép, sőt, kórkép is ez e g y b e n . . .
A történelmi helyzet meglehetősen behatárolt: a bukott forradalmak
közvetlen következményei és Trianon mindent befolyásoló szelleme árnyékolják be a kort. S e korban a Barbián-félék diktálják a tempót; a Jó Péterek bele-beleszédülnek az iramba. Mint a legtöbb Németh-hős, az Utolsó
kísérlet főalakja is különleges jellem; utóda Boda Zoltánnak, Horváth dr.nak, néhány drámahősnek. Az álmodozóknak és naiv reformereknek. Azoknak, akik helyenként légüres térben mozognak, távol a történelmi-társadalmi realitásoktól. Legyünk igazságosak: közülük Jó Péterben van meg a legnagyobb esély, hogy túllépjen ezeken a korlátokon. Az író az ő sorsát rajzolja meg közülük a legkörültekintőbben, a legalaposabban. Ez a rajz persze
irodalmilag nem olyan kerekített, mint a nőregények hőseié. Maga a mű
sem olyan végletekig csiszolt, mint például a Gyász, az Iszony vagy az Irgalom. Ezekről joggal írhatja Cs. Varga István: „A körképregényhez képest
összefogottabbak, sűrítettebbek, szervesebbek és kisebb t e r j e d e l m ű e k . . .
94

Minden a középpontba állított főhős tudatán átszűrve kap megvilágítást." Az
életmű egységére azonban itt sem árt figyelnünk! Ugyanis látva a társadalmi tabló aprólékos rajzának elemeit sem feledhetjük, hogy itt is egy erőteljesen középpontba állított főhős fejlődéstörténetét kísérhetjük nyomon. Bizonyos értelemben tehát a monódia hatásai itt is érvényesülnek, ha nem is a
főhős tudatán átszűrve kap minden megvilágítást.
S a körkép egyik „sűrítménye" éppen Barbián szerdai fogadónapjain lép
előtérbe. Az ellenforradalmi Magyarország szellemi elitjét jelképezi a házigazda, s az ő befolyása a legdöntőbb mindvégig. Ebben a szellemi körben
forognak ilyen gondolatok: „A renddel ma baj van; a vallásos alkotásnak
új, szabadabb szellemi rendre, égy új Rómára van szüksége." Egyre többet
érintik a főhősök a különböző történelmi korok összefüggéseit, a középKor
szellemét. Gyakorta előkerülő fogalom a rend is, mellyel Németh László
egyéb műveiben nem találkozunk ennyiszer. A forradalom is a „rossz rend"
megdöntését szolgáló esemény a világban, de az is biztos, hogy maga a forradalom sem valósította meg az áhított „jó rendet" — a mű látásmódja szerint.
Ugyanakkor némi idealizmus jellemzi Péter gondolkodásmódját; a rend
már-már József Attila-i erejű óhajtása merő illúzió a fönnálló társadalmi
viszonyok között. Természetesen az abszolút értelemben igazságos
rendről
van itt szó, hiszen a rendcsinálás ellenforradalmi, diktatórikus mozzanata éppen nem hiányzik. Ám beszélhetünk az emberben meglevő belső rend igényéről is. Péter számára éppen gondolkodásmódjának ez az igénye teszi fontossá a szerdai fogadónapok varázsát. Más köre, közössége nincs, hogy ezt a
belső rendet megteremtse. (Kivéve persze saját tanulása, olvasmányai, gondolkodása.) Jellemző, hogy ugyan tart szüneteket a Barbiánhoz járásban, de
mindig jelentkezik az újbóli jelenlét iránti vágy. Egy szemléletes és érzékletes részlet ezzel kapcsolatban: „Ahogy azonban az alapvizsga utáni őszön
Pestre följött s a Kemény Zsigmond utca kertjeiben a nyirkosán fonnyadó
levelek s az utcalángok körül kóválygó köd teagőzre és közeltolt bőrfotelekre kezdett emlékeztetni, megint elfogta a honvágy a Barbiánék szerdái után."
Láthatjuk az írói ábrázolás sajátosságait; a természeti környezetnek és az
ember belső világának, valamint a kissé zsúfolt nyelvi elemeknek és Péter
vágyakozásának összhangját. Egyben áz sem kétséges, hogy a közösség utáni
vágy szerepe itt éppúgy nem elhanyagolható, mint más Németh-regényekben sem. Mindez azért kiemelt jelentőségű törekvés a Szerdai fogadónap eme
pontján, mert már jól látjuk, hogy egyelőre egyéb közösségi tér nem mutatkozik a főhősnek. Az pedig tagadhatatlan, hogy él benne a közösségben feloldódás igénye, s most kizárólag Barbián köre jelentheti az egyetlen ilyen
lehetőséget.
A kor persze nem kedvez a közösség felé igyekvő embernek. Barbián
sem ilyen. A „közéleti munka" terheire panaszkodik. Egyik fő feladatát felesége, Hilda így fogalmazza meg: „Egyelőre új lelket akar az egyházba lehelni s ezek elég vastag tartályok szónak és levegőnek." Péter egyik emlékezetes beszélgetése is az egyházatyákkal zajlik le. „Én a középkorban szerzetes lettem volna; ma azonban nem tudnék pap lenni" — mondja Altmannnak. Ez az egyszerű és őszinte mondat bonyolult összefüggéseket jelez. A Jó
Péterhez hasonló egyéniségek tudják, hogy a világnak valódi
megváltásra
van szüksége, de azt is látják, hogy a megvalósult intézményes keretek meszsze kerültek a megváltás eszméjétől. Itt utalhatunk Németh László „vallástalan vallás"-elképzelésére, arra a fölismert és jórészt változatlanul meglevő
95

hiányra, amely a modern kor jellemzője. (E témakörben idézhetnénk Németh
egyik tanulmányát, A „vallásos" nevelésről címűt.)
Mindezekből fakad, hogy a Mester és tanítványa vége felé Péter helyzete egyáltalán nem stabilizálódik. Ekkortól számíthatjuk Tatár Zsiga kudarcos sorsát is, azét az emberét, aki közvetített Péter és Barbián között. És
ekkortól lesz rokonszenves és szánalmas ez a sors a fiúnak, aki valóban vonzódik az ilyen sorsú emberek iránt. Ekkor jut eszébe Bögözi: „Két gyűlöletbe fordult szerelmes: ezek egyengették az ő útját Barbián felé. Egy diák
s egy barát, akik talán sosem gyógyulnak ki abból, hogy ehhez az emberhez
közeljutottak." Barbián és Tatár megromlott viszonya kétségtelenül módosítja Péter érzéseit is a tanár iránt. Fölmerül benne saját, hasonló kudarcának
lehetősége, melyre az újságíró utal.
Másfelől vitathatatlan, hogy a mű eme pontján Jó Péter eszmealkotási
folyamata minden korábbinál magasabb szinten áll. Elérkezik ahhoz a fontos fölismeréshez, hogy „saját magában keresse a fogódzót, a bizonyosságot.
A bensőben elérni, az egyedi változatban azt, ami megnyugtatóan állandó és
közös." (Bata Imre.) Személyiségének egyéb köreit persze más hatások is
hatalmukba kerítik. A másik mester című fejezet erről szól.

ÁGH ATTILA

Az eltékozolt hatvanas évek
Manapság az ÉS-től a Históriáig, szinte mindenütt, a hatvanas évekre
emlékeznek. A hatvanas évtized, ha nem is volt olyan igézetesen szép, ahogy
Papp Zsolt viszontlátja, de ígéretes volt, s talán mégiscsak ez az, ami
jobban megszépíti, mint az a szimpla generációs tény, hogy akkor voltunk
fiatalok. Maga a történelem volt ugyanis fiatalos és dinamikus, s amikor a
hetvenes évek elején, úgy 1971—1972 körül a reform elleni támadások nagy
hűhójával véget ért, nemcsak a mi fiatalságunk röppen el. Jól érzékeli ezt
a mi generációnk, a mai negyvenesek középnemzedéke tagjaként Glatz Ferenc is, amikor így sóhajt fel: „»Azok a hatvanas évek! Válságot érzékelő
társadalom fordul ilyen egyenes kíváncsisággal a »hogyan jutottunk ide*
kérdéshez." És tényleg, hogyan?
Az bizonyos, hogy a mai középnemzedékből nem lett Nagy Generáció.
Ahhoz a hatvanas éveknek folytatódni és az akkori fiataloknak az akkori
feladatokhoz felnőni kellett volna. Nem így történt. A hatvanas évek egy
nagy kísérlet volt és egy epizód maradt, a hatvanas évek nagy lehetőségét
eltékozoltuk. A hatvanas évek számunkra a felszabadulás élményét, a megfiatalodó szocializmust és az „újraolvasható" marxizmust jelentették, s most
már végérvényesen jelképessé, fogalommá váltak, az elmulasztott lehetőségek, a megtorpant dinamika, a „régi szép idők" szimbólumává.
Elveszett-e ez a negyedszázad? Ezt végső soron a nyolcvanas, de méginkább a kilencvenes évek fogják eldönteni. De éppenséggel a mai húszévesek érdekében érdemes újragondolni az egészet. Annál is inkább, mert mások is
96

ezt teszik, „odaátról", azok, akik utolsó lehetőségünként vidáman temetik a hatvanas éveket, a megújítható marxizmust és szocializmust. A nosztalgikusán
megírt és az általam nosztalgikusán elolvasott újabb magyar publikációk
után teljes megdöbbenésként ért Roger Scruton londoni professzornak, a
The Times kolumnistájának Thinkers of the New Left (Az Űj Baloldal gondolkodói) című sikerkönyve, amelyben ujjongva és szitkozódva, kéjelegve és
átkozódva temeti a hatvanas éveket. Scruton professzor lelkesen vállalkozott
a marxizmus és a szocializmus nekrológjának megírására, amely neki az Űj
Baloldal kísértet járásaként okozott gondot Andersontól Althusserig, s az
örökifjú Gramscitól az „öreg" Lukácsig. Szent isten, hát már itt tartanánk?
S ha mégsem, akkor is velünk marad a kínzó beismerés, valóban a hatvanas években voltunk a csúcson, s aztán jött a hetvenes évek közepétől mind
nyilvánvalóbban a megtorpanás. Ezért olyan nehéz egy angol neokonzervatív
professzor nekrológját egy kézlegyintéssel elintézni, bele kell nézni abba a
torz tükörbe, ahol azok számára mutatkozunk meg, akik nagyon kevéssé
szeretnek bennünket.
IN MEMÓRIÁM NEW LEFT
1960-ban alapították a New Left Review című kiadványt, a nyugat-európai Űj Baloldal reprezentatív orgánumát, amely először Stuart Hall, majd
Perry Anderson szerkesztésében jelent meg. Akárhogy is forgatjuk a dolgot, ez a lap rengeteget tett a marxizmus megújításáért és elterjesztéséért, a
nemzetközi marxizmus vitáinak és új irányainak, főleg a demokratizálásnak, megszervezéséért. Korántsem meglepő tehát, hogy Scruton professzornak a hatvanas évek szellemét ez a lap jelenti, s szellemidézésében a lap
főszerkesztője, Anderson a „főördög", azaz Lucifer. A konzervatívok szempontjából a hatvanas évtized volt a mélypont a társadalmi és a tudományos
életben egyaránt, s nemcsak Angliában, hanem Nyugat-Európa-szerte. Nem
csoda tehát, hogy Scruton ilyen egzakt tudományos terminusokban fejezi ki
csodálatát az Űj Baloldal iránt: „A frusztráció, a gyűlölet, a csömör és az
elégedetlenség világának keresése volt az Űj Baloldal jellemzője". A kor
marxistái, az úgynevezett neomarxisták sarlatánok a tudományban, és dogmatikusok a fennálló társadalom ellenségeként, s lapjuk azoknak íródott,
akik annak „morális sötétségét" a magukénak vallották.
Scruton persze a maga szemleútján nem mulasztja el a tudományos analízis összes kötelező tesztkérdését feltenni. Mi az oka az Űj Baloldal széles
társadalmi hatásnak a hatvanas években, hiszen Marxot számtalanszor és
teljesen megcáfolták már (újkeletűen Popper, Hayek és Aron)? A válasz
igazán szociológiai mélységű; az összes neomarxista gondolkodó — ahogy
maga Marx, Engels és Lenin is — az uralkodó elit szökevénye, az egész neomarxizmus az ő passziójuk, helyesebben szólva perverziójuk, vagyis tulajdonképpen gusztustalan bomlástermék. A társadalmi uralkodó elit egyes
nagytehetségű gondolkodói (itt főleg angol honfitársaira gondol) és szorgalmas, ámde gonosz mesteremberei (ez a megtiszteltetés főleg a külföldiekre
vonatkozik Sartre-tól Lukácsig) a nevükkel és munkásságukkal hitelt adtak
az egyébként régen letűnt marxista-szocialista eszméknek, s ezért Scruton
szerint nem is vitatkozni kell eszméikkel, hanem elegendő tiszta szívvel erkölcsileg elítélni, tisztes polgárhoz méltó utálattal kezelni őket. A jövő történésze megdöbbenéssel és értetlenül fogja szemlélni a hatvanas éveket, s
nem lesz képes megérteni — aggódik Scruton —, hogy egy Althusser vagy
97

Habermas hogyan voltak képesek ezrek és ezrek érdeklődését magukra vonni, egyetemi kurzusok kötelező olvasmányaivá válni és a fiatal nemzedék
szívét megdobogtatni. Maga is mentegetőzni kényszerül, hogy az Űj Baloldal 14 vezető alakját nem tehetségük, hanem befolyásuk alapján válogatta
össze, nyüván a „jövő történészének" tett szívesség végett. S újólag mentegetőzni kényszerül az olvasó előtt azzal is, hogy úgymond a hatvanas éveket
tárgyalva a marxisták intellektuális sivatagának terméketlen földjeit kell
bejárja velük, de azt reméli, hogy ezzel legalább megóvja őket attól az intellektuális kínzástól — megadva nekik a szellemileg lakatlan vidékek térképét —, amelyet a marxista munkák elolvasása jelent. Nos, szép.
De szociológiát azért nyújt szerzőnk, mármint ami az elit elemzését illeti, hiszen megszokott, hogy a „papa fiai" a rossz lelkiismerettől hajtatva
rátámadnak a saját osztályukra, de az is, hogy ezek a tékozló fiúk előbbutóbb megtérnek. Ezért még az angol uralkodóosztály gyermekeiként kezelve
őket, atyai szíve a leginkább P. Anderson, E. P. Thompson és R. Williams
iránt engedékeny és megbocsátó, hiszen a legjobb angol elit-nevelést kapták,
nem véletlen, hogy még „azoknál" is ők vitték a legtöbbre. De a külföldieknek aztán nincs kegyelem! Lukács, aki még a hatvanas években is csak „régi
kommunista hazugságokat" ismételget, jobban tenné, ha saját magát gyűlölné, hiszen egész életében az maradt, aki eredetileg volt: a „Habsburg burzsoázia reprezentatív szörnyalakja" (monster). Sartre sem jár sokkal jobban
„báró" Lukácsnál, az ördögi rosszindulat jegyében látjuk viszont egész munkásságát. Ez a „szociológia" persze akár becsületsértésnek és inszinuációnak
is nevezhető lenne, mert míg Galbraith csak egy parazita értelmiségi, addig
Althusser már egy olyan dühöngő őrült, aki a „revizionizmussal való vitában" megfojtja a feleségét, Foucault-nak pedig nyilván egy szava se igaz,
mert a férfiakat szerette. Ehhez képest már igazán semmiség, hogy Marxot
„gyerekes fantázia" jellemezte és Lenin „egy utazgató gentleman" volt. Nehéz persze ezeket a dolgokat szenvedélymentesen és undor nélkül olvasni,
de — amint a szerző a könyv zárósoraiban írja — eme perverziók feletti
kétségbeesésében kénytelen volt túllépni az „irodalmi udvariasság" kötelező
kereteit. Hát ennyi legalább igaz, s az embernek az jut eszébe: hál' istennek
mi már nem írunk így!
De miért érdemes ezzel gyötörni magunkat? Az egészet elintézhetnénk
azzal, amit Hegel az inas vagy a komornyik filozófiájának nevezett: az inas
csak az apróbb-nagyobb emberi gyengeségek felől látja gazdáját, s ez számára eltakarja annak világtörténelmi szerepét. Scruton könyve időnként
szellemes és érdekes, néha érvelő, de inkább ledorongoló, s általában bántóan felületes és a hozzá nem értésével szinte kérkedő. A lényeg és a jelenség
megkülönböztetését undorral elutasítja. Ami van, az van, és csak az van.
Az ár tehát az isten és Hayek az ő prófétája. Ami ennél mélyebb és németes-dialektikus furfang sejthető mögötte, az nagyon keményen megkapja a
magáét Scruton professzortól, legyen az akár amerikai szociológia vagy angol esztétika. Nem jár sokkal jobban Eisenhower elnök sem, hiszen a katonai-ipari komplexum elve nem volt egyéb, mint az ő „ajándéka a szovjet
propagandának". Ez nem az angol professzorok megszokott stílusa, s korábbi
műveiben Scrutoné sem ez, hiszen ezzel Angliában nem lehetett tudományos
presztízst szerezni. A borzalmas az, hogy a nyolcvanas években van ilyen
tömegigény „odaát", rögtön említésre kívánkoznának például Franciaországból Jean-Frangois Revei és Jacques Ellul munkái is, akik ugyancsak hivatásos nekrológ-írók, de enélkül a tömegigény nélkül Reagan elnök beszédei
98

sem érthetőek a gonosz birodalmáról meg a történelem szemétdombjáról.
Azokban a régi szép időkben, a hatvanas években, ilyen olcsó káröröm azért
elképzelhetetlen lett volna.
MIÉRT FÁJNAK A HATVANAS ÉVEK?
A megrokkantak szerint a levágott végtag is fáj. Együttmarad az emberrel, jelzi az időváltozást, és a hiánya több mint megfosztottság, hiszen nincs
valami, aminek lennie kellene. így van velünk a hatvanas évtized is, fájón
és emlékeztetőn.
A História 1986/5—6. számában úgy döntött, hogy a hatvanas évtized már
1968-ban véget ért, bár másfelől Glatz Ferenc szerint ma is tart, hiszen „a reform körüli huzavona szakaszait éljük 1953-tól máig." De mennyire nem
mindegy, hogy kinek állt ez a huzavona, a reformpártiaknak vagy a reformelleneseknek! Ezért nyilván Baló György beszélgetőpartnereinek van igazuk
a Mozgó Világ 1986/11. számában, akik — bár különböző hangsúlyokkal — a
hetvenes évek elejére teszik a fordulópontot, ahol maga Glatz is megmerevedést lát. Hogy mikor volt vége a hatvanas éveknek, az éppenséggel a „hogyan
jutottunk ide" kérdésfelvetése szempontjából fontos számunkra. Bognár József
újólag figyelmeztet itt, hogy a reform továbbvitele, azaz külgazdasági stratégia kidolgozása, a „menekülés előre" koncepció vállalása esetén, nem került
volna uralkodó pozícióba nálunk az a „naivitás", hogy „bennünket nem zavar a tőkés világgazdaság válsága". Baló György, aki kérdez és összefoglal,
„a 70-es évek eleji megtorpanásnak, megfékezésnek, megállásnak, visszarendeződésnek vagy nem tudom, minek nevezzek" fordulat okairól faggatja a
beszélgetés résztvevőit, akik újra meg újra ezt az elszalasztott lehetőséget
nem önmagában véve vizsgálják, hanem a hetvenes évek közepének globális
válsága szempontjából. Inkább kimondva mint sugallva, hogy nem itt tartanánk, ha éppen akkor nem torpannak meg a reformfolyamatok Magyarországon. Kettős gond ez, nagyon is az. Belső dinamikánk, társadalmi-politikai
rendszerünk innovációjának és világgazdasági-világrendszerbeli alkalmazkodásunknak kettős keresztje.
Bihari Mihály a beszélgetésben nem a külgazdasági stratégiák, hanem politológusként a belső fejlődés ellentmondásai felől közelít a hetvenes évek
elejének töréséhez. Az első reformerek szerinte még természetesnek tartották
a gazdasági reformnak társadalmi és politikai intézményi reformként való
továbbvitelét, később azonban az vált elfogadottá, hogy „a politikai struktúra és a többi szféra alapvetően változatlan m a r a d . . . , hogy a politikai intézmények rendszere, a politikai struktúra nem igényel változtatást, ezen a
területen legföljebb kisebb mértékű korszerűsítésre van szükség", vagyis „Az
egyik hátráltató tényező a politikai vezetés kontinuitás-komplexusa." így értek véget a hatvanas évek a kontinuitás jegyében az alapvetően megváltozott
világban, a hetvenes évek utóbb kedvezőtlennek minősített nemzetközi körülményei között, pedig azok éppen a fejlődés ígéretét, kihívását, kényszerét
hozták magukkal.
Glatz a Históriában Jegyzetlapok a „hatvanas évekről'" alcímmel jelzett
írásában a magyar reformpolitika szocialista-nemzetközi elszigetelségében látja annak „prakticizmusa" okát, s úgy teszi fel a kérdést, hogy „Vajon nem
ez az ideológiátlanság a magyar reform legnagyobb belső gyengéje?" és kérdésekben megfogalmazott válaszában a „tisztázó vitákra képtelenségünk" a
99

végszó. A reform felemássága térben (az egyéb társadalmi területeken való
előrelépés hiánya vagy ellentmondásossága) és időben (a nekibuzdulások ciklikussága) már régóta kisérti a magyar közgondolkodást. Gyanítható azonban,
hogy nem vitáink és egész társadalomtudományunk megtorpanásából vagy
korlátaiból vezethető le a reformfolyamat megtorpanása és széles társadalmi
kibontakozásának hiánya, hanem viszont. Meddő vitáink korjelenségek, a valóságos előrehaladás zavarainak kísérőjelenségei és kompenzatív mechanizmusai. Brend T. Ivántól újólag megtudjuk, hogy a hatvanas évek gazdaságpolitikája nem jelentett elég mély változást az ötvenes évekhez képest a feldolgozóipar modernizálásában, s ez továbbgyűrűzött a társadalmi mechanizmus egész innovációjának lelassulására. Szóval azok a hatvanas évek sem
voltak olyan felhőtlenek, a stabilitás-kontinuitás tendenciájának felülkerekeidésével bennünk rejlettek a hetvenes évek is.
A zavart, reménykedő, feszültségekkel terhes hatvanas évek után ez volt
igazán a boldog évtized! A nem alkalmazkodás, mégis gyarapodás boldog
szákutcája volt, akkor is, ha a zsákutca vége csak 1978-ban látszódott és a
vidám-felelőtlen hetvenes évek ezzel átváltottak a szigorú-szomorú nyolcvanas évekbe. Talán mégiscsak jobb volt a hatvanas években felnevelkedni,
mint manapság a nyolcvanas években. Ki tudja miben hisznek a mai húszévesek? Abban és úgy, ahogy mi hittünk a hatvanas évek elején, már nehéz
lenne hinni a szocializáció mindig is válságokkal terhes időszakában a mai
huszonéves fiatalnak, de nagyon keveset nyújtunk manapság helyette, mert a
szocializmusképünk modernizációjával még jobban megkéstünk, mint a termékszerkezetünk átalakításával. Mégis, talán a nagyobb feladat mozgósító
hatása megteremti számukra a célokat és a kapaszkodókat. Javíthatatlan, makacs és állandóan tévedő optimista vagyok a hatvanas évekből. Tudom azt
is, hogy üzenetünket legfeljebb „Egy dinoszaurusz emlékiratai" jegyében fogadják el a mai húszévesek. Mégis azt kívánom nekik, mindnyájunk érdekében, legyen belőlük végre az a Nagy Generáció, amelyet tőlünk elvettek az
eltékozolt hatvanas évek.

100

VASY GÉZA

Miért írok a Tiszatájba?
„Ha beomlanak a bányát
vázazó oszlopok,
a kincset azért a tárnák
őrzik és az lobog.
És mindig újra nyitnák
a bányászok az aknát,
amíg szívük dobog."
József Attila
Tudjuk mindannyian, hogy aki jól kérdez, az közelebb juthat a jó válaszhoz is. Manapság minden író rákényszerül arra, hogy kérdéseket tegyen
fel. Nyilván jókat is, rosszakat is. A kérdés címzettje hol az egész írótársadalom, hol az írók egy bizonyos köre, hol az irodalompolitika. De címzett
minden esetben maga az író is. Egyik író azt kérdezi a másiktól: miért léptél ki az írószövetségből? S a másik visszakérdez: te miért nem léptél ki?
S válaszol mindegyik a maga módján. Kilépési nyilatkozatot és bentmaradási nyilatkozatot egyaránt olvashattunk is már. Elvileg az ország egésze, a
köz értesülhet a nézeteltérésekről. S bár vissza lehetne menni Ádámig és
Éváig a gyökereket, a kiindulópontot kutatva, azt hiszem, elég ha most csak
néhány hónapot lépünk vissza. A múlt esztendő nyaráig, amikor is ugyancsak az ország egésze értesülhetett a Tiszatáj működésének felfüggesztéséről.
Közvetlenül erre vezethető vissza a mai helyzet. Közvetve persze még sok
minden másra is.
Én 1975-ben lettem a Magyar írók Szövetségének tagja. Lehettem volna
korábban is, buzdítottak is, hogy jelentkezzek, kritikusként nem követelmény
a megjelent önálló könyv, én mégis megvártam, amíg monográfiám Sánta
Ferencről megjelenik, pedig akkor már három éve a Szövetség KISZ-titkára
is voltam. A 461. sorszámú tagkönyv tulajdonosa lettem. Az elmúlt hónapokban egyszer sem jutott eszembe, hogy e tagkönyvtől meg kellene válnom.
Nem értek egyet a kilépőkkel, nem értek egyet érvelésükkel sem, de most
nem erről akarok beszélni, hanem inkább arról, hogy akkor miért írok a
Tiszatájba. A két kérdés persze kapcsolódik egymáshoz, de a természetesebb
— legalábbis látszólag — az volna, hogy aki kilép, az ír a lapba, aki bentmarad, az nem.
Egy irodalmi lapnak nagyon nagy lehet az irodalomtörténeti-művelődéstörténeti jelentősége. Mégis, azt kell mondani, hogy az író — s hadd tekintsem a kritikust, az esszéistát is írónak — elsősorban műben gondolkozik, s
nem folyóiratban. Először, másodszor, s harmadszor is a mű, a feladat foglalkoztatja az írót, s csak ezután a műfaj, s csak ezután a feltételezett közönség, s ennek függvényében a megjelenési hely. Vagyis az, hogy hol jelenik meg a mű, nem az írói állásfoglalást, a mű belső lényegét befolyásolja,
101

hanem a megformálást, a mű színvonalát. Egy színvonalas, következetesen
szerkesztett lap részére az író nemcsak szívesebben ad anyagot, hanem munka közben igyekszik jobbat, a lap szelleméhez és értékéhez méltóbbat alkotni. Mégsem egészen mindegy tehát a megjelenési hely.
Ilyen fontos hely volt eddig a Tiszatáj is. Fontos a mai magyar kultúra
számára, s fontos nekem is, személyesen. Pályakezdésem e laphoz is kötődik: első tanulmányom itt jelent meg Ilia Mihály jóvoltából. S azóta folyamatosan helyet kaptak itt tanulmányaim és kritikáim. Nem túl nagy számban, de ez rajtam, szorgalmamon is múlott. S éppen „szorgalmasabbá" akartam válni, új feladatokat vállalva, amikor júliusban hozzám is elért a rossz
hír. S aztán kétség és remény között vergődtem hónapokon át: Csipkerózsika-álomról, vagy igazi temetésről van-e szó? Csigalassúsággal teltek a hetek
és a hónapok, míg november végén megtudhattuk, hogy a lapnak vannak
új vezetői, önmagában ez azonban még semmit sem jelent, hiszen a temetőnek is vannak vezetői. Hova vezetik, hova vezethetik az új szerkesztők a
lapot? Ez itt a kérdés. S mögötte folyamatosan ott a másik: miért nem voltak jók a régi szerkesztők: Vörös László, Annus József és Olasz Sándor?
November végén volt az írószövetség közgyűlése. Végigültem a két napot, hallgattam a különböző rendű és rangú megnyilatkozásokat, s közben
egyre furcsábban éreztem magam. Furcsábban és rosszabbul. Gomolyogtak
bennem az érvek és az ellenérvek, az eltérő álláspontok mindegyikének a
megértésére váló törekvés. (A megértés még nem elfogadás, de mindenfajta
vita előfeltétele.) S közben olyasmit éreztem, hogy összeütközésbe kerül bennem az irodalmár és a politikusi, a kulturpolitikusi én.
Közérzetem rosszabbodásának okaira kerestem a választ, s hamarosan
rá jöttem, hogy közérzetem elsősorban egy magyar állampolgár közérzete, s
csak valamivel utána egy író közérzete, bár a kettő közti szálak szétszakíthatatlanok. Egy állampolgár közérzete az enyém, egy középkorú, háromgyermekes szülőé, aki értelmiségi, tanár és író egyszemélyben. S milyen lehet
egy ilyenféle ember közérzete 1986—87 fordulóján? Magyar vagyok, túlságosan jól tehát eleve nem érezhetem magamat általában sem, s a „magyar
csoda" fakuló emlékének árnyékában sem. Középkorú vagyok, s ez azt jelenti, hogy úgy-ahogy realista terveket már inkább csak 2000-ig, az ezredfordulóig készíthetek, de számítanom kell arra, hogy mégoly szerény terveim
is illúzióvá foszlanak. Oka lehet ennek az ország helyzete, s oka a magamé
is. S 2000 iszonyatosan közel van. Szinte már tolnám el magamtól, de a természeti törvények erősebbek nálam. S értelmiségi is vagyok, állítólag. Értelmiséginek lenni ma, s már jó ideje semmilyen tárgyiasítható szempontból
nem célszerű. Legfeljebb az önbecsülés, a belső egyensúly adhat öntudatot,
ám létrejöhet-e ez az egyensúly a belső és a külső világ diszharmóniája esetén? Értelmiségi vagyok, aki ebben a létében folyamatosan a periférián érezheti magát. Tanár, akinek folyamatosan azt kell érzékelnie, hogy a tudás devalválódik, hogy a tanár nem fontos, hogy bárkivel behelyettesíthető. író
vagyok, akinek folyamatosan azt kell érzékelnie, hogy az irodalom devalválódik, hogy az irodalom nem fontos, hogy bármivel behelyettesíthető. S míg
tanár-énemmel legalább hasznosságsejtelmeket érzékelhetek, speciális egyetemi oktatói énem ilyesmivel már aligha találkozhat. íróként pedig a gyanakvás légkörét kell éreznem magam körül is, hiszen az írónak, mint minden értelmiséginek egyébként, lehetnek eretnek gondolatai, s ezek nem biztos, hogy lojálisak a politikával. Lehet, hogy én is „részes" voltam abban,
hogy a politika felfüggesztette a Tiszatáj működését?
102

S még szülő is vagyok, s életemben először 1986-ban fogalmazódott meg
bennem a kérdés: lehet, hogy felelőtlen voltam, amikor három gyermek felnevelésére vállalkoztam? S a másik: nem vagyok-e ma is felelőtlen akkor,
ha a gyerekeimet — azért, mert értelmesek, mert minden képességük ezt
követeli — értelmiségi pályára engedem menni? Hogy így „neveltem" őket?
S mert a dolgok összefüggnek egymással: 1986 nyarán olvastam a Népszabadságban, hogy hazánkban az egy főnek szükséges, bővített létminimum a
megelőző évben körülbelül 3000 Ft volt. Gyors fejszámolás következett, s
hamarosan kiderült, hogy nekem, mint úgynevezett elit értelmiséginek a tanári fizetésem, meg a vezető tanár feleségem havi fizetése, meg a családi
pótlék, szóval amit havi fixként kézhez kapunk, az éppen a hivatalos létminimumom biztosítja az öttagú család számára. Egy középkorú, magyar, értelmiségi, háromgyermekes család számára a nyolcvanas évek közepén. És
bizony azt a 3000 Ft-ot el se hiszem egészen. Többnek kell annak lennie,
hiszen a létminimumot az ország lehetőségeihez kell mérni.
Milyen lehet hát annak az állampolgárnak a közérzete, aki történetesen
én vagyok? Egyáltalán fontos az én közérzetem? Annyiban bizonyára igen,
hogy továbbléphetek, s kereshetem, hogv mik ennek a közérzetet determináló helyzetnek az obiektív összetevői. Milyen az ország általános helyzete?
Ha belegondolok, a közgyűlésen is folyamatosan szó volt erről.
Ha hallgatom, ha olvasom a különböző megnyilatkozásokat, egyre kérdésesebb kép bontakozik ki. Nincs válság, mondják, de váltásra van szükség. Az elemzések mégis szinte mind azt mutatják, hogy igen nehéz helyzetben vagvunk. S azt mondja szinte mindenki, hogy úgv nem létezhetünk tovább, mint eddig, mert végérvényesen lemaradunk. Bizonyára mind emlékezünk arra, hogy a hetvenes évek végén felröppent félig vicces formában
az, hogy most jön a hét szűk esztendő. De nem is lesz annyi, mert két-három
nehéz év után jön majd a fellendülés. Hát nem jött. S ma szinte azt érezzük, hogy az elmúlt hét év nem is volt igazán „szűk esztendő", hogy az
ilyenfajta évek csak most következnek, hiszen a legideálisabb esetben is sok
év kell a kibontakozáshoz. S nemcsak érezzük, halljuk is, hogv a ma gondjai az elmúlt 15 év során halmozódtak fel. S megoldásukhoz körülbelül
ugyanannyi időre van szükség. S halljuk azt is, hogv csodálatos 30 év áll
mögöttünk. Amelvnek úgy látszik, két félideje volt. Régen a növekedés határtalanságának víziójával hitegettük magunkat. Aztán rádöbbentünk a növekedés határaira. S ma már a zuhanás víziójával is szembe kell néznünk?
Azzal, hogy végérvényesen lemaradhatunk?
Az ötvenes évek a proletárdiktatúrára tette a hangsúlvt, azt mondta, ez
vezet el a szocializmushoz. A hatvanas évek inkább az össznépi állam elvét
hangsúlvozta. A hetvenes-nvolcvanas évek azonban nem engedelmeskedtek
az alapelveknek, s más iránvban fejlődtek. Az egységesülés helyett a differenciálódás erősödött fel. Kialakult egv réteg, amelynek komolv, egvre komolvabb összegű tőkéié van. A szóbeszéd szerint ma már milliárdos vagyonú
ember is létezik Magvarországon, s ha ez esetleg nem is igaz, a szóbeszéd
mégis jelez valamit. De nem kell ilven nagy számokban gondolkoznunk. Akinek mindössze 2—3 millió forint felesleges tőkéje van, az annvi kamatot kaphat, ami havi 20 000 forint körüli jövedelemnek felel meg a 6000 forint körüli
átlagfizetések korszakában. Azt hiszem, természetes, hogy ilven gazdag ember
viszonvlag kevés van. Sokan, egyre többen vannak viszont a szegénvek.
Becslések szerint az ország lakosságának mintegy harmada szegénynek tekinthető. Természetesen ez nem azonos a Horthy-korszak szegénységének
103

szintjével, s nem azonos az ötvenes évekbeli szegénységével sem. A mai életszinthez mért szegénység ez. S a gazdagok és a szegények között a középrétegek léte egyre perspektívátlanabb lett az utóbbi években. Abban nem
reménykedhetnek, hogy gazdaggá válnak, viszont fenyegető az a veszély,
hogy elszegényednek. Ezt elkerülendő, minden energiájuk a szintentartásra
megy el. S nemcsak az önérdek, a politika is erre buzdít. Az értelmiség lényegében e középrétegekhez tartozik. Oda a tanár, az alsó szinten, oda az
író is, az alsó, esetleg a középső szinten.
Nem úgy alakult a helyzetünk, mint ahogy azt a hatvanas években elképzeltük, ahogy mondták nekünk, akkori fiataloknak. Miért nem úgy fejlődött? Ki a felelős mindezért? Nincs igazuk azoknak sem, akik mindent a.
külső körülményekre hárítanának, hiszen e körülményekhez nemcsak lehetséges, hanem szükségszerű is volna az alkalmazkodás. Nincs igazuk azoknak
sem, akik bűnbakot keresnek, s a hibás gazdaságpolitikai döntéseket kárhoztatják. Az okok összetettek: ez az ország egészében nem tudott pontos választ adni a kor kihívásaira, ö k sem, ti sem, mi sem. S ma is inkább csak
elképzeléseink vannak a megoldásról. Azt tudjuk, hogy egy mégoly racionális szándékú határozat önmagában kevés. Határozatok, jó határozatok korábban is voltak. A végrehajtás mindenki cselekvő részvételét követeli meg.
Mivel a társadalom változása az elképzelthez képest látványosan más
útra tért, érthető, bár nem menthető az az ideológiamentesség, amely kialakult. Jelen világunk egyre radikálisabban ideológiamentes, illetve ideológiát
inkább csak szavakban és gesztusokban hirdet. Nem néz szembe igazán a
bekövetkezett változásokkal. Nem veti fel azt a kérdést, hogy mi is hát az
a szocializmus, ma, Magyarországon. Következésképpen nem néz szembe a
perspektíva kérdésével, illetőleg inkább csak a napi politika szintjén teszi
ezt. S az elementáris stratégiai célkitűzések elmosódásának logikus következménye, hogy taktikai szintű dolgok válnak stratégiai fontosságúvá, ilyen
képzetűvé. így aztán, amikor az irodalom, a tudomány valamelyik képviselője taktikai szinten vitázik, jelent be különvéleményt, azt nemegyszer stratégiai érveléssel bírálják, fojtják el. Véleményem szerint ez történt a legtöbb
olyan esetben, amikor az irodalom és a politika ütközött az elmúlt években.
Ugyanis ha a stratégiai célkitűzést, a kommunizmus világának megközelítését tekintjük az elsődlegesnek, s nem a „szintentartást", akkor egészen
természetesen fogalmazódhatnak meg a különböző utak előnyös és hátrányos
vonásai. Természetesen és nyilvánosan. S a kitűzött cél elérésének axiómája
mellett más axiómára nincs is szükség. Nálunk viszont az axiómáknak egész
rendszere alakult ki, s azokhoz még hozzányúlni sem szabad, még annyira
sem, hogy megpróbáljuk értelmezni azokat. S ha egy író, egy szerkesztőség
mégis ezt teszi, könnyen ráfizethet. Kiválthatja a kulturális politika elvi igényű, de adminisztratív következményekkel járó fellépését, s ezek a tapasztalat szerint mindig sokkal nagyobb vihart kavarnak, mint maga az ügy,
amely kiváltotta a fellépést. A példákat hosszan lehetne sorolni, de elég legyen most maga a Tiszatáj.
Azt hiszem, természetes, hogy közérzetem és az azt determináló tényezők
óhatatlanul elvezettek a kérdéshez: hogyan tovább a Tiszatájjal? írni vagy
nem? A meditáció számos igent és nemet vetett fel, s ezek végeredménye
lett az igen. Az érvek szám szerint pedig inkább a nemek irányába húztak.
Ott van először is a barátság, a szolidaritás vállalása a lap korábbi szerkesztőivel, Vörös Lászlóval, Annus Józseffel, Olasz Sándorral. Ott van mindennek alapja: azoknak a közös céloknak a vállalása, amely a lap irányában
104

öltött testet. Ott van a tény: színvonalas, jó lap volt a Tiszatáj, s van-e garancia, hogy az lesz .újból? Ott van a dacreakció, a partizánindulat, amely
elutasítja a döntést, el annak tartalmát is, s el a formáját is, amelyre az
elmúlt 30 évben nem volt példa. Ott van az ellenkezés a kivizsgálás, a döntések halogatása, a közvélemény — s főleg az írói közvélemény — informálásának hézagossága miatt. S ott van — a személytől teljesen függetlenül —
a kérdés: miért kellett ismét nem irodalmárt kinevezni egy irodalmi folyóirat főszerkesztőjéül?
Mit lehet minderre válaszolni? Egy lap szerkesztése mindig harci feladat. Egy ország szellemi állapotának biztosításáról van szó e harcban, s
vannak szerkesztőségek, amelyek a reguláris csapatok szerepkörét vállalják
fel, s vannak olyanok, amelyek a partizánegységekét. Abban az értelemben,
ahogyan ezt Lukács György még 1945-ben megfogalmazta. Ez a kettősség
nem szembenállás, hanem munkamegosztás. Tudomásul kell azonban venni,
hogy a partizán mindig nagyobb veszélyek között dolgozik. A partizánt nemcsak az ellenség, hanem saját hadserege is „lelőheti". Teheti ezt tévedésből
is, meg azért is, mert a „partizánakciót" károsnak ítéli, azaz a megközelítés
különbségét nem taktikai, hanem stratégiai szintűnek látja. S a partizánnak
természetesen tudomásul kell vennie, cselekedetei megítélésénél eleve számításba vennie, hogy a jelenben nem ő, hanem a „vezérkar" minősíti, hogy
mi van stratégiai, és mi taktikai szinten. S a vezérkar esetleges tévedését
csak a történelem helyesbítheti.
A Tiszatáj partizánfeladatokat vállalt magára. Sok éven át volt szerkesztői e munka során megsebesültek, egyelőre harcképtelenné váltak. Mit
tehetnek ilyenkor a partizánosztag tagjai? Megfutamodhatnak, az igaz, bevehetik magukat az erdő sűrűjébe, ahol se barát, se ellenség nem jár, de ez
nem méltó magatartás. Az egyetlen jelszó csak az lehet: tovább! Az a tény,
hogy a lap új szerkesztői a vezérkar megbízásából jöttek, még nem jelent
kudarcot. Hiszen ez legfeljebb taktikai szintű nézetkülönbségekhez vezethet,
még akkor is, ha nem akklimatizálódnak a partizánkörülmények hagyományaihoz. De esély erre is van. S a lényeg az, hogy a csapatot fenn kell tartani. Dolgozni kell: ha lehet, akkor partizánként, ha nem lehet, akkor csak
sorkatonaként, de őrizve mégis a partizánlét eszményét és morálját. Ez segítheti a leváltott szerkesztők gyógyulását, mielőbbi harcbaállását is.
Nincs helytelenebb dolog, mint bajra másik bajjal, hibára másik hibával
válaszolni. Ha kátyúban a szekér, nem esőért, hanem szárító szélért kell fohászkodni, hogy tovább haladhassunk. Mit érnének olyan döntéseink, hogy
nem írunk a Tiszatájba? Csak a nyilvánvalót bizonyíthatnánk, azt hogy
nincs jó lap az írók széles körű részvétele nélkül. Ezt viszont úgyis tudjuk
mindannyian. Ezért nem érdemes a legkisebb lehetőséget sem elszalasztani.
Ha viszont továbbra is munkatársai vagyunk a Tiszatájnak, akkor távlatosan
mindenképp, de talán ma is megvan a lehetőségünk a partizánharc folytatására. Ezért írok a Tiszatájba 1987-ben is.
Előre biztos vagyok abban, hogy nem fog nekem minden tetszeni a lapban. De hát ez természetes. Egy bizonyos esztétikai és gondolkodói színvonal
fölött csak a tolerancia és a türelem vezérelheti a befogadót. Ez lehet az ellenszere annak a fantomképnek is, amelyet a politika és az irodalom mostanában kialakított egymásról. Ez ellen is csak munkával lehet küzdeni, csak
munka közben foszolhatnak szét ezek a fantomképek. S egymást megismerve, a múlt tanulságait is felhasználva, ha nem is ideális, de hasznos állapotba kerülhet irodalmi életünk. Olyanba, ahol értjük és nem félreértjük egy105

mást. Olyanba, ahol tudjuk, hogy az új reformkor lényegéhez tartozik a
mozgékony alkalmazkodás a változó körülményekhez, s ennek előfeltétele a
folyamatos döntésmódosítás képessége, mert a megmerevedésnek ez a legjobb ellenszere.
S végül, ó kedves olvasó, akár tábornok vagy, akár sorkatona, akár partizán, kérlek, emlékezzél arra, hogy egyszer volt, hol nem volt, még az üveghegyen is túl, de a Kárpátokon innen egy ország. Ez az ország azért küzdött,
hogy felzárkózhasson az európai haladáshoz, hogy megreformálhassa saját
gazdaságát és társadalmát. Folyt a küzdelem, változó intenzitással és változó eredményességgel egy negyedszázadon át. E küzdelem egyik hullámvölgyében a nemzet egyik legnagyobb költője — reménytelennek látva a harcot — megfogalmazta a nemzethalál vízióját. Néhány év múlva, nem sokkal
halála előtt, mintegy költői végrendeletként, még erőteljesebben megismételte gondolatmenetét. Közben egész életében azon dolgozott, hogy ez a nemzethalál ne következhessen be. Lehet, hogy költeményei is ezt a célt szolgálták? E kísérteties viziók azóta e nemzet tudatának kitörölhetetlen részei.
Aztán volt e költőnek egy fiatalabb pályatársa, aki a küzdelem egy későbbi,
sokkal eredményesebb szakaszának hullámvölgyében az egész emberiséget
illetően fogalmazta meg azt, hogy nincsen remény. E reformküzdelem politikusai természetes és fontos szövetségesnek tekintették ezeket a költőket
ezekkel a műveikkel együtt. S tudjuk, a reformküzdelmek eredményesek
voltak, győzött a reformgondolat, a nemzet se halt ki, az emberiség sem igazolta a reménytelenséget.

106

CSATÁRI

DÁNIEL

Orbán Balázs emlékezete
1878. december 17-én a Képviselőház költségvetési vitáját néhány pillanatra
egy szokatlan epizód zavarta meg. Az egyik ellenzéki képviselő felszólalásában,
bírálva a kormány költségvetési tervezetét, mintegy mellékesen, a maga személyére nézve kijelentette: ő, mint a demokrácia őszinte híve, eddig sem és a jövőben sem kívánja használni bárói címét.
A képviselők meglepődtek: abban a korban, aki csak tehette, pénzzel, összeköttetéseivel a bárói s grófi címek megszerzésére törekedett, a nemesi származás
adása-vásárlása gyakori és megszokott dolog volt, és íme most egy ember, a kor
általános szokásrendszerével szemben, önként, minden kényszer nélkül lemond
bárói címéről.
Báró Orbán Balázs részéről — hiszen róla van szó — ez a kijelentés nem fellengzős gesztus, patetikus póz volt, hanem őszinte polgári demokratikus meggyőződéséből, világnézetéből fakadt. Meggyőződése szerint a polgári demokratikus átalakulás folyamatának s benne nemzete fejlődésének szolgálatára nem
örökölt, elorzott, kikönyörgött, megvásárolt, adományozott, kiügyeskedett, méltatlanul megszerzett címek tesznek valakit képessé, hanem a tehetség, felkészültség s a megfeszített munka. Az egyenlőség jelszava számára nem az egyéni
érvényesülés eszköze volt, hanem politikai hitvallás. Emberiség és egyén teljes
s közös emancipációjának biztosítékát a polgári demokratikus átalakulás sikerében látta, ahogy ez alábbi gondolatmenetéből egyértelműen kiderül.
„A műveltség mindinkább terjed — írta —, a felvilágosodás, a jogérzelem
elhatol az emberi társulat minden rétegeibe, az emberiség mindinkább igyekszik
természetadta jogait érvényesíteni s magát boldogítani, lassanként a felvilágosodás általánosíttatik, s az emberek átlátandják, hogy az egyesek jólléte idézheti
csak elő a közboldogságot, lassanként megismerik jogaikat kötelességeikkel
együtt, megtanulják magukat mások igazságtalansága ellen védeni s mások irányában igazságosoknak lenni, átlátják, hogy az egyesek biztonsága teszi a közbátorságot, átlátják, hogy a mások életén, jogain élődés a tudatlanság, barbárság következménye, s akkor a gyengék az elnyomottakkal egyesülve kivívják
jogaikat, és szabadokká, egyenlőkké, testvérekké válnak; a közszabadság a népek között a szeretet egyensúlyát állítandja fel, s a jogok közös tisztelete leend
biztosítéka az egyének és nemzetek szabadságának; akkor többé nem lesznek
vad, öldöklő háborúk, akkor nem lesz többé szükség hatalmas hadseregekre,
melyek a nemzet gazdagságát felemésztik; melyek az ipartól és földtől annyi
munkás kezet rabolva el, főtényezői a köz elszegényedésének, s akkor az egész
emberiség egy nagy család, egy nagy társulat leend, mely ugyanazon törvények,
ugyanazon szellem kormánya alatt lesz, s mely élvezendi mindazon boldogságot,
melyre az ember természetszerűleg hivatva van, s melytől önmagát most is csak
gyávasága, tudatlansága által engedi megfosztani. Ezen munka nagy, nehéz és
lassú, de folyamatban van, s már egy boldogabb jövő előjelei tünedeznek fel a
107

gondolkodó e l ő t t . . . Egész földrészünket áthatja a szabadság, a jog érzete és
óhaja. Az elnyomott népek testvéri kezet nyújtanak egymásnak. Közös szenvedés, közös vágy egyesíti őket. A szabadság, a testvériség zászlói mind magasabban lobognak, s kitűnnek a zsarnokság éje felett vezér csillagként, s nincs
messze az idő, midőn meg kell buknia azon néhány hatalmasnak, kik a hitet
kizsákmányolják, akik Isten nevét árulják; a nép maga ragadandja kezébe a
hatalmat, melyet a természet nékie engedett, & melytől lelkiösmeretlen embertársai foszták meg. Akkor nem lesz más törvény, mint a természeten alapuló,
más corpus iuris, mint az észé, más trón, mint az igazságé, más oltár, mint az
egyesülésé s a békéé." [1]
Ez a demokratikus meggyőződés olyan erős jellemmel párosult, amely szilárd etikai elveken nyugodott. Jellemének egyik meghatározó vonása a határozottság. Nem ismert olyan nehéz helyzetet, hogy szellemileg vagy fizikailag
kapitulált volna, lemondva szándékairól, és amelyet nem tudott volna értelmesen kihasználni: vagy önnevelésre, hogy az elsajátított tudásanyagot nemzete
szolgálatába állíthassa, vagy a politika arénájában, ahol a legerősebb ellenfelekkel szemben is volt bátorsága a demokratikus átalakulás soronlevő feladatainak a végrehajtásáért küzdeni. Az állandó tettvágy az elszenvedett vereségek
vagy a meg nem értés ellenére sohasem sopánkodásra, duzzogó s sértett visszavonulásra, hanem szellemi-tudományos vagy politikai teljesítményekre sarkallta
újra meg újra. S ez a nehéz helyzetekben helytálló, nagy műveket létrehozó
egyéniség sohasem kérkedett azzal, amit tett, még mások elismerésére sem nagyon tartott igényt. Életét épp oly természetes egyszerűséggel állította a köz
szolgálatába, amilyen egyszerű és puritán, címektől s hivalkodástól mentes volt
egész élete s életvitele. „Csodálatos megragadó erővel nyilatkozik meg benne a
székelység természetes intelligenciája — írta róla Tavaszy Sándor —, rendkívüli
tudásszomja; nagyszerű tettekben szólal meg kivitathatatlan földszeretete, amely
azonban sohasem válik önzéssé, ellenkezőleg, mint igazi áldozatkészség ragyog;
és egész személyi alkatát áthatja hűséges nemzetszerelme, igazi ethikai magyarsága." „Akaratában, érzelmeiben nincsenek tudatalatti gátlások, lefojtott élmények, mindig tudja azt, amit akar, és amit akar, azt tudja." „Nagyszerű egyszerűsége adja jellemének azt a biztos határozottságot, amelynek következtében úgy
haladt az élete útja, mintha menetrend szabta volna meg azt. Ez a határozottsága, mint valami áttekinthető acélszerkezet működött, egyetlen egy célnak a
szolgálatában: a székelységet önismeretre és öntudatra nevelni." [2]
Ezért nevezték a legnagyobb székelynek.
Milyen életpálya tette őt képessé arra, hogy ezt a megbecsülést és tiszteletet kifejező értékelést elnyerje, és hogyan szolgálta a székelység önismeretre s
öntudatra való nevelését?
Ahogy Orbán Balázs korának uralkodó eszméje a romantika, ugyanúgy élete
sem szűkölködött romantikus regényekbe kívánkozó kalandos fordulatokban.
Az első édesanyjának regényes életével kapcsolatos. Anyai nagyapja Knechtel János Selmecbányái bányamérnök, aki a 19. század elején 11 társával a török
szultán kérésére Törökországba megy, hogy ott a kincstári bányák feltárásában
és üzembe helyezésében segítséget nyújtson. Munkájával olyannyira elégedettek, hogy kinevezik a törökországi kincstári bányák főfelügyelőjévé. Knechtel
János Konstantinápolyban feleségül veszi egy Foresti nevű gazdag görög kereskedő leányát, Foresti Eugéniát. Házasságukból született Knechtel Eugénia. Az
édesapa egy idő után vissza akar térni családjával hazájába, de felesége ellenzi
a tervet. Knechtel Jánost azonban a hazatérés gondolata szüntelenül foglalkoztatta, olyannyira, hogy egy reggel, amikor kislányával a kikötőben sétált, hirte108

len elhatározással, anélkül, hogy feleségét értesítette volna, a leánykával egy
Magyarországra induló hajóra szállt. Kassán a kislányt nevelőintézetbe adta,
három évre előre kifizetve annak tartási és neveltetési költségeit, ő pedig viszszaindult Konstantinápolyba, hogy feleségét is hazatérésre bírja. A sors azonban másként rendelkezett: a hajó, amelyen utazott, viharba került és elsüllyedt,
Knechtel János pedig a tengerbe fulladt.
Felesége, aki mindezekről semmit sem tudott, az osztrák követség segítségével próbált eltűnt férje és kislánya nyomára bukkanni, de évek hosszú során
át eredménytelenül. Közben Knechtel Eugéniát pártfogásába vette báró lengyelfalvi Orbán Pál őrnagy hitvese, gróf Dessewffy Klára, akinek három leánya
ugyanabban az intézetben nevelkedett, mint Eugénia, és magával vitte a család
Székelyudvarhely mellett fekvő birtokára, Lengyelfalvára. Űjabb regényes fordulat: a nevelőszülők fia, báró Orbán János huszárszázados megsebesül a napóleoni háborúk alatt, leszerel, nyugalomba vonul, és hazatér Lengyelfalvára, ahol
megismeri, megszereti és feleségül veszi az időközben szépséges hajadonná érett
Knechtel Eugéniát.
Házasságukból öt gyermek születik, a második, Balázs 1829. február 3-án.
Orbán Balázs néhány életrajzírója megjegyzi, hogy apai ágon egyik őse, Orbán
Ferenc, Udvarszék főjegyzője a 18. században a Pécsi Simon kancellár alapította
szombatos vallás híve volt, ami szerepet játszhatott Orbán Balázs vallási toleranciájának kialakulásában, de a család apai ágon mégis inkább „labanc"-nak
számított, hiszen Orbán Balázs harmadik őse, Elek, Mária Teréziától kapott
bárói rangot.
Sem egyik, sem másik tényt nem tartjuk meghatározónak, csupán említésre
méltónak. A meghatározó Orbán Balázs családjának és korának szelleme.
A bárói család erkölcsi szelleme ugyanis puritán, mentes minden családi
gőgtől, ridegségtől, és a gyermekeket minden ember megbecsülésére, tiszteletére
neveli, szerénységet, egyenességet, becsületességet plántál beléjük. Ez a szellem
a gyermek Orbán Balázs lelkében már kezdte kialakítani és fejleszteni azokat
az erkölcsi tulajdonságokat, amelyek később tudatossá váltak, és magatartását
meghatározták. Azt, hogy az egyéni boldogulást nem a bárói címből adódó öszszeköttetések biztosítják, és az egyén csak akkor lehet elégedett, ha tevékenységét a közjó szolgálatába állítja. Ezekről a hatásokról 18 éves korában/visszagondolva gyermekkorára, Orbán Balázs így emlékezett: „Nékem a természet érző
szívet adott: én mindig szenvedek, ha mást szenvedni látok; és mindig szenvedek, ha jogtalanságot látok; az én szívem mindig vérzik, ha a szabadságot, a
népeket lábbal tiportatni tudom; az én lelkem mindig fájdalommal telik, ha
„látom, hogy a felforgatott társas viszonyok szabályai szerint egy gazdag gyakran ezerek nyomorára építi élvezeteit; az én szívem mindig vérzik, midőn látom,
hogy az emberiség mindezt te vei béketűréssel szenvedi, s hogy nem tudja eltüntetni azon néhányakat, kik bajainak okozói, kik a földet siralomvölggyé teszik,
kik a szabadságot kirabolják az emberiség templomából. Én gyűlölöm a jelent,
mert lealázó, szégyenítő az emberiségre, de azért, az elsüllyedés éjjelében, hová
zsarnokság süllyeszté az emberiséget, s az elfajulás közepette, melyet kiszámított
ördögi politika terjeszt a társadalomban, én nem vesztem el azon reménysugárt,
mely szebb jövőnek előpostájaként feltűnik előttem. És ha szeretnék visszavonulni a magányba, azt csak addig tenném, míg elközelg a perc, midőn az
emberiség fölébredve elfajulásának, méltóságát feledtető álmából, széttépendi
azon láncokat, melyek őt rabszolgaként földhöz csatolják; azon földhöz, melyet
Isten szabadság s boldogság helyéül jelölt ki. De az emberiség barátjának nem
szabad az átlakulás szomorú percei alatt is visszavonulásról álmodozni: neki
109

kötelességei vannak hona s az emberiség iránt, melyeket soha percig sem szabad
szemei elől eltéveszteni; neki a szabadság sarj adózó csemetéjét könnyeivel, s ha
szükség, vérével kell öntözni, hogy az gyarapodjék, nevelkedjék óriásfává, s
gyümölcsözzön mindenki számára." [3]
A családtól kapott erkölcsi-szellemi inspirációkat iskolai tanulmányai alatt
tudatosította. A székelyudvarhelyi római katolikus gimnáziumban kezdte s végezte el az alsóbb évfolyamokat, az I—III. grammatikai s az I—II. humaniora
osztályokat. Tanulmányait a főiskolai tagozaton már a református kollégiumban folytatta, mivel a római katolikus egyháznak a városban nem volt felsőbb
tagozata. így az 1844—1845. és az 1845—1846. tanévekben itt végezte el az első
és második bölcsészeti osztályokat.
Székelyudvarhely diákifjúságának, így Orbán Balázsnak is egész életére
hatott a kor nagy szellemi élménye: a reformeszmék, a felvilágosodás és a
romantika. Nem kívánjuk, s nem is lenne szerencsés a romantikát napjaink
racionális eszmeáramlataihoz mérve sem alá-, sem túlbecsülni. Mai szemmel
fanyalogni a romantika érzelmi telítettsége ellen vagy túlfűtötten hadakozni
annak védelméért egyformán egyoldalú és terméketlen lenne. Az emberiség
nagy szerencséje, hogy Victor Hugó, John Keats, Shelley Percy Bysshe, George
Gordon Byron, Vörösmarty Mihály, Adam Mickiewicz nem látták előre a
későbbi századok viszolygásait. Véleményünk szerint a romantika hiteles szerepét a feudalizmus és a polgári demokratikus átalakulás közötti harc folyamatában lehet és annak mércéje szerint kell kijelölni.
Akkor az érzelmek lázadása, a dicső múlt felidézése, az anyanyelv fejlesztése, a haza felfedezése és birtokba vételének vágya, az ismeretlen világok s
földrészek megismerésének igénye épp úgy a haladás ügye iránti tettvágyat
táplálta, mint az egyenlőség, szabadság, testvériség eszméje, és az ifjúvá serdülő Orbán Balázs formálódó világnézetének legfontosabb szellemi forrásaivá
válnak. Diáktársaival együtt különös izgalommal olvasták az útleírásokat, mivel
— ahogy Benkő Samu árnyalt és történelmileg hiteles elemzése megállapítja
„a kor általánosan uralkodóvá vált stílusiránya, a romantika különösen kedvelte az útleírást, mert bennük és általuk a klasszicizmus szigorából kiszabadult író társalgásra emlékeztető fesztelenséggel számolhatott be az utazással
járó változatos élményekről, és kommentárjaival szabadon cikázhatott múltban,
jelenben, jövendőben. A felvilágosodás és klasszicizmus korának útleírásaihoz
viszonyítva a romantikában megfrissült útleírások több teret szánnak az érzelemnek, a hangulati elemeknek és általában a társadalmi értelemben felfogott
rossz közérzet megszólaltatásának." [4]
Széchenyi István, Wesselényi Miklós, Pulszky Ferenc, Szalay László, Gorove
István, Szemere Bertalan útinaplói kedvelt olvasmányai voltak. Nem tudjuk,
hogy a kortárs román utazók: George Barit, Timofei Cipariu, Dinicu Golescu
útirajzait ismerte-e, de az kétségtelen, hogy a polgári demokratikus országok
vívmányait megismertető Bölöni-Farkas Sándor: Utazás Észak-Amerikában
című útleírása legkedvesebb olvasmánya volt. Ahogy ő maga írta: „sokáig tiltott, igen jeles munkája egyike volt az ébredő magyar irodalom legremekebb
e nembéli termékeinek... Én mint gyermek, mint serdülő fiatal olvastam azt
többször egymás után, csaknem könyv nélkül t u d t a m . . . Farkas Sándor munkája volt az én politikai hitvallásomnak kátéja." [5]
Olvasmányai azonban nemcsak a nagyvilág, hanem a szülőföld megismerésének a vágyát is felkeltették a fiatal Orbán Balázs lelkében. Különösen a
székelyudvarhelyi kollégium egykori teológiatanárának, Benkő Józsefnek a
munkái gyakoroltak rá nagy hatást, amelyek Erdély politikai történetét, iro110

dalmi, egyházi múltját, annak forrásait tárták fel, és főleg Benkőnek az a módszere, hogy bejárta szinte egész szülőföldjét, és mindent feljegyzett, amit annak
múltjával kapcsolatban fontosnak vagy érdekesnek talált.
Orbán Balázs képzeletét egyre inkább foglalkoztatni kezdte az utazás gondolata. Az utazás ábrándos tervezgetéseit a család történetének egy újabb
váratlan fordulata reális közelbe hozta. Az történt ugyanis, hogy a Konstantinápolyban élő özvegy Knechtel Jánosné, Foresti Eugénia évtizedek múltán
leánya, Knechtel Eugénia, báró Orbán Jánosné nyomára bukkan. Egyes vélemények szerint személyesen keresi fel leányát és vejét az Orbán kúrián, mások
szerint levélben veszi fel velük a kapcsolatot. Az azonban mindenképpen bizonyos: leánya és veje számára egy palotát építtetett Konstantinápolyban, és kéri
az Orbán családot, hogy költözzenek hozzá. Megígéri: egész vagyonát rájuk
hagyja.
így került hát az utazás ábrándja elérhető közelségbe.
Az Orbán család 1846 tavaszán ugyanis elhatározta, hogy elutazik Konstantinápolyba. Orbán Balázs Udvarhelyt búcsút vett tanáraitól, társaitól, Lengyelfalván legjobb barátjától, Dózsa Dánieltől, akinek elmondta: abban a
reményben indul útnak, hogy a világban szerzett tapasztalatok majd képessé
teszik hazája iránti kötelességei teljesítésére, és utazása „kedvesebb benyomásait" levélben fogja vele közölni.
A család szekéren haladt az Olt partvidékén a Barcaságig, majd Brassóig,
ahol rövid időre megpihentek. Innen a Tömös-szoroson átkelve Címpina felé
veszik útjukat. Útközben elhaladnak a román ortodox egyház néhány kolostora mellett, a sinaia-it meg is tekintik. A román egyház — ahogy írta — „.. egészen ellenkező szellemű a keleti egyház önző elveivel, s úgy látszik, emberszeretőbb századok intézményeinek az újabb korba való kihatása. A szerzetesek
nőtlen, elkülönzött életet folytatnak; s kötelességük az utasokat szállás, eledel
s egyéb szükségesekkel ellátni s a havasi népnek vallási oktatására felügyelni."
A sinaia-i imaház „belseje külsejének megfelelően szép, . . . az imaházat két
részre osztó válaszfal szép faragványokkal s igen gazdag ezüst képekkel van
felékítve". [6]
Havasalföldön útjuk legfontosabb állomásai: Címpina, Ploeşti, Mizil, Galaţi.
Legfontosabb benyomásait abban foglalhatjuk össze, hogy szolidáris a
román nép felszabadulásáért harcoló s ezért üldöztetést is vállaló fiaival, viszont
a bojárok és az idegen elnyomók iránt ellenszenvet érez. A Doftana völgyében
haladva például feljegyzi: „Ide közel vannak a teleagai sóaknák, s a többi
között az új bánya, melyben a gályarabságra ítéltek dolgoznak. Iszonyú nézni
ezen embereket, látni az arcukon az elcsüggedés, kétségbeesés s reményvesztés
kifejezését; látni a különben is sötét arcok borzasztó tekintetét; látni a földön
előállítható poklok legiszonyúbbikát. Ezen szerencsétlenek 10 napban csak egyszer látják a napvilágot, csak egyszer szívhatnak friss léget, s azért erősen
uralg közöttük az ínláz s más betegségek; úgy hogy naponta többen áldozatjai
az előttük jótékony halálnak. Köztük bizonyosan többen vannak, kiknek minden vétke áz, hogy hónukat szerették, s a nemzet elnyomói, zsarnokai ellen
szót mertek emelni, és a lábbal tiport szabadságnak védelmére léptek fel. Ti,
szerencsétlen áldozatai a zsarnokságnak, ti, szent vértanúi a szabadságnak, ti,
erényeitek jutalmául szenvedést s iszonyú börtönt nyerétek e földön, de eljövend az idő, midőn a szabadság szent napja fog tündökleni a népek felett, s
akkor az utókor, melyért ti szenvedétek, melyért ti feláldoztátok magatokat,
fel fogja keresni a ti elfeledett sírjaitokat, s neveiteket a szabadság vértanúi
és a nemzet szentjei közé sorolandja!" Megemlékezik az 1821. évi felkelésről is,
111

amikor „fegyvert ragadott az annyi századok óta r a b i g á j á t . . . hordó román
nemzet," s amit a bojárok árulása vérbe fojtott. A bojárok — írja — egyébként
is arra törekednek, hogy „ . . . otthon meggyűjtött pénzükkel fürdőkön s másutt
külföldön fényeleghessenek, és ezrek véres verítékinek elorzott gyümölcsét a
hazán kívül gondtalanul elszórhassák". „Hatalom és jólét idegenek kezében
van, kiknek a nép igavonó barma."
Galaţiban május 1-től 8-ig várakoznak a Konstantinápolyba induló gőzhajóra. Amikor a Lloyd irodájában megváltották jegyeiket, a Sztambulból
érkező hajó kapitánya értesítette őket, hogy Knechtel Eugénia, Orbán Balázs
nagyanyja néhány napja váratlanul meghalt, vagyona nagy részét ellopták,
házait a török örökösödési törvény értelmében a papok lefoglalták. A rossz hír
hallatára a szülők vissza akartak fordulni, de Balázs rábeszélte őket az út
folytatására.
Miután megérkeztek Konstantinápolyba, kiderült, hogy a Galaţiban hallott
hír igaz. Ahogy Orbán Balázs írta: „Nagyanyánk meg volt halva, házait a
török papok tartották hatalmas körmeik között. De kit a haldokló anya végrendelete végrehajtójául s egyetlen leánya pártolásául védőjéül nevezett ki
(egy álnok görög), ellopván a fellelhetőket, ékszereket s pénzt, a török papokkal egyesült ellenünk, hogy a számadástól menekülhessen. Ezen hatalmas coalitioval szemben elkezdettünk perelni. Ügyvédünk, kit felvettünk, hogy ellenük
védjen, megvesztegettetvén, vélek egyesült. S így azon per, mely a jogosság
szempontjából tekintve (mivel anyám a boldogultnak egyetlen leánya volt),
igen rövid ideig tarthatónak tetszett, elhúzódott s halasztódott. Ezen országban, hol semmi törvény nincs, hol a bírák magukat nyíltan megvesztegetni
engedik, hol annak van jogos keresete, ki jobban tud fizetni, perelni igen
bajos feladat. Mi naponta jártuk a törvényszékeket, mindenütt zörgettük az
igazság ajtajait, melyek nekünk fel nem nyittattak." [7]
Azt, hogy a per ilyen körülmények között hosszú ideig fog tartani, az
egész család sejti, de azt akkor még nem tudják, hogy tizenhárom év múlva
ér majd véget.
Mindenesetre a család berendezkedik a pereskedési „állóharc"-ra: az elhunyt vagyonából megkapott két ház és némi pénz segítségével otthont teremt
Konstantinápolyban. „Végre hosszas s sükertelen pörlekedés közben — írta
Orbán Balázs ezeknek a hónapoknak az eseményeiről — megérkezett 1848 tavasza, midőn egész Európát átvillanyozta a forradalom s z e l l e m e . . . a korunkban
kifejlődött események hő figyelmem tárgyai v o l t a k . . . Örömmel láttam a nemzet és uralkodó között létrejött békés kiegyenlítést, s meghatott lélekkel láttam
imádott honomat szabaddá lenni vérontás n é l k ü l . . . "
Miután úgy ítéli meg, hogy a honnak nincs szüksége karjára, a következő
döntésre jut: „Elhatároztam behatolni kelet titokteljes tájaira, hol a tudományok, művészet s szabadság születtek, hol minden nagyszerű jelleget viselt,
hol az erény ragyogván fönséges, a bűn nagyszerűen undok volt, hol szolgaságra juttattak egész népek, hogy egy más nép dicsőségének s nagyságának
örök időkre fennállandó emlékek építésén működjenek." Hiszen: „Az utazás
oly szenvedély, melyet nem lehet kielégíteni — írta —, mely magával ragadja
az embert, mely mindig újat és ismeretlent keres, mely összefüggő láncszemként vezeti s ragadja magával ellenállhatatlanul az utast, de az a lélek természeti ösztönéből ered, mely mindig igyekszik az előrehaladás és tökélyesülés
felé, márpedig az utazás, a különböző népekkeli érintkezés kiművelik, nemesítik a fogékony lelket; a múltnak vizsgálata, a szabadság által naggyá s a zsarnokság által nagyból kicsinnyé lett népek ösmerete, óhajtotta teszi azt, mi min112

den nagynak, fölségesnek, dicsőnek kútfeje: a szabadságot, s midőn a lélek ezen
isteni eszmével el van telve, nemesült, felfogta az emberi hivatást, elérte a
földön elérhető tökélyt." [8]
A cél: Szíria, Palesztina, Egyiptom, Görögország és Törökország megismerése, múltjuk, jelenül, értékeik, gondjaik. Aki elolvassa Orbán Balázs keleti
utazásáról írott könyvét, amelyet 1861-ben már odahaza fog megjelentetni,
meglepődik, hogy ez a 18 éves fiatalember — ennyi idős volt, amikor 1843.
március 28-án Konstantinápolyból útnak indult — eszmeileg kora legigényesebbjeinek szintjén állott. Néhány róla szóló írás szerint pontatlanságai miatt
ez a leginkább bírálható munkája, felfogásának és világnézetének alakulása
szempontjából viszont azt tartjuk fontosnak, hogy nézetei már ekkor a kor
legdemokratikusabb gondolatait s szemléletét fejezték ki.
Azt sem érdektelen megjegyezni, hogy ez a gyerekember első utazása
során, ösztönösen ugyan, de eredeti módon, kezdi kialakítani azokat a módszereket, amelyeket nagy művének, A Székelyföld leírásának alkotási folyamatában már tudatosan fog alkalmazni. Minden meglátogatott országnak, városnak,
helységnek leírja az éghajlatát, földrajzi viszonyait, természeti szépségeit, lakóinak szokásait, viseletét, mondáit, mítoszait, regéit, műkincseit, kultúrtörténeti
s építészeti értékeit. S természetesen megismeri a felkeresett országok történetét, megemlékezik minden olyan erőfeszítésről, amely a haladást szolgálta,
foglalkoztatják a dicső múlt és a sanyarú jelen összefüggései, és igyekszik
minden fontos történelmi eseményből olyan következtetéseket levonni, amelyek a szabadságvágyat és az érte folytatott küzdelem fontosságát tudatosíthatják.
Bejrútban a zsibongó, eleven, tarka és gazdag bazár képe ragadja meg
elsősorban, amelyet így ír le: „Beyruth bazárja nagyon gazdag. A libanoni
selyemszövetek, aranyhímzetes ruhák s gyönyörű fegyverek nagy mennyisége
van itt összehalmozva. Tömör ívei alatt festői csoportozatokat alkotnak a
különféle helyi népek festői öltözetben. Itt egy drúz nő magas tantúrjával
(cukorsüveghez hasonló magas csákó mindenféle lecsüngő pénzekkel, talizmánokkal, szalagokkal és bojtokkal ékítve), s gyönyörűen hímzett nemzeti öltönyében lépdel méltósággal előre, mint Juno, leplezetlenül tárván ki szépsége
bájait a bámulok szemei elé. Ott egy drúz érdekes, komoly arcával, szép turbánjával, amelyre oly kellemmel tudja illeszteni aranyrojtos kafiehjét (arany
szövetű selyem sál, mely a syriai népek napernyője) s fénylő és félelmes fegyvereivel. Amott egy maronitha ujjatlan csíkos burnuszában, egy kék turbános
s egészen kék öltözetű maronitha pap; ott egy büszke tekintetű beduin álla két
szögletén hegyesülő szakállal; itt egy élhetetlen török, kit megvetéssel néz le a
fusztányos görög; ott egy vad tekintetű anserita, büszke, lenéző metulis, sasszemmel leskölődő kurd, Arábia napja alatt barnult nagy fejér turbános arab,
egyiptomi fellah, érdekes arcú kopta, dagadt arcú indus, félrecsapott sztrahán
süvegű perzsa, félmeztelen syriai földrész, kéregető dervis, csevegő zsidó, elhízott örmény, száz meg száz saját nemzeti öltönyét, s nemzeti jellemét megtartott népek fiainak festői keveréke, s százféle nyelvek keverékéből alkotott zsibongás, zajos adás-vevés s veszekedő cserevásár."
Libanon népéről így vélekedik: A maronithák: „Nagyon szorgalmas, munkás, szelíd s erényes nép. De ha egyszer a kapát a fegyverrel cseréli fel, akkor
harcias hős nép. Még ellenség sohasem tudott e nép hónába behatolni, kivéve,
ha polgári harc dúlt közöttük, s ha valamelyik párt nem tartott az ellenséggel . . . A maronithák után jönnek a drúzok...
Egy ilyen havasi nép, mely századokon át függetlenül élt, melyet soha senki meg nem hódított, nemzetiségére
113

nagyon f é l t é k e n y . . . Egész alakjukon valami méltóság, nemesség ömlik el.
Nyílt, vonzó kifejezés, büszke, harcias tartás jellemzi ezen szabadságszerető,
bátor hegyi népet, s bár a maronithákkal gyakran vannak harcban, s bár gyakran festik a Libanon bérceit veresre a polgárháború véres harcai.. ., de mégis
egy közös érzelem, a törököknek gyűlölete mindig egyesíti őket a vész perceiben, t. i.: ha függetlenségük veszélyeztetve van."
Bárcsak napjainkban is így lenne, gondolhatja a mai olvasó. Jeruzsálemben a zsidók, palesztin-arabok, keresztények történelmével és életével ismerkedik meg, és mindegyik népről s vallásról a szolidaritás eszményétől áthatott
olyan elismeréssel ír, amely napjainkban is követendő. A zsidó népnek a
rómaiakkal vívott tragikus kimenetelű háborújáról például a következőket írja:
„Bárminő szempontból tekintjük József [Flavius] csudaszerű menekülését, az
utókor csak áldhatja érte a végzetet, mert nála nélkül semmit sem tudhatnánk
a zsidó nép e dicsőséges forradalmáról. Jotopata romjait rég eltemették a
századok viharjai, annak még helyét sem tudja feltalálni az utókor; de József
örökíté hős védőinek emlékét (saját hibáit s gyengeségeit sem fedezve el), —
őt a sors megtartá, hogy légyen, ki népének nagyszerű sírja felett halotti imát
mondjon, hogy légyen, ki ezen szabadsága hősies védelmében elesett nép sírhantja felett örökké fennálló emléket emeljen, melyet sem a harc dúlásai, sem
a századok romboló hatalma ledönteni nem fognak."
A zsidó nép jelenlegi — azaz 1848-beli — helyzetét mélységes humanizmussal átérezve megjegyzi: „Csodás útja a végzetnek: hogy akkor, midőn
világhódító népek eltűntek a föld színéről, ezen nép annyi vérengző csaták
után, annyi szerencsétlenségek s üldözések közepette, szétszórva az egész földön,
hazátlan ősei honában, fenntartja magát; küzd az élettel s dacol a sorssal.. ."
A kereszténységet sem kívánja kirekeszteni az emberiség értékei közül.
„Nem tartozom azok közé, kik az észt nyomorult szolgaságra kárhoztatják, kik
nem látják át a Krisztus által alapított vallás későbbi elferdítését; de szintén
azok közül sem, kik a salakot nem tudják a nemes érctől különválasztani, kik
egy bizonyos adag rosszért az egészet eldobják; én itt egy nagy világforradalom
hősének emlékét tisztelve közelítém meg, s Krisztust, ki nép közül kiemelkedve,
s ismerve annak jogtalan elnyomását, szenvedéseit, democraticus elvekre fektetett vallását alkotá; ki mindenütt sújtotta a gazdagot, s fölemelte a szegényt,
ki az egész emberiséget egy nagy családba akará egyesíteni, melynek összetartó láncául a felebaráti és testvéries szeretetet tűzte ki; ki azt mondá: hogy
akinek két ruhája van, egyiket adja annak, kinek egy sincs; ki a mások
nyomorán gazdagultat kitiltá a mennyből; Krisztust, kinek minden tana az
emberiség emancipációjának nagyszerű eszméje által van áthatva; Krisztust,
ki vértanúilag meghalt elvei terjesztésében: sokkal inkább tisztelem és becsülöm, mint az istenített világhódítókat, kik csak romokat hagytak maguk után,
kik csak szorosabbra verték az emberiség rabbilincseit."
A vallási tolerancia ilyen kristálytiszta elvei alapján Orbán Balázst okkal
és joggal aggasztja a vallásilag kevert Jeruzsálemben a vallási fanatizmus és
gyűlölködés szomorú ténye, ahogy alábbi soraiból is kiderül: „ . . . midőn láttam
a különböző vallásúak vakbuzgó hiveit egymást utálva s csúfolva áhitatoskodni,
midőn láttam a türelmetlenség és vallásos gyűlölség szenvedélyeit annyira felcsigázva, hogy csak a szuronyok s a havaszok korbácsai képesek azt fékentartani s megakadályozni, hogy minden percben egymást le ne gyilkolják, midőn
láttam minden lépten a mysticizmusba burkolt hazugságot; midőn láttam a
tanító dicső elveit, nagyszerű tanait a hivők kizsákmányolására felhasználtatni;
midőn láttam Isten házát laktanyává lealacsonyíttatni, midőn láttam az Űr
114

templomát kereskedőraktárrá átalakíttatni, melyben a pap a kereskedő, a nép
a vevő: lehetetlen volt át nem látnom, hogy én egy politikailag elsüllyedt, vallásilag elfajult nemzedék utópercei felett tartok szemlét. Lehetetlen volt nem
látnom, hogy azon hit, mely a XIX. száazd viharjaival megküzdött, mely most
egészen kiforgattatott eredeti alakjából, alapító nagyszerű céljaival éppen ellenkezőleg idomíttatott, most már kivénült, elavasult, s elégtelenné lett a haladó
emberiség igényeinek kielégítésére. A régi világ összeomland, eltünend, s új,
korszerű eszméknek engedi át helyét: a szabadság, testvériesség, egyenlőség
vallása fogja nemsokára a babonák vallását követni. [9]
Orbán Balázs Jeruzsálemből visszatér Bejrútba, ahonnan — Alexandrián
keresztül — Kairóba utazik. Itt felfigyel a város élénk és nemzetközileg számottevő kereskedelmére, és éppen ennek fejlesztése szempontjából tartja örvendetesnek a Kairó—Szuez közötti vasútvonal megépítésének munkálatait. Hasonlóképpen később a Szuezi-csatorna néven közismertté vált vállalkozás tervét: „Egy más kivitelre váró óriási terv a Közép-tengernek a Vörös-tengerrel
egy tengeri hajók által kihajózható csatorna általi egybekötése, mely, ha létesülend, Egyiptom jövőjére s kifejlődésére roppant hatása leend."
Az egyiptomi történelem monumentális emlékeiről elragadtatással, a nép
politikai s társadalmi elnyomásáról pedig elítélően ír." Ily áldott föld Egyiptom,
s a nép mégis szegény és nyomorult, mert politikailag el van nyomatva, mert
mások számára dolgozván, elhanyagolja azon föld mívelését, melyet csak alig
lehet feltúrni, hogy a munkát a leggazdagabban jutalmazza... És szabadság!
A nép szent jogait s az emberi méltóságot tisztelő kormányzat. De oly kifosztási
elvekre fektetett kormányzatnál, minő az egyiptomi, hol. minden föld a kormány és a papok tulajdona, hol a nép azoknak csak dolgozó barma, hol még
azon darab földecskét is, melyre a szegény fellah felépíti sárkunyhóját, más
mondja magáénak, hol minden terményét potom áron kell a kormánynak átengednie, hol a nép adóval túl van terhelve: ott három aratás mellett is szegény
és nyomorult a nép, ott sem anyagi gazdagulás, sem szellemi fejlődés nem
lehetséges."
Kairóbán még azt tervezte, hogy meglátogatja Felső-Egyiptomot is, valamint a Sínai-hegyet, ám ennek költségei „szerény erszényem körén túlszárnyaltak". Ezért egy csónakba szállva, a Nílus hullámain ringatózva érzelmes búcsút
vesz Egyiptomtól, összegezve addigi útjának tapasztalatait, megfogalmazza
világnézetének egyik sarkalatos tételét: „Az én vallásom ez, melyet Platón,
Pythagoras, Sokrates, Krisztus hirdettek, s melynek apostolai Savonarola,
Dante, Petrarca, Thököly, Rákóczi, Washington, Robespierre, Foscari, Petőfi
és mások. Az én szenteim azok, akik elhaltak a szabadság hirdetésében, a nép
jogainak védelmében. Az én vallásom vértanúi azok, akik a zsarnokság véres
bárdja alatt elhullottak, s azok száma nagy, mert egy időben sem hiányzottak
nemeslelkűek, kik az elnyomott emberiség védelmére szót emeltek, kik, önfeláldozólag lemondva a világ örömeiről, életöket s tevékenységöket áldozták a
szabadság nagy vallásának hirdetésére; mert azok száma nagy, kik vérökkel
öntözték minden időben s minden hazában a szabadság szent fájának földjét;
mert azok száma nagy, kik az erény és a jogosság mellett katonáskodnak,
szent előharcosai egy jövendő szebb kornak, melynek ők csak fáradalmait
viselték, fájdalmait szenvedték, anélkül, hogy nagyszerű eszméjök létesülésében gyönyörködhettek volna, anélkül, hogy a szabadság napját tündökölni
látták volna. De azon győzelem napja eljövend a vétekben fetrengő zsarnokok
minden erőlködése dacára is. A szabadság győzelme lassú és biztos, s azért
azok, kik annak előkészítési harcában elhalnak, az én vallásomnak hőn tisztelt
szentjei és vértanúi."
115

Ezután Kairóból Alexandrián keresztül Athénba vezet az útja. Athén kultúr-, művészeti, történeti emlékeiről szóló beszámolói, leírásai át meg át vannak szőve az őszinte csodálat, a dicső múlt iránti lelkesedés hangjával, azzal
a romantikus lelkesedéssel, amely az utódok harcát sarkallhatja, és őket az
elődök példáján áldozatvállalásra ösztönözheti.
Fontosnak tartjuk megemlíteni, hogy athéni megfigyeléseinek sorában felbukkan egy olyan gondolat, amelyet a polgári demokratikus feladatok sorából
gyakran kihagynak, és említésre méltatlannak ítélnek. A nők emancipációjáról
van szó, amelyről a következőket írja: „Csudás a múlt történetében, hogy minden népforradalomban volt egy nő, egy Leaena, egy Virginia, ki az eszményeit
egybeköté a természetessel — egy nő, ki vértanúként hala el a szabadságért,
mintha mondani akarná: hisz látjátok, férfiak, mi is képesek vagyunk hősies
halálra, a mi vérünk is termékenyíti a szabadság földjét; miért fosztottatok
meg hát minket természeti jogainktól? Miért vagyunk mi a férfiak rabszolgálói,
vak eszközei? — Ha van a jövőnek sürgető teendője, ezek egyike bizonnyal a
nők emancipációja azon alárendelt helyzetből, melyre ez angyalai a földnek
kárhoztatva vannak."
Orbán Balázs nem feledkezett bele csupán a múltba, hanem azt is megelégedéssel és örömmel regisztrálja, hogy a görög nép nem lett hűtlen őseinek
szabadságharcos hagyományaihoz. „A régi Athén vizsgálása közepette — írja
— a nagy görög nép nagyszerű tetteinek bemutatásánál nem kell felednünk az
új görög nemzet nagyságát sem az utolsó forradalmi harcban. Ezen századok
rabigája alatt eltörpült kis népről Európa azt hívé, hogy nem is létezik többé,
s őseinek nagyságát már rég elfeledé, midőn egyszerre váratlanul látta az
elbámult világ mint nemzetet a szabadság lobogójával jelenni meg a népek
színpadán, s évekig tartó hosszú forradalmon át oly hősiességgel küzdeni,
melyre nagy őseik is büszkék lehettek sírjaikban. Megbocsáthatatlan bűn lenne,
ha Athént anélkül hagynám el, hogy e nagy nemzeti harcnak, páratlan dicsőségű forradalomnak néhány percet ne szenteljek . . . "
Gyalogosan bebarangolja Athén környékét is, és ugyanúgy megörökíti annak fontosabb nevezetességeit, ahogyan az addigiak során tette. Figyelemre
méltó, hogy a lagronai—laureumi bányák romjainál a rabszolgák egykori harcával is szolidaritást vállal. [10]
Athénban azonban nemcsak a múlttal, hanem a jelennel is találkozik, méghozzá annak egy olyan eseményével, ami útitervének megváltoztatására készteti. A reggeli séta után — ahogy írja — „elmentem egy kávéházba, hogy ott
az újságokat kissé átnézzem, hogy miután oly soká éltem a múltnak, távol az
eseményektől s emberektől, egy kissé széttekintsek a napi események között is,
és éljek a jelennek; már több hónapok óta lap nem volt a kezemben, s oly
emberek között forogtam, kik alig tudtak valamit arról, mi falujuk határán túl
történik. Itt olvastam legelőbb meghatott lélekkel forradalmunkról, itt értesültem legelőbb arról, hogy nemzetem, felébredve százados álmából, felragadta
a szabadság zászlaját s a bosszú fegyverét, s erős lélekkel s hősies elszántsággal küzd a zsarnokság vérebei ellen, melyeket kegyetlen kényura uszított
reá, hogy behatoljanak a szabadság templomába, s megfertőztessék Isten szent
oltárát. Ezen hír (melyet egy ugyanazon nap kapott levelem is megerősített)
megváltoztatta útitervemet, és rögtön elhatároztam felhagyni minden további
utazással, s oda sietni, hová lelkem leghőbb vágya vonzott." [11]
Hogy szándékát valóra váltsa, Konstantinápoly felé veszi útját, ahová
október 29-én érkezik meg. A mindenféle elnyomást elítélő, az emberiség és
hazája felszabadulását egységes ügyként kezelő romantikus felfogású Orbán
116

Balázs elhatározza, hogy fegyveresen siet élet-halál harcát vívó nemzete segítségére. Konstantinápolyban 1849 első hónapjaiban egy körülbelül 150 főből álló
szabadcsapatot szervez, felfegyverzi őket, és élükön elindul Magyarország felé.
Abban a kérdésben megint megoszlanak a vélemények, hogy Drinápolyig, Viddinig vagy az ország határáig jutottak-e el, de az bizonyos, hogy a szabadságharcban már nem tudtak részt venni, mivel annak vérbefojtásának híre visszafordulásra kényszerítette őket. Orbán Balázs elkeseredetten és felindultan
hallja a győztes reakció kegyetlenkedéseiről szóló híreket. „A haza egészen
börtönné változott át — írja —, melynek börtönőre és végrehajtó szolgájává
egy egész hadsereg lett, mely győzni gyáva volt, de a gyáva szokásaként a
más által legyőzött és leláncolt erősek felett kegyetlenkedni igenis jól é r t e t t . . .
A hősök bujdostak vadként üldözve, míg a gyáva futók a telt börtönöket
őrizték, s a vérpadok sötét, vértől festett díszletezését rendezték..., aljasíták
a hivatalos helyiségeket és törvénytermeket, betolakodtak a családok szentélyébe, lemetéltették a férfiaknak szakállát, letépték a falakról az áldozatok
vérével szentesített ereklyéket, a nemzet által tiszteltek képeit; elvitték a családi ősi fegyvereket, kitépték az árvák és özvegyek kezéből az imakönyveket,
melyekbe ezek a nemzet szentjeinek képeit vagy martyr-övéiknek valamely
emlékét rejtegették. A cselédeket megvesztegetve kémekké tették, a gyanúsítást és árulkodást jutalmazták, s így egy kémrendszer iszonyatos hálózatát
borították az országra. Alaptalan vádaskodás, személyes haragból eredő feljelentések nyomán, vagy néha csak azért is, mert valakinek az arca nem tetszett, vagy mert valaki ezen honfosztókat elég alázatosan nem süvegelte, börtönbe hurcolták, kínozták, gyötörték a honpolgárokat, e mellett az igazságot
a többet ígérőnek árulták, miáltal sok családot tönkrejuttattak, s ami a legbosszantóbb volt, ők ezen — minden török pasai gazdálkodást felülmúló —
állapotot közigazgatásnak és törvénytételnek gúnyolták... De így volt ez nemcsak nálunk, hanem Európa minden országában, hisz a népek — melyek 1843ban mint egy szent ihlettől érintve szabadságuk kivívására mindenütt megmozdultak — mindenhol lenyomattak, leigáztattak, a kormányok kezet fogtak
a szabad törekvések elfojtására; míg más részről a leigázott népek is átértették a szolidaritás, az együttműködés szükségességének nagy e l v é t . . . " [12]
Ilyen körülmények között a hazán Orbán Balázs csak úgy tudott segíteni,
hogy a Konstantinápolyba menekült honfitársainak egy találkozóhelyet létesít,
és egy rövid időre önkéntes szolgálatot vállal Kossuth Lajos mellett. Az osztrák
spiclihálózat azonban Konstantinápolyban is jól működött: az osztrák konzul,
tudomást szerezvén Orbán Balázs tevékenységéről, mint hadkötelest el akarja
fogatni.
így Orbán Balázs menekülni kénytelen: hajóra száll, és Londonba utazik.
Londonban eleinte teljesen egyedül és magányosan él, de ez a nehéz helyzet
nem akadályozza meg abban, hogy ennek mégis az értelmes munkához lehetséges előnyeit meg ne találja és kihasználatlanul haggya. A felismerés szinte
önként adódott: keleti utazásának jegyzeteit még hónapokkal azelőtt úgy vetette papírra, hogy nem álltak rendelkezésére azok a történelmi munkák,
amelyek a meglátogatott országok népeinek történelmével foglalkoztak. Most
viszont itt volt a British Múzeum, amelynek gazdag anyaga lehetővé tette,
hogy ezt a hiányt pótolja. Ezért két éven keresztül szorgalmas látogatója a
könyvtár olvasótermének, elolvasta s kritikailag feldolgozta azokat a történelmi munkákat, forrásokat, amelyek keleti utazásainak színhelyeivel, az ott
élő népek történetével foglalkoztak, annak érdekében, hogy jegyzeteit kiegészítse, és egy majdani kiadás során a keleti országokról honfitársainak hiteles képet tudjon adni.
117

Aki évekig dolgozott valamely könyvtár olvasótermében, az nagyon jól
tudja, hogy ez az életmód igazán nem alkalmas a társadalmi életre, de arra
igen, hogy rendszeres látogatói szegről-végről megtudják egymásról, ki kicsoda. Az önkéntes száműzetésben élő Orbán Balázsról a „törzstagok" lassacskán megtudták, hogy annak a népnek a fia, amelynek forradalmát és
szabadságharcát alig néhány hónappal azelőtt fojtották vérbe Európa reakciós nagyhatalmai. Ezeket az érzelmi hullámokat Orbán Balázs is érzékelte:
„De habár ama vértengerben a nemzet ügye vészt szenvedett: hajónkat partra vetették a viharok, s Európa népei bámulva tekintenének az addig alig
ismert remekműre — írta —. Nemzeti szabadságunk dicső épületét, ha rombolják is, de szét nem dúlhatják a századok viharjai. Éreztem ezt künn, a
művelt népek között." [13]
Ez az érzés feléje első ízben a könyvtár egy másik szorgalmas látogatója, Louis Blanc részéről sugárzott, aki valószínűleg a francia forradalomról
szóló művén dolgozott itt. Megismerkednek, gyakran töltik együtt szabadidejüket a világpolitika eseményeit boncolgatva, és ez a barátság Orbán Balázs eszmevilágát új felismerésekkel gazdagította.
Ez a szellemi folyamat mélyül el új „állomáshely"-én, Jersey (Marine
Terrace) szigetén, ahová két évi londoni tartózkodása után költözik.
A La Manche-csatorna e szigete hivatalosan a Brit Birodalomhoz tartozott, de szellemileg és politikailag különleges státust alakított ki a maga
számára. Victor Hugó vezetésével, aki III. Napóleon 1851-ben bekövetkezett
államcsínye után, rövid brüsszeli tartózkodása után itt telepedett le, rövidesen a francia, olasz, magyar, lengyel forradalmi emigránsok egyik központjává vált. Párizsi, majd londoni száműzetésének első évei után itt lelt otthonra gróf Teleki Sándor is, a költői kastély egykori ura, akinek vendégszeretetét egykor Petőfi Sándor és most Orbán Balázs is élvezte, és a tengerparton fekvő szalmatetős házacska vált most ideiglenes azilumává.
Kettejükön kívül Mészáros Lázár volt hadügyminiszter, Perczel Mór tábornok, Beöthy Ödön kormánybiztos s Thaly Zsigmond mérnökkari ezredes,
aki nem írta alá a Komárom átadásáról szóló okmányt, alkották a kis magyar kolóniát. Teleki Sándor és Orbán Balázs grófok a Samares nevű halászfalucskában lévő, házacskájukhoz tartozó kertben zöldségféléket termeltek, és a tengerben halászgattak." „Főfoglalkozásuk"-on kívül még azzal is
gyarapították csekély jövedelmüket, hogy Teleki rakodómunkásként vállalt
munkát egy gyertyagyárban, Orbán Balázs pedig, aki Londonban elkezdte
tanulni az órajavítás mesterségét, ezt itt is folytatta, s olyan „sikerrel", hogy
Victor Hugó elromlott óráját úgy szétszedte, hogy csak Londonban tudta
összerakatni.
Tudjuk, hogy Teleki azzal is szerzett némi pénzt, hogy cikkeket írt az
emigránsoknak a sziget „fővárosában", St. Hellier-ben megjelenő L'Homme
című lapjába. Hogy Orbán Balázs dolgozott-e a lapnak, azt a további kutatásoknak kell felderíteni.
Mindenesetre tény, hogy szoros baráti kapcsolat alakult ki a magyarok
s Victor Hugó között. Orbán Balázs például Hugó fiától, Károlytól tanulta
meg az amatőrfényképezést, aminek később odahaza nagy hasznát vette, ő
ezt azzal viszonozta, hogy halászzsákmányainak egy részét Victor Hugó konyhájára küldte. A nagy író háza tőlük 20—25 perces járásra volt. Amikor karácsony előtt egy hatalmas rombuszhalat küldött ajándékba, Hugoék a szentestén a sziget francia, lengyel, olasz és magyar emigránsainak tiszteletére
vacsorát adtak. A vacsorán valamennyien könnyes szemekkel hallgatták Rybey118

ralles-t, a L'Homme szerkesztőjét, aki elmondta a republikánusok alább következő asztali imáját:
„Polgártársak! A szabadság, egyenlőség, testvériség — s hozzáteszem: a
népek szolidaritásának nevében, a hazátlanságban testvériesen gyónunk meg
ennek az asztalnak; megtörjük és esszük a száműzetés kenyerét, melyet a
gyáva zsarnokság, az önkény hatalma, az aljas képmutatás dagasztott számunkra, azon éjnek fordulóján, melyben az istálló jászlában született az a
nagy ember, kit Isten fiának és Megváltónak neveznek. Az ő halála legyen
a mi eleven példánk, s ahogy ő megváltá az emberiséget, úgy a mi elveink
is adják meg a népek szabadságát, egyenlőségét az ember jogában, testvériségét a közös szeretetben, s szolidaritását a népek szövetségében."
A hatóságok végül is megelégelik a republikánusok tevékenységét, s
Hugóval az élükön kiutasítják őket. Innen a csatorna egy másik szigetére,
Guerseybe települnek át. [14]
Nincs tudomásunk arról, hogy Nyugat-Európában töltött éveiről Orbán
Balázs írt volna olyan munkát, amilyet keleti utazásáról, de későbbi munkáiban olvasható jónéhány olyan gondolata, amelyekben a nyugati élmények
hatása is kitapintható. Például a haza és nagyvilág ésszerű, harmonikus kapcsolatáról szóló alábbi fejtegetéseiből: „ . . . n e m azt akarom, hogy kínai fallal
körülövezve magunk, megvessünk minden külföldről jövőt, nem, sőt a népek egymáshoz való közeledésének, testvériesülésének nálam senki sem nagyobb barátja, s közműveltségi, nemzetgazdászati s politikai okok ezt hatalmasan igényelik, hanem azt kívánom, hogy a polgárosodásnak, a közös szabadságra törésnek e hatalmas, századunk erejét és törekvését mozgató ezen
szolidáris iránya mellett, minden nemzet tartsa meg nemzeti sajátosságait, s
főképpen ne vetkőzze le jó tulajdonságait, ősi erényeit, csupán azért, hogy
más népek ferdeségeivel, gyakran vétkeivel cserélje azokat fel. Igenis, vegyünk át más népektől minden olyat, mi nemes, mi jó, mi a szabadság, polgárosodás és tudományosság vívmányaként fölmerül, de azért ne vessük el
az ősökül ránk maradt erényeket, ne vetkőzzük le nemzeti szebb tulajdonságainkat, mert azok azon életdús törzset alkotják, melybe a korszellemnek
cermő ágait oltanunk kell, ha azt akarjuk, hogy azok nemes gyümölcsöket
hozó termőágakká, és nem ezeket elölő dudvává váljanak." [15]
Konstantinápolyba visszatérve, Orbán Balázs szomorúan vette tudomásul, hogy a pereskedés még mindig nem ért véget, ez azonban nem vette el
a kedvét attól, hogy értelmes elfoglaltságot találjon magának.
Csiszolja keleti utazásának jegyzeteit, néhány kisebb-nagyobb utazást
tesz, és Bakunin álnév alatt több írását elküldi kolozsvári lapoknak [16]. így
születik meg például a brusszai látogatását megörökítő írás, amelyet a Közlöny című lapnak küldött el, és amelyet később kibővített formában az Utazás Keleten című művének hatodik kötetébe vett fel.
Mivel Brussza az ozmán birodalom bölcsője volt, Orbán Balázs hosszasan foglalkozik a török birodalom történetével, majd a város és az onnan
meglátogatott helységek nevezetességeivel. Elismerve az ozmán civilizáció
történelmi szerepét. [17]
Bár a brusszai útirajz zömmel a törökök történetével foglalkozik, át- és
átszövi a magyar nép sorsa iránti büszkeség és aggodalom, és ami ebből következik: szinte szétfeszíti szövegét a parttalanul, de őszintén áradó honvágy
érzelme.
És ez — a ma már néhol szinte patetikusnak minősített érzés — 1859ben az Orbán családot fontos lépésekre ösztönzi. Elhatározzák, hogy haza119

térnek. 1895. november 9-én fel is szállak a Bécs nevű gőzösre. Ezt a napot
Orbán Balázs örömünnepnek tekintette, de Törökországot úgy hagyja el,
hogy gondolatban köszönettel búcsút vesz Sztambultól, „mely nékem második hazám valál", a török néptől, „mely baráti kezet nyújtál", szenvedéseinek és örömeinek színhelyeitől. A hazatérés: a fekete-tengeri utazás s a többi
nap eseményeit, közbeni gondolatait és érzéseit „Utazás Keleten" című m ű vének utolsó két: „Visszatérés a hazába" című fejezeteiben örökíti meg. Amikor a viharos tenger megakadályozta, hogy a Szulina torkolatán át a Dunába
behajózzanak, kétségbeesés fogja el, de november 16-án, amikor a gőzhajót
a Fekete-tengerről sikerült a Duna hullámaira irányítani, öröm és boldogság
tölti el. A hajó, Galat-ot elhagyva, Brailáig vitte utasait, innen Orbán Balázsék szekéren folytatták útjukat szülőföldjük felé. Bár megjegyzi, hogy a
romániai útszakaszt ezúttal nem fogja leírni, mégis tesz egy-két olyan megállapítást, amelyek a távozás és hazatérés közti időben végbement változásokra hívják fel a figyelmet. Címpinát „megváltozva találtam, s általános
jóllét és tisztaság volt látható, mit én, mint á mostani jobb kormányzat üdvös behatásának eredményét, örömmel szemléltem." [18]
A Prahova völgyében „ . . . az Urecz meghágásához kezdettünk, melyen
most igen jó csinált út vezet át, melyet a román kormány roppant munkával
s nagy ügyességgel faragtatott, a Práva medre felett csaknem függőlegesen
föltornyosuló s mély szakadások által átvésett hegyoldalba. Az utat biztosító falzatok, az ijesztő mélységű árkok, szakadások felett átvezető gránithidak, a faragott gránitoszlopokon nyugvó védfák, valójában az e nemben
láttam művek legnagyszerűbbike, valódi óriásmű, mely mutatja, hogy mit
tehet az egyesített s jól vezetett emberi erő. Mi elragadtatva bámuljuk a
gúlákat, a régiek nagyszerű imoláit, Colosseumait, pantheonjait, színházait,
magasztaljuk a múltat, s elpirítjuk a jelent, kicsinszerűséggel vádolván; hányszor én is — a múlt épületeinek nagyszerűségétől elragadtatva — nem esten
ezen hibába, pedig egy ily útvonal, ha nem.nagyobb, de legalábbis ily óriási
mű, mint egy gúla, s amellett hasznos és jótékony, nemcsak bámulást, hanem áldást is előidéző." „A táj itt egészen havasias jelleget ölt, sűrű fenyőerdők borítják a hegyeket, melyekről csevegő patakok törtetnek le, itt-ott
vízesésekben szökellve, melyeknek most megfagyott ívei fénylő ezüst zsilipeket alkotnak. De a polgáriasodás ide is, ezen elrejtett vadonba is behatolt,
távirdai oszlopokat lát a szem az azelőtt csak szarvasoktól tapodott sziklákon, s ott, hol hajdan kis kunyhók voltak, most csinosan fejérített, s számozott, barátságos kinézésű házak vannak; ezen nagy változásra, s a nyomor helyén, mindenütt felötlő jóllétre befolyással, volt az itt átvonuló út is,
mely több éveken át munkát és keresetet nyújtott e havas azelőtt elszigetelt lakóinak, és az is, hogy a kitűnő jó úton könnyen szállíthatják fakészítményeiket az ország belsejébe."
Predeálnál azután elérték a határt, „hol udvarias embereket találtunk,
a vizsgálaton gyorsan átesve, előrehaladtunk. Néhány száz lépésre egy árok
vonalat tűnt fel, határvonala volt ez honomnak, csak egy híd választott el
tőle, még néhány lépés, s én honom szent földjére borultam le, s én megcsókolám azt áhítatos muzulmánként; néhány lépés a tetőre vezetett, honnan a fenyvesek zöld rámázatában feltűntek Háromszéknek a távol kékjébe
burkolt dombjai s áldott terei.
Az érzet, mi itt megrohanta lelkem, mi lélekzetem felakasztá, mi szívemet szétrepedésig erősen dobogtatta, mi szemeimet könnyekkel árasztá el,
leírhatatlan, kifejezhetetlen, azt csak az tudja képzelni, ki sokáig távol volt
120

hónától, ki úgy, miként én, gyermekként távozva, s ki 12 év múlva mint
férfi a gyerekév boldog emlékeivel s a romlatlan szív tiszta érzeményeivel
keblében tért vissza, ki úgy, miként én, 12 év alatt nem ismert más szenvedélyt, mint a felmagasztosult honszeretetet, más vágyat, mint a hont viszontláthatni boldogul, ha ezen vágy még hagy fenn kívánnivalót, azért csak inkább kell őt szeretnünk, mert neki annál több szüksége van szeretetünkre
s ápolásunkra, mert csak az ő fiainak egyesült szeretete s áldozatkészsége
tarthatja meg életét, s teheti virágzóvá, szabaddá és boldoggá a hazát." [19]
Hogyan tudott hazatérése után Orbán Balázs hozzájárulni ehhez a feladathoz?
Erre a kérdésre tanulmányunk következő részében szeretnénk választ
adni.

JEGYZETEK
1. Orbán Balázs: Utazás Keleten. Első kötet. A szerző sajátja. Kolozsvár,
1861. 57—58. 1. Stein János bizománya.
2. Tavaszy Sándor: Orbán Balázs (1829—1890). Erdélyi Helikon, 1940. j ú nius—július. 357., 367. s 368. 1. (Megjelent az Erdélyi Csillagok című kötetben
is. Erdélyi Szépirodalmi Céh, Kolozsvár, 1942.)
Orbán Balázsról teljes életrajzot m é g n e m írtak, életútjával viszont több tan u l m á n y , cikk foglalkozik. Ezek közül m e g e m l í t j ü k a következőket: Jakab Elek:
E m l é k b e s z é d dr. Orbán Balázs felett. Századok, 1895. évf.; Ki volt Orbán B a l á z s ?
E m l é k e z é s a legnagyobb székelyre születésének 100. évfordulóján. 1829. február 3.
—1929. február 3. Kiadja a Székelykeresztúri Kaszinó, Székelyudvarhely, 1929.
(A f ü z e t összefoglalja a róla szóló, addig m e g j e l e n t legfontosabb irodalmat is.);
Ortutay G y u l a : Orbán Balázs. Magyar Csillag, 1943. március 15-i szám, 329—340.
1. (Megjelent az írók, népek, századok c í m ű kötetben is. Bp., 1960. 211—229. 1.);
Mikó I m r e : Orbán Balázs — a szülőföld szerelmese. Korunk, 1968. 7. sz. 943—950.
1. (Megjelent a z Orbán Balázs n y o m d o k a i n című kötetben is. Bukarest, 1969., 7—
20. 1.); Orbán Balázs. Az Előre c í m ű l a p 1968. december 22-i számának m e g e m lékezése: B e n k ő Samu, dr. Kós Károly, K ó n y a Á d á m és B e k e György cikkeivel.
3. Utazás Keleten. Harmadik kötet, 24—25. 1.
4. B e v e z e t ő t a n u l m á n y Bölöni Farkas Sándor: Utazás É s z a k - A m e r i k á b a n cím ű m ű v é h e z . Bukarest, 1966. 41. 1.
5. Orbán Balázs: A Székelyföld leírása. III. kötet. Pest, 1869., 22—23. 1.
6. Az út leírása Utazás K e l e t e n c í m ű m ű v é n e k első kötetében olvasható.
A z utazásra vonatkozó idézetek lapszámait a következő összefoglaló jegyzetben adj u k meg.
7. I. m. 5., 7., 9—10., 13., 17—18., 19. és 27. 1.
8. I. m. I. kötet 27—28. 1. és V. kötet 1. 1.
9. I. m. II. kötet 4., 6—9., 34—35., 46., 56—57., 131—141. 1. és III. kötet 13
—14., 65., 131—132., s 143. 1.
10. I. m. IV. kötet 15—16., 48., 54—55., 119—122., 144—145., 152—153. és 160. 1.
11. I. m. V. kötet 96. 1.
12. A Székelyföld leírása IV. kötet 154. 1.
13. Utazás K e l e t e n I. kötet II. 1.
14. Az eddigiekre ld.: Cs. Szabó László: Száműzöttek szigete című t a n u l m á nyát az A l k a l o m című kötetben. Bp., 1982. 52—64. 1. E tanulmány f é n y é b e n k é t séges az Orbán Balázsról szóló írásoknak az a megállapítása, hogy Orbán Balázs
Guerseyben is barátságban volt Hugóval, m i v e l Hugót 1855. október 27-én utasítj á k ki Jerseyből, s Orbán Balázs ekkor m á r ismét Konstantinápolyban van.
15. A Székelyföld leírása III. kötet. Pest, 1869. 29. 1.
16. Szinyei József: Magyar írók élete és munkái. IX. kötet. Bp., 1903. 1318. 1.
17. Utazás K e l e t e n VI. kötet 2—3. 1.
18. I. m. I. kötet 9. 1.
19. I. m. VI. kötet 132—135. 1.

121

Orbán Balázs kiadatlan leveleiből
Az első Orbán B a l á z s - l e v é l k ö z l e m é n y a n e v e s kolozsvári l e v é l t á r o s - m ű v e l ő déstörténész, K e l e m e n Lajos 1 n e v é h e z fűződik.
Megtudható általa, hogy a S z é k e l y f ö l d leírásának m e g j e l e n t e t é s é n v á l t o z ó r e m é n y e k k e l és kilátásokkal, de sziklaszilárd elhatározással fáradozó l e n g y e l f a l v i
báró levelének publikálását 1943-ra az is indokolta, h o g y m e g d r á g u l t a k és m e g ritkultak a leírás kötetei és a becses munka k ö n y v t á r i példányai m e g v i s e l ő d t e k a
használatban.
Jóllehet a helyzet azóta (a Székelyföld c í m ű válogatás, m a j d a . S z é k e l y f ö l d
leírásának, illetőleg Torda város és környéke m a g y a r o r s z á g i reprint k i a d á s á v a l )
több vonatkozásban is gyökeresen megváltozott, m a is hiányzik a hazai k ö z g y ű j t e m é n y e k b e n található Orbán B a l á z s - d o k u m e n t u m o k
színvonalas
feldolgozása,
a m e l y adataiban része és ösztönzője lehetne e g y t u d o m á n y o s i g é n y ű O r b á n - m o nográfia megírásának.
Ezek közül való az a megközelítően 50 l e v é l b ő l álló d o k u m e n t u m g y ű j t e m é n y
— válogatásunk bázisa —, a m e l y e t a Magyar Országos Levéltár, az egykor híres,
erdélyi magyar polgár, Keresztesi P a p p Miklós g y ű j t e m é n y é b e n őriz.
Keresztesi P a p p Miklóst, közismertebben K. P a p p Miklóst, a M a g y a r P o l g á r ,
a Jónás Lapja és a Történeti Lapok szerkesztő-tulajdonosát baráti szálak f ű z t é k
egykor Orbán Balázshoz. Kapcsolatuk, s egyben Orbán B a l á z s é l e t é n e k d o k u m e n tumai ezek a levelek, annál is inkább, m e r t hitelesebb f é n y t v e t n e k írójukra, m i n t
például azok az írások, a m e l y e k b e n barátai és ismerősei e m l é k e z t e k rá.
Orbán Balázs azt vallotta, hogy „a történelem hitele a z o k m á n y i t á m o g a t á s
alapján nyugszik". Ezt az okmányi támogatást k a p j u k a szóban forgó l e v e l e k b ő l
is, mert ezekben, többek között a s z é k e l y vértanúk történetével, a Bíró M i h á l y f é l e perrel. Szejkefürdő propagálásával, a Székelyföld leírásának m u n k á l a t a i v a l ,
a kiadással kapcsolatos elképzeléseivel, n y o m d a t e c h n i k a i problémákkal, s a j á t m ű kedvelői rajzainak mérnöki kidolgozásával, f é n y k é p e i n e k és rajzvázlatainak l e r a j zoltatásával és lefestésével, a VI. kötettel kapcsolatban pedig későbbi a d a t g y ű j tései alapján az egész kötet átdolgozásával és U d v a r h e l y szék választási k ü z d e l m e i v e l foglalkozott.
Egy alkalommal, amikor a székely vértanúk (1854) v é d e l m e z é s é é r t é s az e s e m é n y e k kusza szálai felfejtéséért sajtópert akasztottak a nyakába, a bíróság előtt
védőbeszédében a washingtoni elvek követőjének vallotta magát, m i n d e n k i r ő l b e csületességet tételezve fel mindaddig, amíg a n n a k ellenkezőjéről m e g n e m g y ő ződött. A z eset kapcsán, az igazság feltárása érdekében, a M a k k - f é l e ö s s z e e s k ü v é s b e n egykor érintettek és elítéltek közül közel 50 s z e m é l y t megkeresett, t ő l ü k
nyilatkozatokat szerzett be, v e l ü k l e v e l e k e t váltott, csak, h o g y m e g b i z o n y o s o d j é k
az árulásban v é k e s e k bűnösségéről.
Orbán Balázs a táji-történeti valóságtól l e n y ű g ö z v e sokszor költői s z í n e k k e l
ecsetelte mondandóját, a vizsgált területnek a z o n b a n m i n d e n e m l í t é s r e m é l t ó n e vezetességét (körültekintő aprólékossággal az 1848/49-es f o r r a d a l o m és s z a b a d s á g harc eseményeit) hűséggel örökítette meg.
Méltatói természetesen azt is észrevették, h o g y i s m e r e t e i n e k e g y része — r o manticizmusából fakadóan — parttalan mederben árad. D e azt is f e l i s m e r t é k ,
hogy m i n t felfedező és gyűjtő m e g i s m é t e l h e t e t l e n ül n a g y o t alkotott.
Egész levelezése azt példázza, hogy s z e n v e d é l y f ű t ö t t e levélíráskor is, o l y a n y nyira, hogy m o n d a n i v a l ó j a lendületével „elsodorta" az írásjeleket és k ö v e t k e z e t len volt a nyelvtani szabályok alkalmazásában. Ezért vált szükségessé, a l e v e l e k
olvashatóságának fokozása érdekében, h o g y h e l y e n k é n t központozással t a g o l j u k az
írásképből is n y i l v á n v a l ó a n fergeteges gyorsasággal papírra v e t e t t gondolatokat.
Ezen túlmenően, csak n é h á n y e s e t b e n modernizáltuk a régiesen írt, á m n y e l v t ö r téneti érték nélküli, idegen és magyar szavakat, pl.: cliché = klisé, utcza = u t ca, stb.
Ez a kis k ö z l e m é n y — amelyet következő s z á m u n k b a n folytatni k í v á n u n k —
csak mutatvány, ízelítő Orbán Balázs leveleiből, a további szisztematikus f e l t á r á s t
s tudományos feldolgozást n e m pótolhatja.
KÁLNOKI

122

KIS

TAMÁS

1.
K. Papp Miklósnak2
Lengyelfalva, 1865. június 18.
Igen tisztelt
Honfitárs,
mondhatnám pályatárs, ha én csak olyan kezdő újonc napszámosa nem
lennék nemzeti irodalmunknak. Elég az hozzá, hogy naptára számára küldöm
az ígért cikket, 's mivel azt monda, hogy leginkább egy várrom leírását szeretné, tehát ezért válasziám ezt, mély nem is hosszú, mégis elég tartalomdús, 's mint székelyföldi várainknak történelmileg és fekvésileg is legérdekesebb maradványa,
azt hiszem, hogy némi érdekkel fog bírni. Én egészen
mind a két szakaszt XXVI. és XXVII, rendelkezése alá bocsájtom
(persze,
hogy a szakasz felosztás a naptárbani közleménybe nem szükséges, hogy ottan
legyen, hanem csakis a
tartalomjegyzék).3
Már most kérésem és feltételem ez:
Először, hogy a küldött szövegre úgy ügyéljen, mint a szeme világára,
mert én azt újra lemásolni nem érkezvén (hogy soha ne késsek), azt a munkából vettem ki, 's az is csak egy példányban van meg nekem. Azért mikor
nyomdába adja, hagyja meg a szedőnek, hogy azt visszaszolgáltassa,
mert ők,
ha arra figyelmeztetve
nincsenek, el szokták dobni, 's midőn azt
visszakapta,
kérem, hogy tegye el, hogy felmentemkor, ez ősszel,
megkaphassam.
Másodszor: A szöveghez csatolt alaprajzot egy szakértő mérnökkel
újból kell rajzoltatni és kidolgoztatni, mert az enyém csak olyan
műkedvelői
rajz. A mérnököt a kidolgozásban és a szövegben levő leírás is utasí[ta]ni
fogja, hol a mérletek számai fel vannak
jegyezve.
Harmadszor: Várhegy romjának képét megkapja Veress fényképésznél
alkalmazott Sárdü úrnál, kinek azt lefestés végett átadtam. Ha még nem készítette el, kérje fel nevemben, hogy a lehető %gyorsan rajzolja le a kezei közt
levő fénykép- és rajzvázlat után, 's azt önnek adja át. Már most ezen képre nézve kikötésem az, hogy az külföldön csinosan kiállított fametszetben
(és
semmi esetre nem kőnyomatban) mellékeltessék
a naptárhoz és úgy e képnek, mint az alaprajznak kliséjét (magát a fametszetű táblát), miután a naptárhoz szükséges példányok lenyomattak, nekem átbocsássa, úgy, hogy azok
tulajdonommá váljanak. A kép nagysága legyen olyan, mint a tavalyi naptárhoz mellékelt, az alaprajz a szövegbe is beilleszthető
lesz.
Honoráriumra nézve majd személyesen megegyezünk.
Én a klisék átengedésén felül nem fogok sokat kérni.
'S most szíves üdvözletem után maradok
honfitársa
Orbán Balázs
Ui. Az aláírás a közlemény alatt is csak legyen egyszerűen úgy, mint
itt írva van, mert a szükségtelen sarlangokat és pávatollakat
unom.
2.

K. Papp Miklósnak
Magyarfráta, 1870. július 4.
Kedves Miklós Barátom!
Az idő nem csak a gazdáknak kedvezett, hozván áldásos, jó esőt, hanem kedvezett naptárodnak
is, amennyiben engem beszorítván
a szobába,
munkaasztalhoz szegezett. Így kelt ki az ide mellékelt szende kis munkálat,
mely, ha nem gyönyörködtető
pompás virág is, de mégsem tartozik az egészen haszontalan dudvák közé. Küldöm azt jövő évi naptárad számára, majd
123

ott jelesebb dolgozatok közt, mint a rakmű összhangzatos szépségét
kiemelő
egyik színtelenebb kocka, azt hiszem, hogy elhelyezhető lesz. A tárgy ily oldalról tekintve új, s bár nagyszerűségénél fogva a költő magasabb reptű felfogására is méltó lenne, mégis, így prózában sem veszi rosszul ki magát. Csak
arra kérlek, hogy a kinyomatáskor figyelj arra, hogy valamely
értelemzavaró,
szarvas hiba benn ne maradjon.
Holnap indulok Vásárhelyre, honnan remélem, hogy egy adatokkal
dús
levelet írhatok a megindított
tárcaközlemények
kiegészítésére.
A
második
közleményhez ne feledd Bereczky6 és Kenderessyné7 nyilatkozatához
odacsatolni Molnáréii8 is, mert annak az embernek székelyesen furfangos
észjárása
nagyon is tetszik
nekem.
Nem tudom, hogy meddig fogok ez alkalommal a Székelyföldön
mulatni. Megrongált egészségem azt kívánná, hogy fürdőt használjak, nem
tudom,
hogy kivihető lesz-e? De, ha ki, még azon esetben is augusztus végével
legkésőbben Pesten leszem, mikor azonnal le fogom küldeni Bethlen Kata9 kastélyának ígért metszvényét. Söt, ha a Székelyföld eddig megjelent négy kötetében levő képek közül vagy egyet naptárodban fel tudsz használni,
válaszd
ki az arra vonatkozó szöveget nyomtattasd, s én ígérem, hogy
felmentelemkor a kép eredeti metszvényét azonnal le fogom küldeni, vagy ami
célszerűbb
lesz (a képet önálló lapon adhatván) ott Pesten annyi példányban
és oly
nagyságban mint neked kell lenyomatom. így a kép is szebb lesz és olcsóbba
kerül. Nagyon óhajtanám, hogy legalább ily módon szolgálhatnám
vissza
neked azon sok jóságodat és áldozatodat, melyet a személyemben
megtámadott történelmi igazság védelmére lapod hasábjain hoztál.
A napokban újból írok, addig is, s azután is kérlek tartsd meg nagyrabecsült
baráti[s]ágodban.
Orbán Balázs.
3.
K. Papp Miklósnak
Lengyelfalva, 1870. július 9.
Kedves Miklós Barátom!
Itt engem a rokonság lefogott, s mivel darab idő óta nagyon
megköhögősödtem, rávettek, hogy pár hétig a korondi fürdőt használjam, eszerint Kolozsvárra csak 4—5 hét múlva fogok visszatérhetni. A levél általi
érintkezésre vagyunk tehát utálva. Frátáról10 küldött levelemet
a naptárodba
szánt
dolgozattál együtt azt hiszem eddig kaptad, most ide mellékelten küldök egy
másik küldeményt, melyben szintén vannak naptáradban felhasználható
dolgok, de vannak olyanok is, melyek a Bíró11 krónika érdekében a lapban lesznek közlendők. Hogy eziránt némi tájékoztatást adhassak a mellékelt
okmányokat
számolom.
I., II., III. okmány a Bíró ügyre tartozik, ha nyomatékosoknak
ítéled közöld. Töröknéi2 nyilatkozata
azáltal veszt érdekéből, hogy amint
Töröknek13
ide mellékelt eredeti levelével való egybehasonlításból
kitűnik, azon levele,
melyet mi a Polgárban14 közöltünk, ugyancsak Töröknek saját kezűleg írt levele, mert amelyire emlékszem, annak írása tökéletesen
egyezik az ide IV.
alatt mellékelt eredeti, s a hadparancsnokság által hitelesített levelének
írásához. Ez valamint az V. és VI. szám alattiak Török tanárnak 1849-i fogságára
vonatkoznak, s így jelen esetre csak az írás ugyanazonossága tekintetéből
felhasználhatók. De azt hiszem, hogy naptárodban igenis érdekes
kiegészítésül
124

szolgálhatnának
Török János biográfiájának
megírásához. Én ittlétem
alatt
igyekezni fogok az ő életleírásához adatokat szerezni, s azt egybe is állítani.
Mindenesetre ezen eredeti leveleket tartsd magadnál őrizd meg, mert azt
majd nejének, ki azokhoz, mint kegyeletes emlékekhez nagyon
ragaszkodik,
vissza kell szolgáltatnunk. Barátaimat, kik adatok gyűjtésében működnek, oda
fogom utasítani, hogy az adatokat egyenesen hozzád küldjék, válogasd ki kérlek azokat, melyek bizonyítékkal
bírnak, s közöld. Eddigi két
közleményünk
mindenfelé igen jól volt fogadva. Kérlek főleg arra ügyelni, hogy Molnárnak kezeid közt levő nyilatkozata mihamarabb napvilágot lásson, mert minden eddigi nyilatkozatok közt a legnyomatékosabb.
Nagy Lajos és tévedt nyilatkozata is ahogy hazakerül be lesz küldve.
Én mától számított 3 hétig a korondi fürdőn leszek, ha valami közlendőd lesz, kérlek ottan pár sorral felkeresni
barátodat
Orbán Balázst
4.
K. Papp Miklósnak
Pest, 1870. október 31.
Édes Miklósom!
Gondolhatod, hogy egy munka nyomtatását megkezdő és új szállásra költözködő embernek mennyi gondja, baja és futkosása van. Ez okon mind e mai
napig nem tudtam időt, nyerni arra, hogy téged egy levelemmel
megtaláljalak, s mert éltem egykedvűen, távol a nagy világ zajától és örömeitől, lak
odúm és a nyomda közt mozog, azért alig tudhatnék oly valamit írni, ami
egy hírlap szerkesztőre érdekkel
bírhatna.
Ma volt a 9 vértanú emlékének ünnepélyes leleplezése, mélyen, dacára
a nagy sár, s esőre borult időnek több ezren voltak jelen. A bús indulót
harsogó zene, s számtalan lobogókkal vonuló menet hovatovább nőtt, mint
a lavina, s mire a fekete lepelbe vont gránit obeliszkhez ért 6—10 OOO-re is
kinőtte magát. Vidacs15 egy mérges beszéddel, melyben a jelen
boldogtalan
viszonyokra
éles vágásokat mért, nyitá meg az ünnepélyt. Erre
Lendvay
Márton16 szavalta el Jókainak17 ez alkalomra írt nagyszerű költeményét,
oly
lelkesedéssel és oly szépen, hogy a tömeg többször önkéntelen
éljenekben
tört ki. Végre Simonyi,18 a festő szólott a polgárság nevében és a polgársághoz
a leg emelkedettebb
szellemben, buzdítva polgártársait, hogy azon
erényeket,
melyért ezek éltek, s mártírhalált szenvedtek, keblök szentélyébe megőrizzék, s,
hogy a szabadság szeretet szolidaritását, mi a nemzeteket naggyá teszi oltsák
be szívükbe. Ekkor lehullt a lepel a szép emlékkőről, melynek lapjára a
vértanúk neve, s haláluk napja aranyozott betűkkel van bevésve,
talapzatát koszorúk ékítek, s gyászos hölgyek öntözék könnyeikkel
azon nemzeti
emléket, melyet a magyar hölgyek gyöngéd figyelme hozott létre. Volt e
könnyező hölgyek közt, ki nem csak a haza áldozatait, hanem az atyát, testvért, vagy rokont siratta, s mi e könnyek mindenikéből a gyűlöletnek azon érzetét éreztük felcsírázni, mély a zsarnokság ellen kiirthatatlan sebzett szívünkbe.
Ím itt van rövid vázlata az ünnepélynek, de azt hiszem, hogy annak nem
sok hasznát fogod venni, mert a lapoknak részletesebb és jobb leírása bizonnyal megelőzi ezt és feleslegessé
teendi.
Kérlek édes Miklós, légy szíves e levelem vételével azonnal
utánanézni,
hogy a Kovács Áron,19 Bereczky László és Nagy Lajos20
nyilatkozatainak
125

eredeti kéziratát megkapjam, melyek, ha eltévedtek
volna, nagy baj lenne,
de ha semmiképpen nem tudnád kezedet rátenni, akkor küldd fel a Polgárnak azon számait, melyekbe azok megjelentek. De a lehető leghamarabb,
mert
körmömre égett a gyertya, s azokat mihamarabb át kell adnom az
ügyvédnek.
Azért kérlek, ne késsél.
A jövő vasárnapi Igazmondóban21 életleírásom és képem jelenik meg, miből pár száz példányt le fogok Udvarhelyszékre
küldeni szétosztásra.
Kísérd
te is figyelemmel, s ahol lehet lendíts lapodban az ügyen. Még hazulról mind
nem kaptam értesítést, s így nem tudom mikor lesz a választás, s hogy állnak akcióim. Ha jól, nem lehetetlen, hogy le fogok menni. Egy
programot
előzetesen is fogok csinálni, s kinyomatva leküldeni, mikor veled is közleni
fogom, hogy lapodban
közrebocsáthasd.
Válaszodat mihamarabb elvárja jó barátod
Orbán Balázs
Lakásom 3 pipa utca 11. szám, 7. ajtó.
Melléklem az ünnepély programját, melyen a vers is megvan.
5.
K. Papp Miklósnak
Pest, 1870. november 17.
Kedves Barátom, Miklós!
E hó 11-ről napozott leveledet Kovács Áron nyilatkozatának
kéziratával
együtt a tegnap kaptam csak meg, s így Kolozsvárról
5 napig jött,
mintha
nem vasút, hanem szegedi szekeresek hozták volna. Mármost még csak Bereczky és Nagy Lajos nyilatkozata
hiányzik. Ha ezeknek kézirata
mégsem
kerül, küldd fel kérlek a Magyar Polgár azon számait, melyekben
azok kiadva voltak, mert mindkettő azáltal nyer jelentőséget,
hogy Bíró
önvédeL
mében22 hivatkozik reájuk. Ügy küldd fel Bíró önvédelmének
egy
példányát
is, mert énnekem nincsen meg, az ügyvédnek pedig azt ismerni kell. Gondoskodni fogok arról, hogy úgy az Önvédelem, mint a Polgár számát
visszakapd. De felküldésével ne késsél édes Miklósom, mert időnk kevés. Az esküdtszéki tárgyalás ugyan nem e hó 29-én lesz, mint lapod mondja,
hanem
dec. 20-án, délelőtti 9 órakor. De az is közéig, s az ügyvédnek időt kell engedni az előkészületekre,
azért az önvédelmet
és a Polgár két számát
forduló postával várom.
Nagyon fogok örülni, ha a tárgyalásokra feljössz. Ha jobb helyed nincsen,
szállj hozzám, én szívesen látlak. Nagy kényelmet spártai magányom
ugyan
nem nyújthat, de a jó emberek kis helyt megférnek.
Tehát dec. 17. tájat
várok reád.
Ügyvédet még csak holnap veszek fel, reménlem, hogy Funtákot23
megnyerhetem.
S most magamat, s ügyeimet pártfogolásodba
ajánlja maradok
jóbarátod
Orbán Balázs
Lakásom 3 pipa utca 11. szám, 7. ajtó.
Udvarhelyszékről
kedvező kilátásokról kaptam értesítést. Azt írják, hogy
a nép nagyon kezd az én pártomhoz csatlakozni, s az urak, kik elein számba
se vettek, kezdenek ijedezni. A választás idejét még mind nem tudom, talán
még el sincs rendezve, s így aligha karácson előtt meglesz. Ennek
nagyon
örülnék, per sajtó perem miatt innen lemenni nem tudnék dec. 20—25.
előtt, s azért a választás korább megtörténte baj lenne. Megírtam
testvéreim126

nek, hogy, ahogy a választás határnapja tudva lesz, azonnal táviratilag
értesítsenek. Mindeddig ily értesítést nem kapván, reménlem, hogy a választás
újév után lesz, mert a kihirdetéstől a választásig legkevesebb 4 heti határidőnek kell lennie a törvény
értelmében.
Eszerint, ha a tárgyalásra feljössz, alkalmasint együtt fogunk leutazni, minek nagyon örülnék.
Utóbb átnézve a kéziratokat Nagy Lajosét is megtaláltam
és így csak
Bereczky Lászlóé hiányzik. Azonban igen jól tennéd, ha a Magyar Polgárbán megjelent összes, ez ügyre tartozó nyilatkozatokat,
vagyis a Polgár azon
számait, melyekben azok megjelentek, nekem felküldenéd, azért, hogy a lapokkal közölhessem, s azokat ügyállásom igazságáról meggyőzve a mellettem
való kedvező nyilatkozatra
bírjam. ígérem, hogy a lap számait a tárgyalás
után hiánytalanul vissza fogom neked szolgáltatni, s így, ha más példányod
nem lenne, a te gyűjteményedet
is felküldheted.
6.
K. Papp Miklósnak
Pest, 1870. december 9.
Kedves
Miklósom!
Mindenekelőtt
köszönetemet
nyilvánítom,
hogy követjelöltségem
mellett
becses lapodban oly meleg részvéttel jártál el. Otthonról kapott
értesítéseim
nagyon biztatók, s úgy látszik, hogy a siker biztosított lenne, főleg, ha pár
száz forinttál a szavazók beszállítása végett rendelkezhetném.
Eziránt azonban
itt nem sok reményt nyújtanak. Én mindenesetre el vagyok tökélve a választást megelőzőleg vagy két héttel lemenni, s az atyafiak közt egy körutat
tenni. De a választás még mind ez ideig nincsen kitűzve. Ezen halogatási politikát ugyan nem értem, de egy cseppet sem bánom, mert a tél hidege is
enyhül, mi a közlekedést könnyíti, s magam is, később, könnyebben
fogok
innen távozni, mert most munkám sajtó alá rendezése minden időmet igénybe
veszi, s személyes jelenlétemet elkerülhetetlenné
teszi.
A sajtóper iránt is értesíteni kívánlak, hogy ez elhálasztódott jövő év január hó végére (még a nap nincsen tudva), ugyanis az ellenfél
ügyvéde24
felszólított,
hogy az elhalasztásba beleegyezzem.
S én azt örömest
tettem,
mert még mind nem kaptam be némely várt adatot. Ügyvédem
Funták
Sándor lesz, s így jó kezekben van. ö nagyon biztat, sőt amint az ellenfél
ügyvédének szavából kivettem, ő maga sem sok reményt köt védencének piszkos ügyéhez. Meglátjuk mit hoz a jövő.
• Eszerint tehát a perrel a te felutazásod is elhalad, s így
reménlem,
hogy én foglak téged Kolozsvárt előbb meglátogatni, s majd mint
megválasztott képviselő veled fogok feljönni a sajtóper tárgyalására, ami annak előnyös eldőlésére mindenesetre nagy befolyással
bírna.
A Magyar Polgár szerkesztői személyzetének
boldog és örömteljes
ünnepeket kívánva maradok
jóbarátod
Orbán Balázs
Lakásom 3 pipa utca 11. szám, 7. ajtó.
7.
K. Papp Miklósnak
Lengyelfalva, 1871. július 9.
Kedves Miklós
Barátom!
Figyelmeztetlek
a Keletben25

megjelent

azon újdonságra,

amely

szerint
127

legidősebb gr. Bethlen János26 a héjjasfálvi—gyimesi
főútvonalra
miniszteri
biztosul neveztetett ki. Ez esetből Jónásm igen jó élcet csinálhat, azon slendrián modorra, amely szerint az utakat nálunk csinálják. Udvarhely széknek van
vagy 18 mfd postaútja, s, hogy abból egy talpalattnyi
államút sincsen, annak leginkább éppen legidősebb gr. Bethlen János a kovásza. Ki akkor, amidőn a székely követek ezen igazságtalanság és az államutakra rendelt 40 000
Ft-nak ily részrehajló felosztása ellen fel akartak szólalni, éppen légid. Bethlen János tette azon ellenvetést, hogy a már meglevő költségvetést
nem kell
felzavarni, hanem kérjenek a héjjasfalvi—csíkszeredai
főútvonalra
— mely
a vasúthoz is vezetni fog — államsegélyt, és adtak 8000 Ft-ot. Nem sok
ugyan, de ha azt faluk szerint kiosztják, mégis némileg helyre lehetett
volna
hozni az utat. Hanem akkortájt sürgősebb teendő volt a
követválasztásnál
a jobboldal érdekeit támogatni, s nem utat, hanem korteseket csinálni. Dániel Gábor28 úr tehát kinevezett egy csomó útbizost, kiknek az
útcsinálásról
ugyan semmi, legkisebb fogalmak sem volt, de akik a korteskedésben
mesterek voltak.
A 8000 Ft nem ment fel ezeknek főkirálybirói nagylelkűséggel
megszabott zsíros fizetéseikre, s most kineveznek miniszteri biztosul egy két mankón
járó nyomorék, vén embert, bizonyosan oly napidíjakkal,
amelyek
teljesen
felemésztendik
az útcsinálásra rendelt
államsegélyt.
Hogy legidősebb gr. Bethlen János, ki Erdély sorsát tévútra vezette,
hogyan fog ezen újabb hivatásának megfelelni azt előre képzelhetjük.
Mankón mászó ember egy oly helyen, ahová egy mozgékony,
tevékeny,
hegymászásra képes és szakképzettséggel
bíró egyén kellene. Ily útkészítési
rendszer mellett jó lenne, ha a Kolozsváron állítandó jogakadémiára
meghívnák
Nadart,29 hogy a léggömbök szerkezetéről és használási módjáról
előadásokat
adjon, mert az ilyen legidősebb emberek miniszteri útbiztossága mellett,
maholnap a lég gömbi közlekedésre leszünk
szorítva.
Szóval ezen, itt előadottakból Jónás, az ő humoros tollával sok, szép, épületes dolgot
összeírhat.
8.

K. Papp Miklósnak
Lengyelfalva, 1871. július 11.
Kedves Barátom, Miklós!
A tegnapelőtt írtam egy levelet hozzád, amelyben Jónásnak
figyelmébe
ajánlottam legidősebb gr. Bethlen Jánost, kit az új közlekedési miniszter úr a
héjjasfalvi—csíkszeredai
kőút kezelésére miniszteri biztosul küldetett le. Kormányunk félszegségét semmi sem jellemzi úgy, mint ez eset, amikor egy mankón járó nyomorékot nevez oly hivatalra, ahová mozgékony, fiatal ember kell,
s éppen azt, aki leginkább oka annak, hogy e vonal nem állam út. Különben
hiszem, hogy Jónás figyelmeztetésem
nélkül is megkapta a kinevezést
tudató
cikket a Keletben, amelyre difficile est satiram nem scribere.
Ugyanazon
levelemben
megírtam, hogy a medréből tegnapelőtt
kicsapott a
Nagy-Küküllő mily nagy károkat okozott. Az okozott károk még roppantabbak,
amint
első percre hinni lehetne. Fenyédtől le a szék déli széléig (a sárdi hídig) ami
széna kész volt elúsztatta, a gyönyörűen megtermett vetéseket lenyomta,
eliszapolta, s az utakat és hidakat annyira megrongálta, hogy 2 napig a posta
közlekedés teljesen felakadt, s ma is csak kiskocsin kaptunk leveleket és újságokat. De nem csak a Küküllő, hanem a Fehér-Nyikó, s minden más mel128

lékfolyója megáradt, s végtelen károkat okozott. A két Homoród ember emlékezet óta oly nagy sohasem volt, 'oly nagy mint most. S mivel az Olt áradata
miatt lefolyásuk gátolva volt, völgyeiket még most is víz borítja. A veszteség és romlás roppant nagy. A nép remegve néz Kerkápoly30 adó egzekúciójának elébe, amely könyörtelenül meg szokott jelenni, mint a halál, s vesz ott
is, ahol nincsen.
Múlt levelemben említém, hogy Székelyudvarhely
városában is nagyszerű
előkészületeket
tettek fogadásomra. 25 lovasból álló bandérium várt reám, s
a polgárság nagy tömege. De én arról előre értesítve nem lévén a rövidebb,
Nyikó menti utat választottam, s így elmaradt. Most azonban, mint hallom,
egy fáklyás zenével akarják azt helyrepótolni. Kérlek, légy szíves ezt lapodban egy kissé kiillusztrálva
felemlíteni.
Ide melléklem Ugrón Gáspárnak31 egy eredeti levelét, de mivel az egy
kissé hosszadalmas, s az ügye nem tartozó dolgok is vannak benne, azért azt a
túllapon rövidítve, de lényegét megtartva átírom. Légy szíves azt lapod közelebbi számában, a szintén mellékelt gyűjtőívvel és az én nyugtámmal
közreadni, az ide mellékelt levelet pedig Hamágyinak
elküldeni.
Nyugtatvány
A fenn kimutatott ötvennyolc o. é. forintot a fentebbi levél és gyűjtőív
kíséretében megkaptam, s amidőn a tisztelt adakozóknak
hálás
köszönetet
mondok, egyszersmind kijelentem, hogy azt kívánatuk szerint munkám kiadási
költségeinek
fedezésére fordítom, oly feltétellel azonban, hogy
Székelyföld
című munkámnak, azzal egyenértékű öt teljes példányát (I—VI. kötet) 5 udvarhelyszéki községnek, nevezetesen Szentábrahám, Felsősófalva, Bágy, Bögöz
és Fülének meg fogom küldeni.
Lengy elf alva, 1871. július 11.
Orbán Balázs
9.
K. Papp Miklósnak
Budapest, 1874. február 11.
Kedves Miklós Barátom!
Mindenekelőtt ki kell mentenem magamat, hogy felszólításodra nem feleltem úgy, miként magam is óhajtottam volna. De kedves Miklósom én egy nagyon beadósodott ember vagyok, mert amellett, hogy munkámba 5000 Ft-ig
belebuktam, a Szejkefürdőn,32 mely sajátom, építkezni is kezdtem. S ez úgy
kimerítette pénz erőmöt, hogy kénytelen vagyok téged 40 Ft-nyi nálad levő
adósságom iránt egy kis türelemre kérni. Azonban ígérem, hogy április 25.
tájat biztosan ki fogom fizetni.
A beszédekből, melyekből Kovács Áron kis emlékkönyvét
egybeállítani
akarjuk, a kéziratokat felküldtem volt hozzád. S otthonlétemben
mind vártam a revíziót azokból, de nem kaptam meg. Kérlek azért édes Miklós, légy
szíves mihamarabb azokat felküldeni nekem, mert vásárhelyi választóim engem okolnak a késedelem miatt. Ha még kiszedve nem lennének, vagy ha hamarjában kiszedetni nem tudnád, akkor kérlek, légy szíves a
kéziratokat
magokat felküldeni nekem, hogy itten nyomassam ki. Mert tovább már késnünk nem lehet. A nyomtatási költséget magam vállaltam át, s azt is csak
április hóban tudom fizetni. Azért, ha addig várni nem tudsz, vagy a füzetke
129

gyors kiállítására (egy hó alatt) nem vállalkozol,
kat, mert itt a nyomdában van hitelem.
Szívélyes üdvözlettel maradok jó barátod
Orbán Balázs
Lakásom Sándor utca 12. szám, kapu alatt

akkor

küldd fel a

kézirato-

jobbra.

10.

K. Papp Miklósnak
Budapest, 1877. július 5.
Kedves Miklós Barátom!
A Szejkén iszonyú kiadásaim voltak, a hideg fürdők átalakítása
többet
emésztett fél 4000 Ft-nál. Mint ismeretlen fürdőnél szükséges egy kis, de igazságos reklám csinálás. Azért, bízva barátságodban, s irántam tanúsított
jóindulatodban, azon szívességre kérlek fel, hogy szíves becses lapodban az ide
mellékelt rövid ismertetésnek helyet vszorítani. Nyugodt lehetsz aziránt, hogy
az abban leírtak mind az igazságnak megfelelők, s, hogy azok, kik e cikk által indíttatva éreznék magukat odamenteire, nem fogják azt
megbánni.
Én pár nap múlva szintén hazautazom, s a szünidőt a Szejkén fogom tölteni, honnan majd pár fürdői levéllel fogom szívességedet
viszonozni
igyekezni. Ha időd engedi indülj le, egy kis megedzés neked se ártana, én pedig végtelenül örülnék, ha pár hetet veled
tölthetnék.
Magamat továbbra is jóindulatodba ajánlva maradok jó barátod
Orbán Balázs
JEGYZETEK
1. K e l e m e n Lajos: Orbán B a l á z s levele a „Székelyföld leírása" ü g y é b e n
=
A z Erdélyi Múzeum Egyesület é v k ö n y v e az 1942. évre. Szerk.: S z a b ó T. Attila. K o lozsvár, 1943. Kiadja az Erdélyi M ú z e u m Egyesület. 320—323. 1.
2. K. Keresztesi P a p p Miklós (1837—1880) író, történet- é s újságíró, l a p s z e r kesztő, kiadó és laptulajdonos.
3. Orbán Balázs: Várhegy a F e k e t e ügy jobb partján = K o l o z s v á r i n a g y
naptár 1866-dik évre. Szerk. K. P a p p Miklós. II. évf. Kolozsvár, 1866. 66—69. 1. é s
Orbán Balázs: A Székelyföld l e í r á s a . . . III. kötet. Pest, 1869. 161—163. 1.
4. Sárdi István (1846—1901) festő. Az 1870-es é v e k b e n számos kolozsvári és
erdélyi vonatkozású rajza látott napvilágot.
5. Orbán Balázs: Az Ó - s á n c z szorosa = A M a g y a r P o l g á r n a g y n a p t á r a 1872dik szökő évre. Kiad. és szerk.: K. P a p p Miklós. III. évf. Kolozsvár, 1871, 106—119.
1. és Orbán Balázs: A Székelyföld l e í r á s a . . . VI. kötet. Budapest, 1873. 177—186. 1.
6. Bereczky László h o n v é d százados, a M a k k - f é l e ö s s z e e s k ü v é s b e n v a l ó r é s z v é t e l e miatt 1852. január 26-án letartóztatták, m a j d bizonyítékok h i á n y á b a n f e l mentették.
7. ö z v . Kenderessy Elekné, B o é r Nina (Anna) a székelyföldi n ő m o z g a l o m
egyik vezetője. 1852-ben letartóztatták. Két é v e l később előbb halálra, m a j d 10
évi várfogságra ítélték.
8. Molnár József gernyeszegi urasági tiszt, a székelyföldi p o s t a h á l ó z a t b a n
„aljárásvezető". 1852-es letartóztatását követően 5 évi v á r f o g s á g r a ítélték.
9. Bethlen Kata, árva (1700—1759) író.
10. Magyarfrata.
11. Bíró Mihály (1814—1881) kisgörgényi földbirtokos. A M a k k - f é l e ö s s z e e s k ü v é s székelyföldi szervezőinek árulója, Ignatz A. n é v e n a bécsi k é m s z o l g á l a t ü g y n ö ke.
12. Török Jánosné, G á l f f y Rozália a Habsburg-ellenes székelyföldi s z e r v e z k e dés résztvevője. 12 évi várfogságra ítélték.
13. Török János (1806—1854) református k o l l é g i u m i h i t t a n á r M a r o s v á s á r h e lyen, vértanú.

130

14. Magyar Polgár. Kolozsvári politikai napilap, a balközép, ill. a kormánypárt közlönye. Szerk. és kiad.: K. Papp Miklós. Megjelent 1867-től.
15. Vidats János (1826—1873) mezőgazdasági gépgyáros, politikus.
16. Lendvay Márton (1830—1875) színész.
17. Jókai Mór (1825—1904) író.
18. Simonyi Antal (1821—1904) festő, fényképész.
19. Kovács Áron (1823—1873) református lelkész. Az 1854-es postaréti kivégzéskor az elítéltek mellett volt, akik életük utolsó perceiben előtte nevezték
Bíró Mihályt árulójuknak.
20. Nagy Lajos a székelyföldi szervezkedés idején diák volt a marosvásárhelyi református kollégiumban.
21. Igazmondó. Politikai és szépirodalmi heti közlöny, előbb a baloldal, utóbb
a kormánypárt néplapja. Megjelent Budapesten, 1867-től. Szerk. és kiad.: Jókai
Mór.
22. Bíró Mihály: önvédelem. Marosvásárhely, 1870.
23. Funták Sándor ügyvéd, a Bíró contra Orbán sajtóperben Orbán Balázs
védője.
24. Füzesséry Géza (1831—?) ügyvéd, országgyűlési képviselő. Orbán Balázs
sajtóperében a vádló Bíró Mihály jogi képviselője.
25. Kelet. Politikai napilap, a Deák-, ill. a Szabadelvű Párt közlönye. Stein
János adta ki, szerk.: Szász Béla és Békésy Károly voltak. Megjelent Kolozsváron, 1870-től.
26. Gr. Bethlen János (1811—1879) politikus.
27. Jónás Lapja. Baloldali, kolozsvári népújság. Szerk.: Jónás, azaz K. Papp
Miklós. Megjelent 1873-ban.
28. Dániel Gábor (1824—1903) politikus, földbirtokos.
29. Nadar, családi nevén Félix Tournachen (1820—1910) francia rajzoló, író
es aviatikus.
30. Kerkápoly Károly (1823—1891) közgazdász, egyetemi tanár, pénzügyminiszter.
31. ügron Gáspár (1826—?) földbirtokos, az erdélyrészi balközép párt helyi
(Székelyudvarhely) pénztárnoka.
32. Szejke: Udvarhely megyei fürdő, Orbán Balázs birtoka, ahol nevezett
gyógyfürdő kultúrát létesített. Ma Székelyudvarhely része.
;

131

LIPCSEY ILDIKÓ

Gáli Ernő meghívása a keskeny útra
Mert szoros k a p u és k e s k e n y út,
a mely v i s z e n az életre, és k e v e s e n v á g y nák azok, a kik ezt m e g t a l á l j á k

Károli Gáspár nyomán: Máté evangélioma.

1. A

Gáli-jelenség

E portrévázlat az 1987-ben 70. életévébe lépő Gáli Ernőről, a Korunk egykori főszerkesztőjéről, kultúránk, magyarságunk őrzőjéről, az erdélyi polihisztorok utódjáról készült 1983-ban, egy nagyobb tanulmány „melléktermékeként", amikor a kutatómunka oltolsó „nem szeretem" fázisához érkeztem. A téma izgalmas volt, de nem mentes minden kockázattól: a nemzeti tudatról, a
rá ható tényezőkről kellett látleletet venni. Már menet közben kiderült: a különböző statisztikák, koordináták, határozatok, mélyinterjúk, tanulmányok,
publicisztikai írások eltérő képet mutatnak. Ilyenkor — egyébként nem rendkívüli helyzet az ember, az alkotó értelmiségi életében — két út között választhat. El lehet indulni a szélesebb és biztonságosabb úton, amelyen a zavaró
tényezők ritkás, s kellő kendőzéssel való tálalása biztosítja a látszatot, hogy
nincs is olyan nagy baj, mindenki nyugodtan hajthatja álomra a fejét — legfőképp a szerző. Vagy választani lehet a keskenyebb, és sokkal keservesebb
utat, ahol gyérülnek az optimista konklúziót szolgáló adatok, kevesebb a szemérmes elhallgatás, s amikor a szerző is gyanússá válik: nem rosszkedve motiválja-e a negatívumok fellelésében? Nem ellenséges magatartását leplezi
vele?
Hogy a „szerző" — jómagam — az utóbbit választotta, Gáli Ernőnek köszönhető (csak dönteni ne kelljen! felkiáltással ekkor emelve le restanciaként
sorakozó könyveit), akinek bensőséges hangú, őszinte, a kényes kérdéseket
nem megkerülő, hanem megkereső példája ösztönözte, hogy a keskenyebb és
keservesebb utat válassza, ha szűkebb értelemben szakmai, s ha tágabb értelemben: az emberi kiállásról van szó, ha már elkísérte azon az úton — kíváncsiságból — amely a nagyváradi polgári otthonból az illegális kommunista
mozgalomba vezetett; szolidaritásból: amely Buchenwaldba és vissza vitt; és
drukkalva, melyen kétséges volt, hogy sikerül megmenteni a demokráciát a
felszabadulás utáni nagy társadalmi változások során. Ez a magatartás olyan
méltóságot kölcsönzött Gáli Ernőnek, hogy semmilyen kényes ízlésű ember
nem fordul el tőle, amikor kimondotta: „én is vétettem" — hiszen kortársai
többsége szerint bűnös csak a kor volt, és tévedni is mások tévedtek. Példája
késztet arra, hogy ne hallgasson a szellem embere, sem ha füstölgő krematóriumokról, sem ha nemzetek, vagy ha csak egyetlen ember igazságáról van
szó, mert bármilyen kisebbség — legyen az vallási kisebbség, etnikai csoport
132

vagy nemzetiség —, vagy emberi egyed fenyegetettségében az egyetemes humánum van veszélyben, s ilyenkor nem a biztonságos szemethunyás, hanem
a felelősség kell, hogy minden lépést, cselekedetet, tollvonást vezéreljen.
És végül ő mutatta fel a habozás, a kényelmetlenség elkerülése miatti tétovázás eloszlatására végső érvként az Apáczai-modellt is — ismét csak személyre szólóan és mindenféle írástudó embernek: „Az utókor, amelyre nézve
te régi lész / minden szeretet és részrehajlás, gyűlölet / és irigység nélkül fog
ítélni. / Mindazokat pedig, kik a nagy tudat- / lanságnak a palástját
szőtték,
el fogja / átkozni. Végre azokat, akik a haladást ! készakarva megakadályozták
pokolra / szánja..."
Gáli évek óta tartó töprenkedésének oka a „tegnapi és mai önismeret"
jegyében az, hogy meggyőződése: a romániai magyar nemzetiségnek — egyenként és együtt — másfajta, új önismeretre van szüksége. Másokkal együtt
egyetért abban: ez olyan, a realizmus jegyével fémjelzett folyamat, amely a)
fegyelmezett önvizsgálat, b) művelődési folyamat, és c) tudományos megismerés, s ő azt mindkét síkon — a személyiségén és az össznemzetiségén — elvégezte. Kitűnő érzékkel talált rá az arany középútra, amely ezúttal az anyanyelvű művelődéssel és nemzetiségi törekvésekkel egyezik meg — mentesen a
nemzeti türelmetlenségtől ( = egyoldalú, beszűkült provincializmus), és a nemzeti közömbösségtől ( = felelősségvállalás nélküli felhőtlen szemlélődés). De úgy,
hogy az európai mértékkel méri magát és másokat, és az Apáczai-modell vonzásában a partikuláris és az egyetemes harmonikus, egymást kiegészítő és feltételező szimbiózusban él egymással.
A szociológus, filozófus, történész, szerkesztő és író a Korszerű
elkötelezettség című cikkében, A humanizmus viszontagságai (Bukarest, Politikai K.,
1972.). A tegnapi és mai önismeret (Bukarest, Kriterion, 1975.), a Nemzetiség,
erkölcs, értelmiség (Budapest, Szépirodalmi, 1978.) és A sajátosság
méltósága
(Budapest, Magvető, 1984.) című kötetében csak látszólag csapong egyik témáról a másikra. Mindig ugyanazokat gondolja és fogalmazza át újra és újra,
amikor 1. a korszerű nemzet-nemzetiségi
fogalomra keres választ; 2. a nemzetisége körében gyökeret vert eszmeáramlatok
után nyom,ózva- hatásfokukat
méri le; 3. az „öntsünk tiszta vizet a pohárba" felszólítással a közelmúlt történelmének újragondolására bíztat; 4. a nem,zeti önismeret keresését önmaga
identitáskeresésére
is kiterjeszti.
2. A romániai magyarság

mint

nemzetiség

A „Hamupipőke-sorsra" kárhoztatott nemzet-nemzetiség fogalom és kérdés
az utóbbi időben egyre többeket foglalkoztat. Gáli nagy tárgyi tudással, nemzetközi példákkal bizonyította: megbukott az a nézet, hogy különböző nemzetek egy olvasztókehelybe kerülve homogén államot hoznak létre, akár hatalmi szóra — lásd a nyugat-európai államnemzet koncepciót —, akár önként,
mint Amerikában, ahol a jóléti társadalom javaiért mondtak le identitásukról.
Napjainkban a szupercivilizáció uniformizáló tendenciájával szemben új nemzeti reformkorra csodálkozhatott rá a világ. Gáli Ernő a magyarság egyik szuverén gondolkodója, marxista iskolázottságú filozófus, nem hallgatja el, hogy
Marx és Engels tétele, miszerint a társadalmi fejlődés során a nemzeti-nemzetiségi különbségek eltűnnek — s amelyet a népi demokratikus országok
szolgai módon vettek át az 50-es években —, tévedés volt, és súlyos sebeket
okozott, mivel — ebből az elvből kiindulva — nem vettek tudomást a nemzeti-nemzetiségi sajátosságokról. Gáli Ernőnek a kérdéssel való foglalatosko133

dása azonban nem öncélú elmélkedés: benne a nemzetközi béke megőrzésének
biztosítékát látja, de nem vitatja el: mindez az illető ország belügye. (Joó Rudolf ellentmond ennek, mert szerinte adott esetben a nemzetiség hátrányos
megkülönböztetése visszahat az anyanemzetre, ott is belüggyé válik, ez viszont az államközi kapcsolatokat befolyásolja károsan. A fogalomalkotás bonyolult műveletét mind a mai napig nem zárták le a szakemberek.) A kiindulási
alap arra a kérdésre, hogy: „mi a nemzet?" — változatlanul a sztálini definíció.
Gálit — és minket is — természetesen a román és a romániai magyar kortársai válasza érdekelhette. A nemzetiség, mint fogalom, illetve annak meghatározása „a kultúra közösségében megnyilvánuló lelki alkat" szintén tisztázásra
vár és kísérleti stádiumban van — szögezi le rögtön. Makkai Sándor a magyarság tulajdonságainak korrekcióját „lelki megújulás"-sal akarta elérni;
Constantin Rădulescu — Mortunál a román nemzeti lelkület megtestesítője a
román paraszt volt. Gáli szintén elfogadja a „nemzeti lelkület" meghatározást,
de hozzáteszi: ez nemcsak a kultúrában, hanem a társadalmi-gazdasági tevékenységben is megnyilvánul. Constantin Vlad filozófus úgy fogalmaz: a nemzeti jelleg az anyagi és szellemi kultúra területén jut kifejezésre. A nemzetiség
esetében Kántor Lajos és Láng Gusztáv irodalomtörténészek a nyelvet, a művelődési hagyományokat, az irodalmat emelik ki mint meghatározó tényezőkét.
Eduárd Eisenburger, a romániai szászok képviselője szerint is a nemzetiség
kultúrközösség, s az „anya-mintára történő építkezésére" teszi a hangsúlyt.
Gáli Ernő álláspontja a nemzet, nemzetiség fogalom értelmezésében a
Mikó Imréjéhez áll a legközelebb: a román szakemberek sikerrel dolgozták ki
a nemzetfogalom korszerű elméletét, de a nemzetiségét nyitva hagyták — ez
tehát az érdekeltekre, az „együttlakó nemzetiségekre" magára vár. Mikó Imre
szerint a nemzetiség ismérvei a következők: a) A történelem folyamán összeforrott, tartós etnikai közösség, b) Saját országában nemzeti kisebbség és egy
más nemzettel és más nemzetiségekkel alkot államot, c) Akár önmagában vagy
szétszórtan él az állam területén, tagjait összekapcsolja: a közös nyelv, a közös
hagyományok, valamint a hagyományokban gyökerező kultúra, d) Sajátos
minőséget jelent. Ez az összetartás tudatában, tagjaik együttérzésében, nemzetiségük megtartásában, fejlesztésére irányuló akaratában nyilvánul meg."
Gáli természetesnek tartja a nemzettel közös igények mellett a partikuláris
érvényesülésének akadálymentességét (hagyományok ápolása, humán és reál
műveltsége fejlesztése, nyelve őrzése). Vonatkozik ez szerinte a.romániai magyarságra is, amely akkor tesz eleget a közös feladatokból a reá háruló rész
teljesítésének, há nyugodt és biztos efelől. Tehát a többségi érdeke is azt diktálja, hogy a többség ne akadályozza kisebbségét az egyenjogúság címszó alatt
összefoglalt jogai gyakorlásában. Gáli az RKP IX. kongresszusán hozott határozatra hivatkozik: eszerint úgy a nemzet, mint a nemzetiség előtt a jövő hosz-^
szú perspektívája áll — ismérvei is azonosak tehát a nemzetével. Szám szerint
kisebbségben él ugyan a magyarság a többségi nemzethez viszonyítva Romániában, de államalkató mivoltáról nem felejtkezhet meg. A közös nyelv, kultúra, hagyományok az együvé tartozás tudata kovácsolta őket eggyé, valamint
az a tevékenység, amely során őrzi mindezeket, illetve új tartalommal megtöltve magasabb szintre emeli. Mikó Imrének emléket állító tanulmányában
Gáli Ernő reményét fejezi ki, hogy a romániai magyarságot nem fenyegeti létében veszély. Elve, hogy a szocializmusban nem lehet antagonisztikus az ellentét a nemzet és a nemzetiség között, tehát a sokoldalúan fejlett szocialista
társadalom építésének mindenkire egyformán háruló kötelezettségén túl ter134

mészetes igény, hogy egyenjogúságuk gyakorlattá legyen. Ez mindaddig van
érvényben, mig a nacionalizmus nem lesz állampolitika, vagy történetesen a
nemzeti kisebbség vezérlő csillaga.
Gáli a létező status quo alapján áll, de a törvények nyújtotta lehetőségeket
még kiaknázatlannak tartja. Ha tanulmányköteteiben nem is követeli kifejezetten a kollektív jogvédelmük biztosítását, illetve egy olyan közjogi-érdekképviseleti intézmény felállítását, mint amilyen a Magyar Népi Szövetség volt
1944—1948 között, s aminek megvannak a lehetőségei a Nemzetiségi Dolgozók
Tanácsában is, nagy nyomatékkal húzta alá: „a puszta nemzetiségi lét nem cél
és nem érték. A nemzetiség holnapi távlatai azonban csak abban az esetben
bontakoznak ki bíztatóan, ha egyedeiben és közösségként a szocialista-humanista eszmények és értékek jegyében alakíthatja sorsát."
Merész párhuzamnak tűnhet, de a „nemzetiségi" modellje Gáli költői hevű
és hangvételű interpretációjában nagyon hasonlatos a Sütő-drámák
hőseihez:
Kolhaas Mihályhoz, aki nem nyugszik bele az integritása ellen irányuló merényletbe (modellje Kurkó Gyárfás, a romániai magyar nemzetiség politikai,
kulturális, gazdasági érdekképviseleti szervének, a Magyar Népi Szövetség elnöke) : Szervét Mihályhoz, aki a gondolkodási szabadság híve; s végül Káinhoz,
aki nem ismeri el a hatalom oldaláról jövő dogmákat, parancsuralmat, nem
mond le a megismerés lehetőségéről ( = szabad gondolkodás); nem törődik bele
a paradicsomból való kiűzetésbe ( = szabad cselekvés) és nem elégszik meg a
dicső, megszépítő múlt felemlegetésével, hanem azt vallja: az Éden előtte van
— vagy nincs —, de legyen rábízva a megismerés lehetősége!
3. „Kisebbségi és nemzetiségi

humánum"

A két világháború között, a kisebbségi létből adódóan, az értelmiség legjobbjai — Dsida Jenő, Fekete Tivadar, Kacsó Sándor, Kós Károly, Kuncz
Aladár. Makkai Sándor, Markovits Rodion, Tavaszy Sándor — a nacionalizmust a magyar—román barátság iránti elkötelezettséggel és a híd közvetítő
szereppel váltották fel. Áthatotta őket a meggyőződés, hogy a megmaradásuk
feltétele: szellemileg és erkölcsileg példát kell adjanak. Humanista és demokratikus magatartással a népek közötti testvériséget hirdették, újraértékelték a
múltat s a népért való felelősségtől áthatva nyitottá lettek körülményeikre,
így, ahogy Gáli tömören összefoglalja: amit elveszítettek a területeken, azt a
humánum birodalmában akarták visszanyerni.
Egyre kevesebb könyvtár őrzi az Erdélyi Fiatalok, a Hitel füzeteit, Makkai
Sándor, Imre Lajos, Tavaszy Sándor programtanulmányait — egyre kevesebben ismerhetik meg tehát első forrásból: kik voltak azok a transzilvánisták?
Mit akartak? Ezért is fontos és nélkülözhetetlen, hogy Gáli felidézi: Kós Károlynál a transzilvánizmus annyit jelentett: a táj, a közös múlt alakította ki
Erdély mindhárom nemzeténél a közös lelki alkatot. Makkainál az önrevízió
és az egyetemes humánum felé történő orientálódás együtt járt a különbözőség
tudatos mélyítésével. S mindketten — Kós és Makkai — vallották Bethlen
Gábor nyomán, hogy a magyarság útja a lelki megújulás, és az emelkedett
kultúrateremtés. Kacsó tömören azt vallotta, hogy a kisebbségi nép csak humanista politikát vallhat a magáénak. Gáli Ernő igen méltányosan viszonyul
ezekhez az eszmékhez, erkölcsi tartalmuk előtt fejet hajt, egyik-másik fogyatékosságához fűzött bíráló megjegyzéseit azzal indította útnak: akkor és ott, a
Trianon utáni történelmi helyzetben a transzilvánizmus polgári-értelmiségi
képviselői nemcsak híven fejezték ki a magyarság életérzését, hanem korunk135

ban is megszívlelendő mély emberi tartalmú, progresszív közösségi-kisebbségi
ideológiát teremtettek. A méltányosság azonban nem jár vaksággal, rámutat
arra is: bizony sok az illuzórikus elem (pl. a kisebbségi címszó alatt egybemosott társadalmi egység esetében), a minden valóságalapot mellőző fellengzőség a transzilvanizmusban, s az egész törekvés messze állt attól, hogy a nép
széles rétegeit megnyerő tömegmozgalomnak lehessen nevezni. Ez a MADOSZ
mozgalmában vált realitássá — véli Gáli. Ám ahogy ő kiigazította a transzilvánizmus képviselőit, úgy kell nekünk ez utóbbi állítást korrigálni. Igen, a
MADOSZ indulásakor valóban úgy látszott: az értelmiség, polgárság, munkásmozgalom képviselőinek közös eszmei-társadalmi elkötelezettségük alapján
megszületett az új erdélyi magyar progresszió mozgalma. A kommunista párt
szűkkeblűsége. az illegalitáshoz szokott titokzatosság, a mozgalmon belüli ellentétek, a Kominternben bekövetkezett események azonban elriasztották a haladó értelmiséget is, a magyar népi tömegeket is. Tömegmozgalomról, abban
az értelemben, ahogy Gáli is használja a szót, csak a MADOSZ utódja, a Magyar Népi Szövetség esetében beszélhetünk, de nem lehet ugyanezt állítani
egyáltalán a mindössze néhány száz MADOSZ-tagról.
Gáli Ernő a transzilvánizmus kulturális-etikai szférája helyett inkább a
Gaál Gábor-i társadalmi-kulturális közeget tartja a maga számára elfogadhatónak. A magyarságnak szerinte is nem csupán Erdélyben, hanem Romániában
is kell gondolkodni. (Ez az irányzat a Korunk folyóirat körül bontakozott ki
„romániaiság" néven.) Leegyszerűsítve azt mondhatjuk: az erdélyi gondolat
mögött Erdély autonómiájának, önállóságának gondolata húzódott — Gáli szerint: a magyarországi revizionista politikához való felzárkózás —, míg a romániaiság hívei elfogadták a trianoni határokat, s a magyarság kisebbségi helyzetét. Ám amit Tóth Sándor a transzilvánizmus
képviselőiről megállapított,
érvényes a romániaiság képviselőire is: a helyzettudat kialakításának szándéka
az irodalomtörténészek többségénél a kompara tisztikai módszer alkalmazásában, az íróknál, költőknél: a fordításban érvényesült. Méliusz munkásságát
mint „nemzetiségi realizmus" kísérte végig; Bretter György vezéreszméje pedig az „itt és mást" — volt. A filozófia nála az erkölcsiség hordozója, az ember tetteivel válik mércévé, s a kultúra ad formát a kollektív tudatnak. Kántor Lajos és Láng Gusztáv szerint az itt születű magyar irodalomnak a romániai társadalmi valóság az ihletője, valamint saját kisebbségi, ill. nemzetiségi
helyzete. Ezt ma sokan úgy értelmezik: el kell utasítaniuk a Magyarországon
megfogalmazott „kettős kötődés"-t, mivel ez az irodalom 1920-ban különvált
a magyarországitól s azóta is külön úton halad. Láng azonban világosan kimondja: bár mindkét vonás megkülönbözteti a magyarországi irodalomtól, ahhoz köti nyelve és a kulturális hagyományainak tágan értelmezett közössége.
Gáli toleranciáját igazolja, hogy szerinte a transzilvánizmus lényegében a romániaiság elődje volt, még akkor is, ha 1937-ben a Vásárhelyi találkozón kisebbségi humánum és szocialista humánum címen ellentétbe került a két
irányzat. Ezt igazolandó hivatkozik arra, hogy Makkai Sándor és Gaál Gábor
is Széchenyit tekintette eszményképének, s mellé állította Apáczai Csere Jánost, az erdélyi elődöt — hiszen mindkettőjük számára úgy volt érdemes
magyarnak lenni, ha azzal Európát is gazdagították. Ami napjainkat illeti, változatlanul érvényesnek tekinti Gaál Gábor koncepcióját, módosítani szeretne
azonban a fölfogás irodalomközpontúságán. Ezért ma a romániai magyar értelmiség legsürgetőbb feladata Gáli szerint az önmegismerés tudományos bázisának megteremtése. Alakíttassanak munkacsoportok az irodalom, néprajz,
136

szociológia, nyelvészet területén, hogy e keretek között modern módszerek alkalmazásával közelítsék meg, tárják fel az „önismeret legfontosabb dimenzióját": a változó valóságot; mutassák ki az együttélésből származó kölcsönhatásokat, s híven számoljanak be az évszázadok, a két világháború közötti
korszak és a dogmatizmus felszámolása utáni valóságról. Az emelkedett színvonalú gazdasági-társadalmi, tudományos-kulturális tevékenység mellett ez a
romániaiság új megfogalmazása, az értelmiségnek „itt és most" jegyében megfogalmazott komplex munkaprogramja.
Gáli Ernő az 1957-től újrainduló Korunk-ot attól a meggyőződéstől áthatva
szerkesztette, hogy az újfajta, korszerű, megőrző nemzetiségi önismeret megalapozásában nélkülözhetetlen: 1. ún. igényes marxista szociológia, 2. a nyelvés irodalomtudomány, 3. a néprajztudomány, 4. a történettudomány, ezzel
egy elhanyagoltabb területre, az erdélyi magyar tudományosságra irányítva a
figyelmet. Ö, aki az egyetemes vonatkozásokban is a különböző ideológiák,
humánumok közötti párbeszéd híve, természetes, hogy a folyóiratnál is azt a
szerkesztési módszert követte: „semmi sem fontosabb a nemzetiségi művelődés szempontjából, mint a többszólamúság." Személyes érdeme a különböző
tudományágakban fiatal magyar jelentkező értelmiségiek támogatása és kinevelése a lap körül.
4. „öntsünk tiszta vizet a pohárba"
Hogy miként töltötte be a magyar értelmiség hivatását a nemzetiségi sajátosságok és az egyetemes humánum érvényre jutásában, s hogy milyen mértékben őrizte szuverenitását, illetve kényszerült alkalmazkodásra az új történelmi helyzetben, azt Gáli ígérete szerint egy önéletrajzi esettanulmányban
szándékozik majd rögzíteni, amely a Korunknál eltöltött esztendőket fogná
át. Ehhez egyelőre az újragondolás szempontjait adta meg.
Balogh Edgár megállt azon a ponton, hogy a közelmúlt irodalompolitikai
tévedéseit napjainkban kell helyrehozni; Méliusz József egy lépéssel továbbment és rámutatott: az irodalmi dogmatizmus a politikai élet hasonló tendenciájának volt a vetülete; odáig egyikük sem jutott el — beleértve az ötvenes
évek magyarországi vitájának hozzászólóit —, hogy az újjal mutogatást mellőzve beismerje: igen, én is azok között voltam, akik az ötvenes éveket csinálták. Én is biztos voltam ennek vagy annak a kortársamnak, egyetemi tanáromnak, szerkesztőségi társamnak, barátomnak, elvtársamnak, ellenfelemnek
ártatlanságában, és mégis az elsők között voltam, aki ellene fordultam. Én
sem hittem, de mégis vállaltam. Én nem láttam, vagy éppen mindent láttam,
de nem tudtam, nem akartam kilépni, félreállni. Vasmarkában tartott a pártfegyelem, a félelem, a hatalom varázsa, vagy egyszerűen: nem voltam hajlandó
lemondani az előnyökről. A felelősség áthárítása helyett nem merte senki sem
kimondani: a kommunisták is felül kell vizsgálják az adott politikai helyzethez
való alkalmazkodásukat, illetve a sztálinizmus trónrasegítésében játszott szerepüket. Erre az igazán nagy lélekre valló szembenézésre — önismeretre —, a
múlt és jelen vonatkozásában Gáli Ernőt emberi és nemzetiségi mivolta, a demokrácia és a "szocializmus parancsszava kötelezte. Az egykori önmagával való
szembesítést, hogy tudniillik: „régebbi cikkeimet, tanulmányaimat átlapozva,
meg kellett állapítanom, hogy míg a Korunkban közölteket lényegében ma is
vállalom, az 1947—1957 között írottak közül csak nagyon kevéssel tudom magam azonosítani" — ezidáig neki volt bátorsága elvégezni, jóllehet erre, mint
a jövő zálogára, mindannyiunknak szüksége van.
137

Nem tudhatjuk — az SZKP XX. kongresszusa mellett — mi motiválta
1957—58-ban Gáli Ernő szembefordulását a felszabadulás utáni önmagával.
Nem tudhatjuk, de talán nem is lényeges. Illetve nem ez a lényeg. Nem érdektelen azonban emlékeztetni arra, — és ebben is eltért Románia a népi demokráciáktól —, hogy Romániában nem a moszkovita — idegen, zsidó származású
vezetőség —• vette át a hatalmat a kommunista pártban, hanem — igaz, hogy
csak 1952-ben — a román kommunisták hazai képviselői, közöttük is az értelmiségi Pătrăsţanuval szemben: Gheorghe Gheorghiu-Dej. Nem lényegtelen azt
sem tudni, hogy lévén a kommunista párt tagjai többségében nemzetiségiek:
magyarok, magyar zsidók, szerbek stb. már 1945-ben, az illegalitás éveinek
pártigazolásakor szempont volt, hogy román volt-e az illető, avagy nemzetiségi. S nem lényegtelen az sem, hogy 1949 és 1951 között, a párttagság felülvizsgálásakor, háromszázezer párttagot zártak ki, — a hivatalos verzió szerint is: karrieristákat, osztályidegeneket, szocdemeket, légionáriusokat és nemzetiségieket.
(Mintegy közbevetőleg jegyezzük meg: minden bizonnyal Páskándi Gézának nem a legjobb drámája a Medvebőrben, de Románia belpolitikai képletéről négis ez ad legpontosabb képet. A darabban 1949-ről van szó, amikor a
népi demokratikus országok szakítottak Jugoszláviával, és Romániában a nemzeti aránytalanság javítására a szerb, magyar kommunisták sorait igyekeztek
megritkítani — kizárással. A szerző azonban a lehető legegyszerűbb eszközökkel — úgy is mondhatnók: a korra jellemző realista módon — jelzi, a folyamat még nem ért véget: az egykori zsidó származású illegalista, moszkvai
emigráns, 1949-ben politikai bizottsági tag, hiába változtatta nemzetiségét és
nevét románra, örökre nem bújhat el új neve mögött, és 2-3, legkésőbb 8-9
év múlva úgyis rákerül a sor.)
A Gáli Ernő iránt érzett tisztelet megakadályozza, hogy a megtett útja
illusztrálására, magunk is rosszkedvűen, hosszabban időzzünk azoknál az írásoknál, amellyel, akárcsak Földes László, nem vállal közösséget — hiszen ezek
nyelvtől és nemzetiségtől függetlenül alig különböztek az ezekben az években
született rosszul sikerült, torz vagy egyszerűen átkozmetikázott szellemi termékektől.
A Rajk-per idején arról cikkezett, hogy nem szabad feladni az éberséget
azokkal szemben sem, akik a munkáspártokban akarják átmenteni magukat,
de azokkal szemben sem. akik, mint Mikó Imre, Ligeti Ernő a magyar nacionalista politikát szolgálták ki. A magyar revíziós gondolat támadt fel az
egykori Gáli szerint a felszabadulás után Romániában a „független Erdély",
„tiszta demokráciát", „önkormányzatot" jelszavak leple alatt is. Lucáék • félreállítása után, 1952-ben a kolozsvári egyetemen a polgári elemeket szólította
fel, hogy adják fel pozíciójukat. 1957—58-ban Kallós Miklós mellett vezette
a támadást a revizionizmus ellen. Kallós az „írástudók felelőtlensége" című
írásában azt elemezte, hogy milyen szerepet játszott a budapesti Irodalmi Üjság az 56-os eseményekben, s az értelmiséget ebben egyértelműen felelősnek
ítélte; Gáli Ernő cikke az „írástudók hűsége" címet viseli, s Kallóshoz hasonlóan értelmiség-ellenes. Indoka: nem azok feladata vezetni a társadalmat, hanem a párté. Idézzünk azonban 1983-ban megjelent gyónásából: tévedhetetlennek hittük magunkat: a világforradalom lebegett szemünk előtt, s ami közelebb volt, az embertelenség, nem mérte be szemsugarunk. „A jövő letéteményesei, a kiválasztottak mi vagyunk — hamis tudatból támadt mindenfajta
kultusz és az, hogy egyedül mi vagyunk a történelem cselekvő a l a n y a i . . . s
138

aki utunkban áll, a múltat próbálja a napfényes jövővel szemben előjogaiban
megtartani... A baj ott volt, hogy hamis szembesítéssel, minden velünk
szemben megfogalmazott bírálatot, minden fenntartást eleve reakciósnak, fasisztának bélyegeztünk, és mint ilyent elvetettük. Központosítás, fegyelem, a
demokrácia érvényesülésével már bajok v o l t a k . . . úgy éreztük egy olyan totalitás részeiként cselekszünk, amelynek mindent szabad . . . önelégültségünkben nem számoltunk sem a hatalom kísértésével az intézmények elidegenedésével, sem az elméletileg igazolt monopóliumok csapdáival" — írja „A sajátosság méltósága" című kötetében. Való igaz: csoportok, osztályok, sőt nemzetek
egyéni elbírálást mellőző kiiktatása odáig vezetett, hogy a gyanakvás a szövetségeseket is letaglózta. A hatalom gyakorlói tévútra vitték a gazdaságot,
társadalmat, kultúrát, miközben a kiválasztottak felsőbbrendűségével élvezték
és őrizték kiváltságaikat. Ma azonban a történelmi tapasztalat arra inti Gálit,
hogy megállapítsa: a kép sohasem úgy néz ki, hogy egyik oldalon minden napifényes, a másikon mindenre árnyék borul; egyiken a jó, a másikon a rossz
áll; a testet öltött ige: a marximus, és a dekadens polgári ideológia; a szocializmus tiszteletre méltó eredményei és a kizsákmányoláson alapuló nyugati
kapitalizmus, hanem mindez egy időben, egy helyütt, mint ahogy az emberben
egyszerre megtalálhatók a jó és a rossz tulajdonságok, úgy érvényes ez minden
cselekedtére, mindre, ami tőle származik.
5. A

peremszemélyiség

Gáli Ernőnek azonban nemcsak mint társadalmi alanynak, hanem önmagával szemben is voltak tisztázni yalói. E folyamat során megnyilvánuló objektivitása, vállalásai és elkötelezettségei iránti hűsége példává tette hazájában
és azon kívül.
Az első világháború után Romániában befejeződött a közel nyolcszázezer
főnyi zsidóság emancipációja. A népszámlálások alkalmával vagy románnak
vallották magukat, vagy az állam őket is, akárcsak a magyarokat, szászokat az
ország egyik nemzetiségeként kezelte; önálló politikai pártot alakíthattak,
nemzetiségi — nyelvi — vallási alapon iskolákat, sport-, művészeti, szakmai
egyesületeket tarthattak fenn. Ám ahogyan az 1910-es népszámlálás alkalmával
a 170 000 főnyi erdélyi zsidóság 73 százaléka, úgy 1920 után csaknem ugyanennyien magyarnak vallották magukat.
Szülővárosa a jellegzetesen soknemzetiségű — magyarok, románok, zsidók,
szerbek, svábok, örmények lakta — Nagyvárad, az erdélyi városokra jellegzetes hársfasorokkal, nemcsak Ady városa, kereskedők, művészek, polgárok otthona, hanem a fejlődő munkásosztály és munkásmozgalom városa is volt.
Marxista műveltségét a polgárgyerek itt, majd a legendás Antal Márk, a kolozsvári Zsidó Gimnázium tanárának szemináriumain sajátította el Mikó Imrével, Rohonyi Vilmossal, Jordáky Lajossal együtt. A Gaál-féle Korunk, a
MADOSZ, az Erdélyi Enciklopédia, a Munkás Athenaeum avatta a baloldali
mozgalom képviselőjévé.
A hivatalos Magyarország bemutatkozása 1941-ben és 1943-ban, az északerdélyi két kommunista per alkalmával végleges konzekvencia levonására
késztette a polgári demokrácia és a baloldal képviselőit, így Gáli Ernőt is.
A doni katasztrófa a magyar történelem fekete lapjai voltak; a magyar zsidóság szenvedései azonban kitörölhetetlen nyomot hagyott abban, aki túlélte;
generációk múlnak el, míg a megtörténtek emléke egyáltalán feldolgozható,
139

felejthető, míg a zsidóság és a kereszténység közötti szakadék áthidalható
lesz, míg utóbbiban a lelkiismeretfurdalás csillapodik.
Akik visszatértek a haláltáborokból — írja Gáli — minden elégtételt jogosnak éreztek. Az átélt megaláztatások érzéketlenné tették a hasonló megaláztatást átélt emberekkel szemben; nacionalizmust és fasiszta veszélyt láttak mindenben, ami csak a nemzet érdekét és javát szolgálta volna. Tűzzelvassal irtottuk a múltat, és kiirtottunk értékeket is, s nem vettük észre, hogy
a vezetés és a nép útja elvált egymástól — fejezi be gyónását Gáli Ernő.
Sorsa, helyzete nem egyedi — ezt bizonyos összefüggésben maga is megemlítette. A megkésett gazdasági-társadalmi fejlettségű Kelet-Európában a
zsidóság áhítattal gondolt arra, hogy a nyugat-európai társadalmakban a polgári forradalom óta fokozatosan emancipálódott a zsidóság, életrevalósága
folytán a kapitalizmus fejlődéséhez jelentős mértékben járult hozzá. A középkori gettó egykoron elkülönített, elkülönült világából, majd a 19—20. század
elejének zárt vallási és rokoni világából másokkal együtt vágyakozás hatotta
át egy tág, nemzetközi közösség felé, amely megszünteti a faji-vallási-társadalmi különbségeket, s egy szorosabb rokonságot ad cserébe: az előítéletektől
mentes, egyenlőségben boldogító közösséget, amelynek már neve is volt: a szocializmus. (Valter Benjamin, akinek Tordai Zádor felejthetetlen szépségű tanulmányban állított emléket, ezzel magyarázza a kelet-európai zsidóság vonzódását a marxizmus iránt.)
S miközben helyzetéből adódóan Gáli sokkal érzékenyebben fogja föl:
miként válhat valaki kiszolgáltatottá, majd diszkriminációt elszenvedett üldözöttből a hatalom birtokosává, majd ismét üldözötté, annyi kényes kérdés
után az elől sem térhet ki, hogy ne vallana a baloldali zsidóság és magyarság
felelősségéről a személyi kultusz hatalomra juttatásában.
Gáli Ernőnél a zsidóság nem olyasvalami, aminek csak a négy fal biztonságában lehet adózni, vagy, mint a családban a bukott lányt, szégyellni kell.
Nála ez kötődés-kötelesség-kötelezettség, és olyan sajátosság, mint Németh
Lászlónál a „minőség", a transzilvánistáknál a „kisebbségi humánum", Fábry
Zoltánnál a „muszáj emberség". Azonosságát keresve tehát a zsidósággal és a
magyarsággal találkozott, mindkettővel azonosult, ha kell a kettős kisebbségi
sorsot is felvállalja. Ebben szerepe volt az erdélyi nyitottabb, az anyaországi
„urambátyámos", fennhéjázó társadalomnál demokratikusabb, a vállalásokat,
személyiség döntését tiszteletben tartó hagyományainak, ahol már a két világháború között nagy szerepe volt a zsidómagyar — a kifejezés Makkai Sándoré
— polgárságnak és értelmiségnek a magyar kultúra ápolásában, s akik magukat vallhatták, ha úgy tetszett, egyszerre zsidónak, magyarnak, polgárnak
vagy baloldalinak. (Ez az antiszemitizmustól mentes magyar társadalmi mentalitás Romániában szerencsésen átöröklődött napjaink társadalmi rendszerére.)
Gáli Ernő azt vallja: a személyiség vállalásai akkor emberszabásúak, ha
abban a szabadság jut érvényre; a folyamat az autonómia irányában játszódik
le; az elkötelezettségek között válogatva az önmagunkra találás útja egyengetődik. „A kollektív azonosság vállalása nem sérti, hanem elősegíti az önmagunkkal való azonosságunk megtalálását, a hűséget önmagunk iránt." Amit
általában állít, azt magára is vonakoztatja: önmagát peremszemélyiségnek
tartja, olyan valakinek, aki két kultúra vonzásában él, a korábbit, amelybe
beleszületett, hagyományaival — esetleg rítusaival — őrzi, és az utóbbit, amelylyel találkozott szintén beépítette személyiségébe, asszimilálta. Egyikről sem
140

akar, nem tud lemondani. Ez a kettős kultúra egyrészt többlet, másrészt kettős
elkötelezettség; nagyon hasonlatos a nemzetiségek kettős kötődéséhez, amely
kétszeres ráadásul: először a sajátoshoz és az egyetemeshez kötődik, másodszor
az országhatáron belül élő és az anyanemzet magyar hagyományaihoz.

141

Móricz Zsigmond, a N/ugat szerkesztője
levelezéséből
A Petőfi Irodalmi Múzeum 1985-ben kiadta Móricz Zsigmond, a Nyugat
szerkesztője válogatott levelezését. A nagy író, mint tudjuk, 1929 decembere
és 1933 februárja között szerkesztette századunk első felének legjelentősebb
magyar irodalmi folyóiratát. A most közreadott levelek — melyeknek feltétlenül helye lenne a gyűjteményben — a kötet nyomdába adása után kerültek elő az író hagyatékából.
A hat levél közül öt Móricznak a Nyugat 1931. márc. 1-jei számában publikált Az irodalom és a faji jelleg című vitacikkéhez kapcsolódik. Az előzményekről röviden annyit, hogy 1931. febr. 10-én Hegedűs Lóránt előadást tartott a Cobden szövetségben. Bírálta Császár Elemér Irodalmunk nemzeti jellege című, 1929-es tanulmányát, és védelmébe vett Ady Endre költészetét.
Erre reagált Szász Károly és Négyesy László a Budapesti Hírlapban, elutasítólag. Móricz Zsigmond említett írásában védelmébe vette Hegedűs Lórántot.
Cikke — szándéktalanul bár — elindította irodalmunk egyik leghíresebb vitáját: polarizálta, állásfoglalásra késztette a haladás és a konzervatizmus híveit. (A sajtóvita bibliográfiai adatait lásd a 2. számú levélben.) A vita idején többen egyetértésükről biztosították Móricz Zsigmondot. Kötetünkben közöltük — többek között — Darvas József, Földessy Gyula, Gulyás Pál, Koroda
Pál, Kun Zsigmond, Oláh Gábor és Szenteleky Kornél, valamint néhány ifjúsági csoport, így az Erdélyi Fiatalok, a Prágában Tanuló Magyar Egyetemi
Hallgatók, továbbá a budapesti Képzőművészeti Főiskolások Móriczcal szolidáris levelét, illetve az író válaszát.
Néhány megjegyzés az újabb levelekhez:
1—3. Az Ifjúsági Faluszeminárium és a Bartha Miklós Társaság levelére
a két közösséget azonosnak tekintve válaszolt Móricz Zsigmond. (Az ő leveleinek gépírásos másolata került elő a hagyaték feldolgozása során, az aláírás
ezért hiányzik.) Bizonyára nem értesült arról, hogy Fábián Dániel vezetésével 1930. október 31-én a progresszív baloldal képviselői kiléptek a Bartha
Miklós Társaságból. Fábián Dániel, a Társaság korábbi ügyvezető elnöke Móricz Zsigmond elkötelezett híve volt. A Társaságból kiválva 1931 tavaszán
Ifjúsági Faluszemiuáriumot szervezett volt tagtársai és új barátai részére. Ez
ideig csak az 1931. március 20. és április 17. között tartott előadássorozatukról tudtunk, amelyen a jeles szociológus, Braun Róbert elemezte a falu lélektanát és társadalomrajzát. Móriczhoz írt levelük fontos adalék a Faluszeminárium történetéhez.
A Bartha Miklós Társaságnak volt ereje a megújulásra és soraiból kiküszöbölte a jobboldali elemeket. Móricz Zsigmondot már ez a legjobb hagyományaihoz méltó egyesület köszöntötte.
4—5. Az Eötvös Kollégium 1931. április 10-i kézírásos levelét Horváth
József fogalmazta meg. Az aláírók kitűnő költők és jeles tudósok lettek, be142

mutatásukra nincs szükség. Szolidaritásuk annál inkább értékes, mert — mint
jelzik is — lényegében a saját (konzervatív szellemű) professzoraik ellen
irányult.
6. Az időrendben közreadott utolsó dokumentum Németh László lektori
jelentése a Nyugat Színpadi Osztálya részére. Móricz Zsigmond több tervet
is kidolgozott — s részben meg is valósított — a Nyugat kiadásának rentábilissá tételére. Ezek közé tartozik az általa 1931. október 16-án alapított ügynökség Fs. Tehetséges fiatalok színdarabjait kívánta megvásárolni és — átdolgozás után — elősegíteni bemutatásukat. A beküldött darabok lektora Németh
László lett. Az ő 1932. február 13-i, levél formájában írt bírálatát közöltük
a kötetben. A most előkerült 1931. november 19-i jelentés minden bizonnyal
az író legelső ilyen jellegű írása. Biztos ítélőképességre vall, hogy felfigyelt
a pályakezdő Háy Gyula tehetségére. Háy Gyula valószínűleg az 1955-ös Sorsok és harcok című kötete előszavában Boarding-house néven említett 1929—
30-ban írott első komédiáját küldte be a Nyugat színpadi osztályára. Tábori
Terka Athénból juttatta el leveleit és írásait Móricz Zsigmondhoz. Két vallás
közt című novellája meg is jelent a Nyugat 1930. április 16-i számában.
TASI JÖZSEF
1.
Igen Tisztelt Mester!
Az Ifjúsági Falu-Szeminárium tagjai dühvel és fiatalságuk minden utálatával szemlélték azt az undorító hajszát, amelyet egyes „díszmagyar urak"
zsebük megtöltésére, ostoba hiúságuk kielégítésére rendeztek ön ellen bizonyos „keresztény és magyar"
napilapokban.
Amidőn alulírottak ezeket az otromba támadásokat felháborodással utasítjuk vissza, ugyanakkor szeretetünknek,
magyarságunknak
minden erejét
és melegségét, egy új társadalomért vívott és vívandó harcunknak
lankadatlan hitét lobogtatjuk ön felé s kérjük, hogy minden harcát, amit ebben
a bomló társadalmi rendszerben megharcolt a magyar fiatalságért, még keményebben, még rendületlenebbül folytassa, mert hiszen mégis csak az győz,
mégis csak az az igaz, aki mellett egy új világot akaró és látó fiatalság áll.
Az ítéletünk pedig ebből az alkalomból Gyulai Pál szavaiban
éledjen
újjá azok felett, akik szertelen ostobaságukban és tehetségtelenségükben
az
On életét és művészetét akarták kikezdeni. Ez az ítélet így szól: „... De vajon
megszűnnek-.e nemzeti hibáink és fogyatkozásaink,
politikai és társadalmi
tévedéseink, ha takarjuk vagy eltagadjuk? Csak idegenektől halljunk-e igazat
s a költőt udvaronccá aljasítsuk-e, hogy csak hízelegjen nemzeti
hiúságunknak? Vajon van-e valódi költői mű, mely nem emeli az arányokat s nem összpontosítja a lényegest, akár jellemet rajzoljon, akár cselekményt alkosson?".. .
A Dódó főhadnagy semmi esetre sem, de Milotay István újabb „termeivényei" sem.
Igaz szeretettel, mélységes ragaszkodással maradunk az ön oldala mellett
az Ifjúsági Falu-Szeminárium
nevében.
Budapest, 1931. március 20.
Madarassy Mayer Imre, dr. Fábián Dániel, Lakatos Péter Pál, Ihász
Sándor Béla, dr. Czövek János, Huber Ferenc, Czövek István, Arany
Károly, Olt Károly.
143

2.
A Bartha Miklós Társaság 1931. március hó 23-án tartott rendkívüli választmányi ülésének határozata
Móricz Zsigmondnak
tisztelettel
nyújtja a Bartha Miklós Társaság
döttsége

átkül-

A Bartha Miklós Társaság 1931. március hó 23-án hétfőn este a Múzeum
kávéház különtermében rendkívüli választmányi ülést tartott a Móricz Zsigmond ellen indított támadások ismertetésére és a társaság álláspontjának
lerögzítésére.
A rendkívüli választmányi ülésen előadó-elnök ismertette a támadás kiindulásának előzményeit, majd figyelmeztetve
a választmány tagjait, hogy minden előítéletet és elfogultságot félretéve pusztán csak a tiszta igazságot
tartsák szemük előtt s úgy alkossanak majd tárgyilagos véleményt,
felolvasta
a polémia egész anyagát. Mégpedig nevezetesen: Móricz Zsigmond
„Irodalom
és a »faji jelleg«", a Nyugat 1931. március hó 1. sz.-ban megjelent
vezércikkét, Négyesy Lászlónak „Szellemi életünk torzképe, Válasz Móricz
Zsigmondnak" c., a Budapest Hírlap 1931. márc. hó 8. sz.-ban megjelent válaszát, Móricz Zsigmondnak erre írt, „A magyar lélek válsága és a nemzeti
irodalom
kötelessége" c., a Nyugat 1931. márc. hó 16. sz.-ban megjelent
vezércikkét,
valamint a következő cikkeket: Milotay Istvánnak „Az emberiség és az okosság" c. cikkét (lásd: Magyarság. 1931. márc. 15. sz.), a 8 órai újság 1931. márc.
17. sz.-ban a Petőfi Társaság díszüléséről a következő címmel megjelent
cikkpt „Minden más hazában a közvélemény vihara elsöpörné azt az írót, aki
a nemzete ellenes propaganda szolgálatába áll. Pékár Gyula éles és elítélő
beszéde Móricz Zsigmond ellen a Petőfi Társaság márciusi díszülésén"; a Pesti Napló 1931. március hó 17. sz.-ban „Móricz Zsigmond nyilatkozik az ellene
intézett támadásokról" c. cikket, a 8 Órai Űjság 1931. március hó 18. sz.-ban
„Hogyan fogadta Pékár Gyula kultuszállamtitkár
korában Móricz
Zsigmondot" c. cikket, a Népszava 1S31. március hó 22. sz.-ban Jenő József: „Móricz
Zsigmond és a nemzeti gondolat" c. cikket, és végül ismertette a Budapesti
Hírlap 1931. március hó 22. sz.-ban Négyesy tanítványainak
Négyesyhez
írott
levelét, amely cikkek felolvasásával és ismertetésével a választmányi ülés megtartásáig megjelent egész vitaanyagot a választmányi ülés minden tagja megismerhette.
A rendkívüli választmányi ülés a pro és contra cikkek nyers
valóságában
való megismerése és alapos mérlegelése után a Móricz Zsigmondot ért támadások fölött megdöbbentő csodálkozásának adott kifejezést s egyhangúlag a
következő határozatot hozta:
A Bartha Miklós Társaság rendkívüli választmánya a Bartha Miklós Társaságba tömörült fiatal magyarság nevében tiltakozik azon tendenciózus és
modortalan támadás ellen, amely a magyarság legkimagaslóbb és a közvélemény ítélete szerint legértékesebb íróját érte, s különösen tiltakozik a Petőfi
Társaság elnökének brutális hangja és a közvélemény
megtévesztésére
irányuló beállítása ellen, amely beállítás oly kifejezéseket ad és magyaráz bele
Móricz Zsigmond 1931. március hó l-jén a Nyugatban megjelent
„Irodalom
és a »faji jelleg«" című vezércikkébe, amelyek ott nincsenek s amelyeket
jó144

hiszeműleg gondolkozó és olvasni akaró ember abból soha ki nem olvashat, de
amit végül éppen Móricz Zsigmondról feltételezni és kijelenteni nemcsak
rosszhiszemű korlátoltság, hanem köznevetség is. Móricz Zsigmond nem szorult rá s méltóságán aluli is volna, hogy éppen a Petőfi Társaság elnökével
szemben bizonyítsa magyarságát, millió példányszámban elkelt közel félszáz
tősgyökeres magyar műve áthatolhatatlan páncélként ver vissza minden ilynemű támadást s gyűlöletszítást. Móricz Zsigmond az újjáéledő magyarság forrása, a magyar fiatalság szemét kinyitó és tanító atyja, vezető és összefogó kéz,
amelyben egyesül a világon bármerre szétszórt fiatal magyarság érzülete és
szíve: a Csonka-Huzában; az elszakított területeken, ahol a fiatal magyarságot éppen Móricz, Ady és Szabó Dezső szellemisége ihlette és szervezte meg
az elnyomással szemben aktív magyarrá, teremtő-építő, szociális, összefogó
és harcos magyarrá, a tiszteletet érdemlő honfibús, de passzív magyarság
helyett.
Éppen ezért tiltakozunk az ellen, hogy a Petőfi Társaság elnökének tendenciózus és helyt nem álló vádjait a „Magyarság" főszerkesztője még megtetézze,
és Móriczot magyarságában folytatólagosan támadva, a 12. órában elhangzott intő szózatát „feszítsd meg"-gel köszöntse. Különösen csodálatos, hogy
éppen az a főszerkesztő teszi ezt, aki húsz év múlva ébredt rá arra; amit Móricz Zsigmond már azóta hirdet: a magyar parasztkultúra
szükségességét,
a magyar parasztság gazdasági és szociális felemelését.
Jól ismerjük azonban már e támadásokat, amely pár félremagyarázhatatlan mondatba kapaszkodik bele, azt csűri-csavarja s olyanokat állít, amit
Móricz Zsigmond sohsem állított, s saját beállítása ellen hadakozik Móricz
szájába adva azt, cikkét elferdítve, kiforgatva, hamis következtetéseket
vonva
s közben eltereli a figyelmet Móricz cikkének lényegéről,
tendenciájáról,
amellyel a Bartha Miklós Társaság száz százalékig azonosítja magát.
Egy végig nem harcolt harcnak a felújulása ez, egy befejezetlen harcnak,
amit Ady Endre indított meg s elrendeltetésszerű elhivatást látunk abban,
hogy éppen akkor, amikor a legsivárabb s legkétségbeejtőbb
poshadtságunk,
évtizedek múltán a Nyugat hasábjain újra megszólal Ady Endre szelleme:
„Vagy lesz új értelmük a magyar igéknek
Vagy marad régiben a bús, magyar élet."
Ugyanez a hang az, amit Móricz Zsigmond megütött, hivatásszerűen, sorsszerűén, és mi köszöntjük érte és üdvözöljük érte!
Végre!
És ugyanaz a hang szólalt fél ellene, amelyik évtizedekkel ezelőtt, ugyanaz a hang s a harc ugyanaz.
Még a módszer is régi: ahogy a katasztrófát jelző a „leghatalmasabb és
legtisztább faji ösztönt" képviselő Ady Endrére az illúziókban ringó öntömjénezés korszakában „az illúziók jólszervezett őrei reáborítok a magyartalanság égető Nesszus-ingét" — mondja Szekfű Gyula — nemzetellenesség eltemető vádjával sújtva a pusztulásunkat előre látó és erre figyelmeztető ősmagyar költőnket: a módszer a régi, az öntömjénezés új korszakában, feledve
háborút, Trianont, forradalmakat, mintha mi sem történt volna, a vádaskodók a 30 milliós magyarság illúzióködében ringatózva, nem hallják az új idők
szellemét és követelményeit s ugyanúgy a nemzetárulás és nemzetellenesség
vádjával illetik a nemzet új feladataira figyelmeztetőket, mint ahogy azt Ady
Endrével tették. Még a módszer is a régi.
145

A támadás pedig most jó valakit ért. Oly valakit, akiről a felhozott
vádak
feltevése is merő képtelenség, s tanulságosan láthatja belőle most a magyarság, hogy a boldogulásáért küzdő Messiásait a magukat prófétáknak
kikiáltottak készek
megfeszíttetni.
Kérjük pedig mostan Móricz Zsigmondot: tekintsen táborára, hívei nagy
seregére. És tekintsen arra a kétezer magyar fiatalemberre is, akik 25 éves
írói jubileuma alkalmából önként ünnepelték, s jusson eszébe, hogy akkor
sem üdvözölték a hivatalos irodalmi és egyéb fórumok, tekintsen reánk s válasszon: a kettőezer magyar fiatalember nem kettőezer, s ha kell, nem húszezer, megszámlálhatatlan a tábora s mint egy test és lélek ott vagyunk
mellette, mögötte. És kérjük Móricz Zsigmondot, ne tekintsen most se jobbra,
se balra a béklyót vető kínálkozó partokra, s harcolja végig a győzelemig
az újra megkezdett harcot: értünk, fiatal magyarokért, akik vagyunk akár
föld népe, értelmiség, ipari munkás vagy más: egyek vagyunk a szenvedésben a magyar sorsban s kezünket nyújtjuk egymás felé, hogy közös akarattal és szolidaritással egyek legyünk a harcban a szociálisabb, emberségesebb
és kulturáltabb magyar jövendőért.
Igen, igaza van Móricz Zsigmondnak, a felvidéki fiatal magyarság
magyarabb, szociálisabb és emberségesebb, mint az itthoni értelmiségi fiatal magyarság tömege, igen, igaza van Móricz Zsigmondnak, s ezért az igazáért már
a Bartha Miklós Társaságot és annak egyes tagjait nyíltan vagy
burkoltan
eléggé támadták, mikor ezt vallotta s követendő mintaképül felhívta reá a
figyelmet.
Igen, igaza van Móricz Zsigmondnak, de nincs igazuk, akik ezért támadják, akik Benes propagandistájának
rágalmazzák, mert ki meri
mondani,
hogy a „babiloni fogság érzései mellett" ezek a fiatal magyarok saját magukra hagyatva kulturáltabbak, magyarabbak, szociálisabb és emberibb
tartalmúak, mint
itthon...
Igen, igaza van Móricz Zsigmondnak, de nincs igazuk, akik cikkét megr
csonkítják s tendenciózusan idézik, elhallgatva az idézett részt megelőző mondatokat, a kihagyott részeket s az ezt követőket, amelyek szorosan
összefüggenek s el nem választhatók, a közvélemény előtt oly következtetést
vonva
le, mintha Móricz azt állította volna, hogy a cseh uralom alatt és jóvoltából
emberségesebb sorsuk van a magyaroknak, mint Magyarországon,
mert ezt
Móricz sohsem állította, nem mondta s nem is mondhatta, s aki ily állítást
tesz Móricz szájába, az tendenciózusan
rágalmaz.
Mert igenis a mélységes és megdöbbentő igazság éppen az, hogy ezek
a felvidéki magyar ifjak, a „babiloni fogság érzései" és körülményei
között,
a mohó cseh imperializmus ellenére, megfosztva a magyar nyelvű
iskoláktól
s a magyar nyelven való tanulás és gazdasági boldogulás lehetőségétől, a kisebbségi sors kényszerítő hatása alatt megtalálták önmagukat,
nemzetségüket
és elhivatásukat. Igen, ők már tudják, hogy csakis egy kulturáltabb s szociálisan megszervezett öntudatos magyarság veheti fel a versenyt s állhatja meg
a helyét sikeresen az uralkodó népelemmel. Itt vau a mélység s ott a döbbenet, hogy itthon az értelmi fiatalság tömege nem ébredt még rá felelősségének tudatára, szociális kötelességeire és feladatára a magyarság tömegeivel és
nemzetével szemben. Nincs jövőt építő programja s a régi világ
úrhatnámság könnyelműségével nézi s hagyja peregni az időt.
És íme Ady Endre, Móricz Zsigmond és Szabó Dezső új nemzedéke
odaát:
ők már tudják, amit a mi fiatal értelmiségünk tömege még nem, hogy ha
meg akarunk állani a világ nagy versenyében, okosabbaknak, és saját vérünk146

kel szemben szociálisabbaknak, emberségesebbeknek
és igazságosabbaknak kell
lennünk.
Meg kell találni itthon is önmagunkat s ez: az értelmi fiatalságnak testvére: a „büdösnek" bélyegzett paraszt; testvére: a „hazátlan bitangnak" nevezett ipari munkás; testvére minden élő magyar lény, aki két kezével és
agyával keresi kenyerét. Testvére és sorsa közös. Meg kell egymást találniok.
Az igazi nacionalizmus és hazaszeretet tartalma éppen ez.
És igenis ezt kell szolgálnia az irodalomnak: „Űj eszmékre, új célkitűzésekre van szükség, új igékre és új érzésekre..nem
üres és puffogó frázisokra, „hanem életre és igazságra. S munkára. Okos, emberséges és céltudatos munkára ..." a nemzeti szellem újjáteremtésére ..., építő magyarságra,
hogy meg tudjuk vívni nagy szabadságharcunkat a korlátoltsággal, az öncélúnak tekintett gazdasági és társadalmi rendszer elavult s egész társadalmi
rétegeket halálra itélő formái ellen; a lakájszellemiséggel
és emberhez nem
méltó életsorssal; a szabadosság kizsákmányolási üzelkedéseivel; az Európában uralkodó barbár nemzetiségi viszálykodás és elnyomás ellen: a szabadságért, emberséges életért, a magyarság békés életlehetőségéért,
fejlődéséért
és feltámadásáért.
A Bartha Miklós Társaság rendkívüli választmánya állást foglal Móricz
Zsigmond mellett s erről az állásfoglalásáról és határozatáról
küldöttségileg
tisztelegve
értesíti.
Ugyanakkor pedig ezúton felhívással fordul a magyar értelmi fiatalsághoz: cáfolja meg Móncz Zsigmond állításait tettekkel: mutassa meg, hogy
a csonka-hazai értelmi fiatalság is megtalálta az utat a magyar
tömegekhez,
oda kultúrát visz, szociális igazságot, emberséget és közösségvállalást.
Mutassa meg a csonka-hazai értelmi fiatalság, hogy Móricz Zsigmondnak ne legyen
igaza: mert Móricz Zsigmond éppen ezt akarja. És igenis ez az igazi magyarság, ez jelenti a feltámadást, a nyakunkra szorított trianoni béklyók széttörését, a magyarság egyesülését és boldogulását, amit úgy látszik, azok az urak,
akik Móricz Zsigmondot támadják, sohasem fognak megérteni.
Budapesten,1931.

március hó 23-án.
A kiadmány

MENYHÁRT PÁL
a Bartha Miklós Társaság
főtitkára

hiteléül:
IFJ. KÖNYVES-TÓTH KÁLMÁN
a Bartha Miklós Társaság
elnöke

3.
[193] 1. április 6.
HÚSVÉTI LEVÉL
A BARTHA MIKLÖS TÁRSASÁGHOZ
Kedves
Barátaim,
mély örömmel és meghatottsággal
vettem márc. 20-án kelt leveleteket
és
márc. 23-án tartott rk. választmányi ülésetek
Határozatát.
Abban a harcban, mely az egész ország közvéleménye előtt folyik, nekem válóban az ad erőt és lelkesedést, hogy megadatott látnom, hogy van
147

ebben a „bomló társadalmi rendszerben" egy olyan fiatalság amely új világot
akar és lát.
Az én harcom csak útmutatás akart lenni s csak az akar maradni.
Eletem egyik legnagyobb élménye, találkozásom azzal az
intellektuális
fiatalsággal, amely új utakon és új felfogással indul ennek a szegény és elpusztulásra ítélt országnak a megmentésére. Értelmiségünk évtizedek óta elvesztette gondolkodásának alapjait s nehezen talál új alapokat s közben szétzüU
lik. Ipari életünk a nagytőke imperialista vágyainak rabja s egy
mérhetetlen
nyomorban szenvedő proletariátust sorvaszt. Mezőgazdaságunk egy kevert feudális és rablógazdálkodásra hajlamos mohóságban elejtette a mély
rétegekben
tengődő mezőgazdasági munkásság
fölemelkedését.
De mindennél nagyobb öröm, hogy tömérdek levelet kapok a társadalom
minden rétegéből, s minden levélíró biztosít arról, hogy gondolkodásban
egyek
vagyunk. Itt vannak értelmiségünk nagy értékű nyilatkozatai,
nagybirtokosok,
gyárosok, magas állami és magántisztviselők,
kisebb emberek, tanárok, tanítók, orvosok, ügyvédek írásai, amelyekből látnom kell, hogy ma már nem szórványos és nem elszigetelt jelenség a gondolkozó és a nemesre és szépre törekvő lelkek serege.
Inkább azt kell hinnem, hogy itt van az ideje, hogy minden szervezet és
minden kör, amely ezeket az eszméket képviseli, egy meg nem szervezett s föl
nem tárt nagyszerű áradatban van benne, s kapcsolat van a lelkek
rádiója
segítségével az ország igen jelentékeny tömegében. Érdemes tehát
dolgozni,
mert nem marad magában az, aki ezeket a gondolatolcat és akarásokat
akarja
uralomra juttatni.
Ez a megmozdulás valóban felrázta a különböző társadalmi rétegekben az
egy gondolkodású
elemeket.
Megindxdt a tisztulás folyamata a magyar életben.
Rátok vár, ifjak,. hogy ez ne tűnjön el nyomtalanul. A ti
munkátokra,
lelkesedésetekre, aktivitásotokra van szükség, hogy testté legyen a gondolat,
hússá és vérré váljanak a szavak. Hogy életté legyen az élet ebben az országban.
A húsvét ünnepét arra szántam, hogy elrendeztem gondolataimat,
hogy
egy író milyen álláspontot képvisel ebben a nagyszerű nemzeti
újjászületési
folyamaiban. A Nyugat legközelebbi számában megpróbálom összefoglalni saját curricidum vitaemet, a lelki fejlődés útját, amelyen átmentem három évtizedes írói pályámon.
Megállapítottam máris, hogy:
1. Az emberi kultúrák közt nincs harc.
2. A nemzeti kultúra csak a szabadság szellemében
folyhat.
3. A gondolatszabadság az egyéni életek szabadságát
jelenti.
Ezen az alapon legfőbb követelés, hogy szabadon gondolkozó egyének szabad szervezkedésre van joguk.
Űgy gondolom, hogy ebben van az egész vita lényege és ebben érhető el
mindaz a siker, amire szükség van, hogy a nemzet élete új és erőteljes szárnyalásra kaphasson.
Szeretettel és lelkesedéssel akarok mindenkor együtt maradni
veletek
magyar ifjak és ebben a harcban dől el a magyar jövő.
Szívbéli
148

szeretettel
igaz hívetek

köszönt
és barátotok.

2.
Kedves Mester!
Most, hogy a Nyugatban megjelent legutóbbi cikkével az a vita, mely több
mint egy hónapja egy irodalmi problémát tárgyaló cikke körül felviharzott,
befejeződött — s újabban bizonyos „közérdekű" mozgalmak indultak meg —
mi néhányan alulírottak, ha bármily kevesen is, nem mulaszthatjuk el, hogy
ha másként nem is, legalább magánlevélben biztosítsuk szeretetünkről és becsülő ragaszkodásunkról. Hiszen oly kevesen voltak, akik a hivatalosok következetes és megszervezett támadásával szemben: a becsületes szándék és igazságérzet szavával síkraszállni tudtak vagy mertek volna!
Amit a Mester a vita folyamán felmerült kérdésekkel kapcsolatban mond,
s vele felidézi türelmetlen és elkeseredett ifjúságunk legégetőbb problémáit —
szórói-szóra igaz. Oly igazságok ezek, melyeknek már néhány bátor megkiáltóját éppen azok némították el, akik most is „a nemzeti irodalom", a „faji jelle g"(!) stb. hivatalos őreiként kérkednek s bámulatos szívóssággal és összetartással kísérelnek meg a maguk kérges „világnézetük" kényelmes magasáról
mindent hazaárulásnak bélyegezni, ami csak az új élet szavát és igényét jelenti.
Elejétől fogva, kezdve azon a bizonyos szándékosan félremagyarázott mondaton, át a „közvélemény" biztos támaszára kajánul emlékeztető cikkeken az
a megátalkodott és avas felfogás jelentkezett, mely makacsul nem akarja észrevenni megváltozott életünk új arcát és előkelő és leckéztető modorával egy
rég letűnt világ eszményképeire célozgat, oly nyugodtan és szemrebbenés nélkül, hogy az már — szemtelenség.
Persze a magyar egyetemi ifjúságot különféle vallásos és hazafias — egyaránt pártérdekeket szolgáló ,— egyesületbe forgácsolják szét, ahol ködös romantikájukban és naiv önképzőkörösdijükben tom.bolják ki fiatalságukat s arcátlan vakmerőséggel segítenek elfojtani minden becsületes vállalkozást, mely
egy kis töredéke kezdeményezéséből valaha is megindult és indülni fog.
Vigasztalan volna a helyzet, ha nem volnának sokan, kik magányukban magukat művelve s a kedvező alkalmat várva nem szentelnék minden munkájukat
azért az „építő magyarságért", melyet oly bátor szókimondással és kiállással
éppen a Mester hirdetett.
Ami pedig az egyetemi hallgatók gondolatszabadságát és megkötöttségét
illeti, az csakugyan úgy van, ahogy a Mester állítja, s hogy ez ellen bizonyos
szemináriumok tiltakoznak, mindennél jobban a Mestert igazolják, mert az
egész dolog professzori famülusok felhívására és vizsgáktól való félelem hatása
alatt történt.
Minél jobban gyarapszik a megindult hadjáratban a magukat egyéni törekvésükkel kitüntetni akarók száma (szolgabírák, önkéntes tűzoltók stb.),
mi annál szilárdabban és dühös kitartással állunk meg a Mester mellett. Bár,
sajnos, helyzetünk kötött s függ éppen azoktól, kik ellen szót emelünk, készek vagyunk áldozatot is hozni s nyomatékosabb kifejezést adni véleményünknek, ha ezzel a Mesternek jobb szolgálatot tehetünk.
Budapest, 1931. április 10-én.
Képes Géza
Gyalog Béla
Jankovich Ferenc
Véges István

Makay Gusztáv
Voiticzky János
Mihályfi László
Bernáth Béla
149

Nagy Ferenc
Pödör László
Sziklay László
Horváth József
Bertók János
Mód Péter
Szigeti Imre

Komoróczy
György
Pais Károly
Molnár Benjamin
Stolte István
Schöpflin Gyula
Lutter Tibor
Szabó Zoltán
Hadrovics László
5.

a B. Eötvös Collegium tagjai
[Címzés :J
Nagyságos
Móricz Zsigmond író úrnak
H. IV.
Fövámház tér 2. III. e.
Kedves Barátaim,
megkaptam leveleteket és szívbeli szeretettel köszönöm meg.
Ezek a levelek megerősítenek abban a hitemben, hogy közeledik az idő,
mikor a magyar élet mégis csak jobbra fordul. Az a szakadás, ami a magyar
életben az öregek és a fiatalok közt van, csak a fiatalok győzelmével
végződhetik. Idő kérdése az egész.
És e harcok alatt rájöttem
valamire.
Mi ötvenévesek a húszévesekben találjuk meg a segítő
csapatokat.
A közbenső generáció oly reménytelen korszakban született, nőtt fel, hogy
a közélet nyomása alatt elvesztette
hitét.
Nekünk még volt hitünk. Mi még azért éltünk és harcoltunk, hogy elvessük fajtánk hitét a jövőben: Ti vagytok azok, akik megleltétek
ugyanezt
a hitet.
Isten életessen Benneteket és adja meg, hogy a ti kezetek legyen az arató
kéz s a Ti életetek legyen a magyarság új útra vivője.
Én e pillanatban nem érzem, hogy itt volna a perc, mikor nyílt és lármás
harcra kellene kiállani. Másra van szükség: az ifjúság tanuljon,
szervezkedjen
és építse magát arra a korszakra, amikor át kell vennie az országot.
Szeretettel köszönt Benneteket s minden jövöépítőt barátotok
.
s hívetek
1931. április 12.
6.

A beküldött színdarabok közül Tábori Terka Utódja oly gyenge,
hogy
felment a másik darabjának az elolvasása alól. Az Ady-legenda pufogó, naiv
drámai átírása az „Ady". A Hátsó ucca 38-ban van egy-két jó részlet, elég
érdekes színpad-technikai
fogás, de egészében erőltetett, átlátszó
szimbolizmusú, dilettáns mű.
Több értéket találtam Neményi „Katasztrófa a. rendelőben" cinlü darabjában, Ádám Gábor modern Hamletjében és Háy „Űj paradicsom"-ában. A „Katasztrófa" sajnos csak egyfelvonásos, nem elég jelentős, szerencsétlen
középúton
150

van az igénytelen kabarédarabok s a nagyobb igényű művek között, de szerzője nem tehetségtelen, ért a színpadhoz s jó dolgok várhatók tőle. Ádám Gábor költő s darabjának sok költői részlete van, dikciója zeneileg
következetes,
nemes, bár némi Shakespeare-nosztalgia
érzik rajta, a darab jelenetei, alakjai azonban állandóan Hamletet idézik s nem tudom elképzelni, hogy egy művet, amely ennyire indaszerűen nőtt rá egy másik műre, elő lehetne adatni.
A frakkos Hamlet mint színészi szerep sem nagyon épületes s a kapitalista
Hamlet, mint drámatárgy, nem nagyon áll fölötte. Az Üj paradicsom eleven,
mozgékony író vígjátéka, alakjait ügyesen, ötletesen tologatja s ha nem is
mélyíti el őket s humora sem egészen nemes, drámai íráskészsége elég biztos,
az átlag drámaírók fölött áll s műve rövidítésekkel előadható. Arra azonban,
hogy egy új, hangsúlyozottan irodalmi vállalkozás bemutatódarabja
legyen,
nem alkalmas.
Budapesten 1931. november
Í9-én.
Németh László

151

Az úton végigmenni
KAJÁRI GYULA HATVANÉVES
Egyik kezemen is megszámlálhatom: hányszor találkoztunk. Volt, amikor a tanácsházán futottunk össze, máskor az utca forgatagában. Egyszer a
művészeti élet gubancairól beszélgettünk, később a szakmai anyagellátás fonákságairól. Legutóbb a szegedi gyógyfürdő gőzterhes helyiségében akadtunk
össze. Először csodálkozott: fiatalabb létemre mit keresek itt. Mikor megtudta, hogy a térdemmel bajlódom, ő vette át a szót. Egy kiváló kakasszéki
orvosról mesélt, majd az általa kifundált varázsos hatású reumatikus készítményről. Megnyugtatott: maga is kipróbálta, javított is a helyzetén. Lehet,
még maradt is belőle. Végül elköszöntünk. Másfél hét múlva csomagot kaptam Vásárhelyről. Feladó: Kajári Gyula, a küldemény tartalma: üveges
gyógyszer.
Miért idézem e személyes emlékkockákat? Mert az alkotó egyéniségéről
többnyire csak olyanokat hallani, hogy indulatos, lobbanékony ember. Ami
egyébként igaz is. De az sem mellékes: ezzel együtt a tettek embere is. Aki
bizonyára felmérte: ha már megváltani nem tudjuk, akkor legalább gyógyítani kell a világot, a szűkebb környezetet. Néha keményebb szókimondással, más alkalommal meg céltudatos, hasznos tevékenységgel. Nem véletlen
így, hogy emberi, művészi pályáját csupán változatos, már-már szélsőséges
képsorokkal lehet megidézni. Az egyik helyen még elmélyülten a könyvek
fölé hajol, töpreng és gondolkodik, a következőkben már az alföldi tanya világot járja, közben rajzol s néprajzi rekvizitumokat gyűjtöget. Aztán a vásárhelyi kerámia múzeum megvalósításáért hadakozik, később maga is belevág az efféle műtárgyak alkotásába. Rajzai egy részén pedig dunaújvárosi
ihletésű gyármotívumok és agilis munkásfigurák tűnnek fel, művei többségén azonban elaggott, idősebb parasztembereket és komor, roskadozó tanyákat láthatunk.
Ne menjünk tovább! Kajári Gyula munkásságában nekem ez a legrokonszenvesebb, legértékesebb periódus. Az csak természetes, hogy biztonságosan, szenvedélyesen és lényeglátóan rajzol. Annál meglepőbb szakmai,
technikai következetessége és puritanizmusa. Elvégre a hatvanas évek művészetében majd minden grafikus a sokszorosítható technikák felé vonzódik,
ám ő többé-kevésbé kitart a fekete kréta mellett. És igaza van. Kajári mindenekelőtt a földszagú, a kétkezi emberek sorsának szószólója: itt pedig
nincs helye szakmai finomkodásnak. Se technikailag, se tartalmilag. Mivel
elsősorban az utóbbi dolog érdekelte. Hitelesen kifejezni egy történelmi léptékű társadalmi pálfordulatot, amikor a szeme előtt omlottak össze százados
tanyaépületek, s velük együtt munkában megőszült, ártatlan emberek helyzete lett kilátástalanná. S innentől már a műveit kellene bizonyságul hívni.
A „néma", az „elhagyott" és „komor" tájakat, majd a „gondterhelt", „gyöt152

rődő" és „szomorú" figurákat. Akik rendszerint lefelé vagy visszafelé néznek, ennélfogva egész lényükkel túlmutatnak önmagukon. Azt hiszem: valahol ebben rejlik Kajári -kifejező ereje. Nemcsak emberekről: sorsokról beszél. Ezzel művészi közvetlensége összefonódik a történelem vészterhes levegőjével.
Persze másféle ötvözetekről is szólhatok. Arról a viszonyról, ami a művész alkata, vérmérséklete és korszakának, környezetének társadalmi és emberi sajátosságai között húzódik. Mindenki hallott már valamit a „rossz korban született" alkotók pályafutásáról. Amikor a lélek és a valóság karaktere
majdhogynem kirekesztették egymást. Nos, e tekintetben Kajári Gyula viszonylag szerencsés grafikus. Hiszen romantikus hevületű, expresszív és morális egyénisége azonosulási, felszabadulási lehetőséget kapott a hagyományos
paraszti létforma halódásának élménykörében. Ami művei esztétikai, lélektani igazmondása szempontjából sem mellékes.
A Kajári-féle igazmondásnak mégis felemás becsülete van évtizedeinkben. Mondták már rá: túlságosan pesszimista, jobbára csak sötétnek látja a
világot. De ez komolytalan érv. Montaigne így fogalmazott: „Aki meghalni
tanítaná az embereket, az élni tanítaná meg őket". És egyébként is: mire
legyen optimista? Hányatott sorsára? Vagy gyakori mellőzéseire, félreállításaira? Nehéz megmondani. Tudom azonban, hogy egyéb tekintetben is kilóg
a sorból. Míg hasonló szándékú vásárhelyi művészkollegái általában intimebb vagy feszesebb szerkezetekkel tolmácsolták a paraszti valóság látleleteit, addig ő más nyelven beszélt. Nyersebben, indulatosabban. Úgyszólván:
kiabálva. S némileg csak Kohánhoz fogható hangerővel. Igaz, ez a metódus
látszólag csupán a kifejezési specifikumokhoz tartozik. Másfelől viszont a
közönségre, a befogadókra is. Márpedig egy konszolidálódó-, jólétre- és vidulásra berendezkedő társadalom vajon miként tud reagálni egy olyan művészetre, amelyben lényegében déd- és nagyapáink haláltusája van világgá
kiáltva?
Ezek szerint mégiscsak rossz korban született? Ki tudja! Gyanítom azonban: a századelő forrongó éveiben otthonosabban érezhette volna magát. Talán egy második Bíró Mihály válik belőle. De ne játszadozzunk az idővel!
Annál inkább, mivel Kajári tartalmi, morális indíttatású művész, s munkásságának éppen a múló idő, egyben a magyar történelem a központi kérdése.
Elképzelte ő már: micsoda távolságot kell megtennünk az „Első gondolat"tól az „út végéig". Mint ahogy egyik rajza fölé azt is odaírta: „És vissza
nem foly az időnek árja." Kicsit megkésett köszöntő gyanánt mit mondhatnék hát a hatvanesztendős Kajári Gyulának? Csak tovább, sőt mindazonáltal
csakis: előre!
SZUROMI PÁL

153

Mészáros Dezső kő-világa
„Mélységes mély a múltnak kútja" a plasztikai alkotó munka évezredes
históriájában, miként az emberi vagy embertől független teremtés folyamatában, a történelemben is: a kőből pattintott szerszámok, az agyagból és
sárból formált idolok lehetnek valójában emberi létünk első, általunk „írott
emlékei". Jelek, amelyekből olvashatunk.
Ebben a bizonyára végtelen alkotó és teremtő folyamatban talán az
egyik legnagyobb és máig érvényes fordulat az lehetett, amikor a „pattintott
és a formált" tárgyalakítás kényszere mintegy „fordítva" érvényesült: a
meglévő és talált természeti elemek önhaszú „formaképzése" az elvonással
tovább alakult. Amikor a kőtömbből valamely kényszer vagy sugallat hatására „emberi természet" formálódott tehát: az agyagból való egybeképzés
mellett és után — nyilván a maradandóbbnak ítélt és kőből megkísérelt építés hatására — megjelent az említett „absztrakció". Az amorfból mind kegyetlenebb erőfeszítéseket követelő munkával az emberi feladat és szellem
számara „morfémát teremteni" — úgy tűnik, a létben és fejlődésben ugyancsak nagy pillanat, az ige vált testté tehát.
A kőből készített és emberi feladatokhoz, emberkézhez és emberi szellemhez simuló szerszámokat, az őskori sírok nyílását óvó zárólapokat, Polüfémosz barlangjának nyílászáró köveit ebben a gondolatkörben az első plasztikai alkotásoknak kell tekintenünk. A valóságos vagy virtuális haszon reményében készített apróbb-nagyobb „térelemek" hatalmas és bizony izzadságos alkotói erőfeszítés, egyben szellemi kényszer megkövült emlékművei.
Talán az első végleges, végletes és véres alkotásteremtés „tárgyi
szemiózisa"
ez az emberi történelem során. Korántsem csupán Gilgames akaratából, de
Gilgames és a hozzá méltó társak kezemunkája nyomán lettek keményebbek
a fegyverek, emelkedtek a városfalak. Riadtan képzelem el az akarat és az
erő egybehangzó kettősségéből, eleven szimbiózisából született alkotások
megteremtésének folyamatát: a méretek és a felületek, a „morfémák szemiózisa" egyaránt lenyűgöző.
És bár a természet nem csupán anyagot, de a maga eróziós munkáját
felmutatón mintegy „ötleteket" is adott, és hasonlóképpen sugallta szinte a
„formateremtés" végtelen számú lehetőségeit — az ember szerepe itt talári
mégis kivételesnek állítható. És az a pillanat, amikor egy-egy a maga belső
látásával is megáldott alkotó az alaktalan kőtömbben meglátta az elképzelt
formát és az „elvonással" hozzálátott ennek a formának kibontásához —
nos, ez a pillanat az akarat és erő nászának művészi eseménye volt. „A kő
vezeti a kezet" — vallja Mészáros Dezső, de ebben a nászban a szem és a
szellem meghatározó erő — a többi már „csupán" szívósság, akarat és szakmai hozzáértés, türelem kérdése lehet, bár ez utóbbi „csupánok" sem másodlagosak.
Az efféle nászok percenként ismétlődnek életünk során — a legszerencsésebb érintkezésekben a valóságos nászokkal egyenértékű események: ha
az alkotó munka valóban nemesít, az alkotás tárgya maga is megnemesül.
Mindezek felett akkor tűnődöm el, amikor az egykori szegedi címfestő
segéd, később a Derkovits-kollégium ösztöndíjasa — itt Kmetty János, Kállai Ernő felfedezettje, Beck András, Pátzay Pál és mások tanítványa —, az
1952-től kiállító, Munkácsy-díjas szobrász, Mészáros Dezső esztergomi, dö154

mösi és visegrádi szoborkertjeiben sétálgatok, akár a visegrád-szentgyörgypusztai „Áprily-völgy" kertjének szabadtéri műhelyében alakuló alkotásokat
és a köröttük pihenő ősi faragószerszámokat nézegetem. Hiszen ennek a kemény és ellenálló kőanyagokból alakított formavilágnak szellemi rokonsága
leginkább az említett ősi plasztikai erőfeszítések szülöttei között található.
Amikor eleink már nem csupán a kapottat és meglévőt használták a maguk
mindennapi vagy kultikus céljaira, hanem mindebből alakítottat teremtettek, a maguk képére hasonlították vésővel és kalapáccsal — és mi mindennel még! — a természet ajándékait. Faragtak, véstek és pattintottak, csiszoltak, hogy megtörjön a fény — ködbevesző dallamokat sugallt a kő.
így a művek közelről és távolról egyaránt inkább a művészt mutatják,
a nászt — és aligha, vagy csupán módfelett áttételesen egy-egy „kívülről
érkező" sugallatot. Ezekben a kőformákban a szobrászat aligha vállalhatja
köznapian a mai plasztika szokásrendszerét. Az „emlékfelmutató" vagy éppen „díszítő" szerep az ily forma alkotásokban csak mintegy „virtuálisan"
érvényesül. A szobrok — idolok, totemek, negatív áttörésekkel formált térplasztikák — elsőképp az alkotásuk fogantatásában és folyamatában főszereplő szobrász személyiségét sugallják, az „akció" pszichikai indítékait és
menetét, másodjára a formák „spontán ősiségét" talán.
A „művek közelről" így inkább a „művész közelről" megközelítési lehetőségét kínálja, hiszen ez a plasztikai világ egyedeiben aligha leírható,
összességében és darabjaiban egyaránt az „önfelmutatás tárgyi realizációja"
ez, a szobrok egy következetesen kemény gondolkodással és teremtő szándékkal párosult emberi munka „emlékművei". De korántsem valamiféle köznapi exhibicionizmus szülöttei, tárgyi világukban és „üzeneteikben" a bartóki parabola — a legősibb születő új kényszerparancsa — a legkézzelfoghatóbb módozatokban, mai szobrászatunkban talán a legegyszerűbb, ugyanakkor e leginkább ihletett-ihlető formákban érvényesül. A „kőből formált
tárgy, térelem" ebben az alaktanban aligha „mesél", jobbára belső sugallatokat idéz és teremt. Elhagyta már a maga könnyen érthető, felszínen csillogó és szinte didaktikus „mezét", valóságos és szellemi „kosztüm" ezeken a
szobrokon már nem látható.
De fel-feltűnik nem csekély indulat, aszkézis és erő — az alkotónak
minden valószínűség szerint meg kell járnia többször gondolkodása és a
gondolkodás tárgyi megvalósulásának pokolbugyrait — a „hűvös, tiszta formák" nem csekély hőfokú geotermikus erők egykori jelenlétéről vallanak,
akár a fosszilis lávamezők. A szobrász elsőképp teret lát a kőtömb körül,
a kőtömbben katartikus feszültségeket, a „térmetszetek" belső és külső lehetőségeit a tárgyi alkotás során. Az alakzatok súlypontját és súlyvonalait.
Az így készült plasztikai mű előzetes „rajzi megformálása" aligha elképzelhető, a térformák a maguk véglegességét csupán alakulásuk folyamatában
nyerik el, és ebben a folyamatban tárgyiasul szinte az alkotó szellemének
napi állapota — dinamikus feszültségek egyenlítik egymást „nullpontra" akkor, amikor megáll a kalapács egy-egy megformált kőtömb körül. Amikor
„elérkezik a csend" a szótlan háborgások után. Boldogság érinti a szobrászt
az elért szellemfennsíkokon — a környezet befogadja a nyugalmát elnyert
alkotást. A fák és a madarak, a föld és az ég, a tér és a levegő ezeket a formákat a természet műveinek ismerik el, és hasonlóképpen a járókelők.
Abban a formában, hogy olykor észre sem veszik jelenlétüket, úgy fogadják
el őket, miként egy sziklatömböt vagy fatörzset sétáik során. „Emberi alkotásnak" csupán a szoborkertekben tűnnek Mészáros idoljai, amikor „török
155

156

kopjasírt" vél beléjük látni az esztergomi vár dombhajlatának látogatója, a
negatív formák geometrikusabb indíttatású sora mintegy „vezeti őt" a dömösi patakparton, a háborúkban őrlődő gótikát, Mátyás reneszánsz világát
idézik a visegrádi nyári palota terének kőművei.
A megszokás köznapi tudata mindenkor szellemi kapcsolatkötést keres,
a legközvetlenebb lehetőségeket — és ezek többnyire mesélők, historikusak.
A „couleur locale" elsőképp a színhelyek szelleméhez köti a szobrokat, a tágabb kapcsolatok, a levegővel és az éggel, a fákkal és a mező hajlataival
való korrespondenciák, az így létesült „csend" csak ritkán mutatkozik meg
a szobrokkal való találkozások során. Egyelőre — úgy tűnik — ebben a
megszólalásban is „szebbek az arany karikák", de ahogy az alkotó munkában, úgy az elkészült alkotás felmutatásában is megmutatkozik a szobrász
már-már hősies aszkézise: valamiféle tragikus csend és fenség lebegi körül
Mészáros idoljait. Szüszüphósz igézete.
Ehhez a plasztikai és alkotói világhoz hasonlítható idézetek a törzsi művészet egykori spontán alkotásaiban és az európai plasztika modern szellemű alkotói folyamatában találhatók, de az eredmény a lexikonokban fellelhetőkhöz mégsem áll közel: jellegzetesen és majdhogy „kelet-európai módon"
heroikus plasztika ez — egy-egy alkotás felmutatja mindazt, ami másutt és
ma aligha átélhető. A kínokban alakult kőtömb egy kissé „mégisfelmutatás"
— a sors és a történelmi eróziók fölött aratott személyes győzelem bizonyítékaként is értelmezhető, bár ez a sugallat aligha az elsődleges tudati mezőkben érvényesül.
Kell ehhez Mészáros korábbi alkotó periódusainak ismerete, a nem kevés portré és kőszobor (pl. a Lány macskával) a római ösztöndíjas hónapok
kisplasztikái előtt, a görögországi út „katarzisét" követőn. A „váltás" (magam a megtalált egyedi útnak nevezném) a hatvanas évek végén, akár a
„minószi kultúrával" való találkozás emlékfeldolgozása során következett,
formavilága pedig a tájak szellemével talált ihlető kapcsolatot. Egy kissé az
évezredes plasztikai fejlődés gyorsult fel Mészáros szellemi és tárgyi önformálása során: az egykori szegedi üstház agyaggal való kitapasztásától a mai
idolokig.
' . .; ;
Kezét ma már a kő vezeti, szellemét pedig a kőbe zárt sugallatok. A szellem és a kéz, nomeg a kő kapcsolatából eleven és önálló alkotói világ született, a művek a gondolat és a telt, a hit és az erő, a statikus formákká
lényegült dinamikus sugallatok monolitjai.
A szegedi szomszédasszony agyagból formált portrészobrától ehhez a
formavilághoz hosszú út vezetett, a szobrász Szegeden alkotásaival több ízben bemutatkozott, őrzi és ápolja a szülővárosával való ihlető és termékenyítő kapcsolatot — bár a hegyek karéja és a völgy csendje, a teremtés ihlete mégiscsak Visegrádhoz köti. Szeged, világa úgy él benne tovább, miként
a fű zöldül talapzat nélküli idoljai körül, miként a hó lepi el e kövek hajlatait. Akár egy őszi falevél egy-egy kőkútja peremén: feltűnik, majd eltűnik megint.
Alkotásait örömmel vállalják magukénak az évszakok. A kő megőrzi
ittjártunk nyomát — a szobrász is így tesz az ifjúkor emlékeivel.
BODRI FERENC

157

Számonkérni a történelmen
MOCSÁR GÁBOR: ...ELEITŐL FOGVA

Mit lehet számonkérni? Azt, hogy megszületett? Hogy Halápra született?
Másokkal is megesett már, és evvel nincsen is baja. Hogy bevonultatták katonának? Sokezer emberünk járt ugyanígy. Örüljön, aki megmaradt, és ne háborogjon! Ha jól olvassuk a könyvet, nem is ezért háborog. Inkább azért,
hogy beleszólhatott volna világunk alakulásába, ha hagyták volna. Csakhogy
a mi történelmünk eddig mindig szerencsétlenül sikerült, mert régesrég nem
mertünk — néha nem is tudtunk — a saját lábunkra állni. Volt egyszer egy
magyar hadsereg, az első. A másodikról már többet tudunk, amióta megjelent
Nemeskürty könyve, a Requiem egy hadseregért, de ki tud az elsőről? Mintha
nem is lett volna. Amikor volt, akkor is mintha nem lett-volna, azóta pedig
még inkább. Irt róla egyáltalán valaki? Alig-alig.
Aki tudván tudja, hogy Mocsár Gábor született református, és aki azt is
tudja, hogy új könyvének címe, az ...eletöl
fogva egy vallási magasztaló
éneknek, Szenczi Molnár Albert fordításában máig élő kilencvenedik zsoltárnak a sortöredéke, az egész könyvet vallásos íratnak vélheti. Téved pedig, aki
ezt hiszi. A maga életét akarja megírni eleitől fogva, visszamegy tenát addig,
ameddig a csaladi emlékezet visszavezetheti. Parasztéknál, vakáncsoséknél, erdööréknél ritkán nevelnek családiákat. A majdnem-apjaig és valódi apjáig ér
csak vissza a keze, az első világháborúig. Két menyecske indul a guti erdooöl
Kőnigréccbe, kórházi látogatasra. Férjeik megsebesültek, ott fekszenek. Hol
van ez a város? Milyen nyelven beszélnek útközben? (Akkor még nem volt
„világnyelv" a magyar!) Melyik vonatról melyikre kell átszábniók, és hol?
Odaérnek mégis. Az indításból szép regény is keletkezhetett volna, mégse az
lett. Hány, de nány asszony induinatott el ugyanígy, és hany, de hány már el
se induinatott! Mire rakapnánk a regény levegőjére, máris bevágott idézettel
találjuk szembe magunkat. József főherceg írja ie, milyennek latta ő a háhorú
p o k l á t . Borzasztó
e so/c rottiadó
hús, s a fekete,
és tapad:
oly szörnyűséges,
hogy
rémülettől,

aludt
jéggé

ver, ami
dermed

mindenütt
lelkem.

hever
Kiégett

volna fantáziájának a biztosítéka, azért kell mindjárt mankót kapnia a hona
alá? Nem erről van szó. Ugy akarja megírni életét és a korüivevo borzalmakat, mint

volt.

Emlékszünk rá, Zrínyi kezdi így eposzát: Adj

pennámnak

erőt,

úgy írhassak, mint volt. Akkor még az eposz elé is elment az igazságért szóló
fonász (invokációnak mondja a tudomány), most már a regény is kevés lenne
hozzá. A ma emberének kemény dolgokban inkább a fogható tények kellenek,
mázak nélkül. Igen ám, de mit tudhat egy közkatona a háború bonyolultságáról?
Talán védekezik is Mocsár. Egyik jóindulatú bírálója — ő mondja így —,
158

azt hiányolta írásából, hogy nem meri alulnézetből megírni a háborút. A tisztek szemszögéből többen is megírták már. A személytelen történelem nevében
még most is írják. A közbaka szemszögéből? Abból még nem. De milyen iromány lenne abból, ha csak azt írná, amit látott, és nem tudná megmutatni, mi
minek a következményeként történt vele? Egyébként is kockázatos dolog nálunk még most is megírni a háborús igazságot, alulról nézve. Filmáradat készült már belőle, az is dobozban alszik.
Eljátszhatnánk persze a gondolattal tovább is, és beállhatnánk jóindulatú
bírálója mellé, mert valóban hiányzik még mindig könyveink közül az ilyen,
a talán leghitelesebb. De ki merné kísérteni az Istent negyven év távolából?
Ki merné kimondani, ez meg ez pedig így, és csakis így történt? Késő már,
rostál az emlékezet. És a vele együtt szolgáló másik katona már másként láthatja ugyanazt. Melyik lenne az igazi igaz? Jobb ami már le van írva, mert
avval legalább vitatkozni lehet. Márpedig Mocsár nem megy el szó nélkül
valami mellett, ha azt vitatni is lehet. És azért se teheti, mert ez a hadsereg
harcba alig keveredett. Mit lehetne írni egy harc nélküli hadseregről? Pedállal gerjesztett rádiójukat be se kapcsolhatják, mert azonnal bemérné az ellenség, és oda durrantana. Puskáját kétszer sütötte el összesen. Először azért,
hogy a rozsdát kilője belőle, másodszor pedig a szegény tanya csirkéit riogató
varjakat kergette el vele. (Micsoda részlet lehetett voina regényben ez a tanya!
Lelke olyan, mint a szülőföldé, a halápié. És hogyan érti meg egymást a magyar tanyai a kinti tanyaival! Szője tovább magában, aki eddig jut az olvasással.)
Azért nem érdemes tovább játszani a gondolattal, mert ez a könyv nem
regénynek indult, és nem is lett az. Csak annyit akar elmondani, hogy génjeiben benne van az első világháború minden borzalma, és erre fejelt rá a második. Mondhatnánk kortörténetnek, életrajzba csomagolva, és önéletírásnak is,
kortörténetbe foglalva. Életútnak, marékra fogva. Pátosszal: egy élet foglalatának. Az ő szavaival: önéletírás, háttérben a történelemmel. Vagy ahogy a cím
alá írta: irodalmi önéletírás. Vagy ahogy a mi címünkben is jeleztük már:
számonkérni a történelem saját katonáskodását. Számonkérni tehetetlenségünket, amikor pedig tennünk kellett volna. (A kiugrási kísérletet például.) Hadifogságait is. A csehek fogták el, átadták a szovjeteknek, azok elvitték Európa
másik csücskébe, aztán betegségprotekcióval visszavitték függeiékvagonokban
megint Németországba, és megint labdázott vele a történelem: amerikai fogságból megint szovjet katonák őrizete alá, amig meg nem szökött. Hegyezhette
a fülét az igazoló bizottság, amikor elmondta neki. Talán el se hitte mindet.
Miért nem íródott meg eddig a közönséges baka szemszögéből a háború?
Azért, mert soha nem lelkesedett a háborúért, de elviselte. Az éhséget, a tetűt,
a rühességet. Tudott meghalni, megfagyni, csak éppen megírni nem tudott.
Magam is láttam pepita füzeteket, ameiyeket karácsonyi csomagban azért kaptak, legyen hová följegyezni, ami velük történik, de úgy követték egymást a sorok, mintha ott se lett volna, aki írta. Pedig ha szóra nyithatta a
száját! Beszélni megtanult, különös tehetséggel is néhány, de megírni nem.
Ezért jó, nagyon jó, hogy olyan valaki fogta rá a témára a tollát, aki közülük
való. Igaz, mindaz belejátszott, ami vele azóta történt — újságíróvá emelték
ki, főszerkesztő is lett irodaimi folyóirat élén is. Baj? Dehogy baj! Mindenhol
ott volt, ahol valami történt, illetve — ahogy írogató embernél ez lenni szokott — amibői valamit első tapasztalás alapján csinálni lehet. Nem feledkezve
meg arról se, hogy mindenkinek megvolt a maga háborúja, és azt a sokat
159

világnagy komputer se tudná egybe rázni. Attól is író az író, hogy a magáét
úgy tudja megírni, mint volt.
Marad persze a nagy kérdés, ha módosítunk is rajta egy kicsit: miért
most írja meg Mocsár az életét? Aki ismeri írásait, meg őt is, jól tudja, eddig
is azt írta, de aki nagyon ismeri a régebbi időket, azt is tudnia kell, hogy az
újságíró ott lehetett ugyan mindenhol, ahol az ég zengett és a jég kopogott,
de írnia leginkább csak áldásos esőkről volt szabad. Volt, akibe úgy belekövesedett ez a satnya kötelesség, később se tudott kifordulni belőle. Beépült
ellenség lett volna akkor, nem pedig bizalmi állást betöltő belső munkatárs.
Meg kellett elégednie avval, hogy nem ott volt mindig, ahol az ég zengett, hanem az ég zengett mindig ott, ahol ő is ott volt. De az újságírónak nemcsak
írni, hanem hallgatni is tudnia kellett. Jó, jó, de ez is óhéber duma — ha
az utcai szakzsargont akarjuk használni —, mióta meg lehet már írni majdnem mindent! írja is szakadatlan, olvassunk csak bele könyveibe! Erre a témára azonban — és remélhetőleg a második kötetére is már — csak most
érett meg az idő, és .vele az író. •
Faraghatunk más rovást is ugyanabból a kérdésből. Most miért írja meg?
Mert már lehet? Mert már sokan írják? Nyakasság is van mögötte. Veres Pétert idézgetve szokta mondani: én már annyira öreg vagyok, az igazat is megírhatom. Nyíltak is, nyílnak is sorompók, de leginkább azért, mert mindig
volt, aki nyitogatta őket.
Le kell írnunk kicsike jegyzetünkben is, hogy saját — kény szertelen —
háborúnkról se lehetett megírni szinte semmi lényegeset. Talán emlékszünk
még rá, mekkora bomba volt annak idején Nemeskörty Requiemje. Addig csak
azt lehetett írnunk, hogy utolsó csatiosai voltunk a fasiszta Hitlernek, tehát
megérdemeltük sorsunkat. Fordult a vitorla egy kicsit, lám, már requiemet is
lehetett mondani az eltékozolt hadseregért. Talán tagadni se lehetne, hogy ez
a fordulat is bíztatta Mocsárt, mindenképpen nyomába akart lépni. Lesznek,
biztosan lesznek, akik azt mondják majd, jó ollója van, ki tudta vágni mindenhonnan a legmegfelelőbbnek tünő idézeteket, de az is biztos, hogy nem
lesz igazuk. Egyrészt elő kellene venni ugyanazokat, és pontról pontra mérlegelni, melyik lehetett volna jobb annál, ami megjelent, de azt hiszem, nem
is ez a lényeg. Hamu alatt alvó parazsat szított föl a legtöbb esetben. Bűnöstudatunkat áldozat-tudatra igyekszik ő is kicserélni.
Várjunk, álljunk meg egy szóra! Lehet-e egyáltalán fölmentést adnunk az
utókor nevében olyan nyomorúságos bűnökért, amelyek valóban a romlás legszélére vitték a nemzetet, és halálba katonáinkat? Nyilván nem lehet. Éppen
azért vitatkozik, szinte végig a könyvön, miért nem történtek meg azok a dolgok, amelyek megtörténhettek volna, illetve amelyeknek meg kellett volna
történniök. A történelem egyszerűen történelmietlennek
mondja magát a kérdést is, az író azonban nem történész, belemehet ilyen játékba is. Ha jól meggondoljuk, mégse történelmietlen, mert egy kicsit megcsavarva mégiscsak
ugyanarra keresi a feleletet a történész is, akármilyen oknyomozásba kezd.
Fontos dolgoknál végig kell játszania az elképzelhető lehetőségeket, hogy
méltó mérlegre tegye azt, ami végül is bekövetkezett. Azt hiszem, a történelmietlen kérdés csak a leíró történész fejében születhetett meg. Feleljünk
azonban Mocsár-észjárással arra a kérdésre, hol toltuk mi el legjobban a
háborút. Azt a feleletet természetesen kihagyhatjuk, hogy nem kellett volna
belépnünk, hiszen mindenki előtt világos, hogy az alapvető hiba a rendszer
gyökerében és az európai viszonyokban volt, és ezen Teleki öngyilkos golyója
160

se segíthetett. Azt mondja többek között, hogy nem kellett volna Budát őriznie Horthynak, elmehetett volna például Husztra is, ahol éppen az első hadsereg
tétlenkedett. Egymás után kapták a parancsnokokat, de egyet se olyat, amelyik meg merte volna fordítani a hadsereg ténfergő útját. Hát még, ha ráadásul magyar zászló alatt érkező magyar katonákkal találkozhattak volna
odaátról! A Magyar Légióval, vagy a Kossuth-dandárral! Mert elkezdték szervezni odakint, ugyanúgy, ahogy a románt is megszervezték, a csehekét is.
De mi itt is megbicsaklottunk. Hosszú-hosszú fejezeten áthúzódó pörlekedése
a bizonyság rá, hogy a kinti kommunista pártban volt a hiba, személy szerint
pedig Rákosi Mátyásban. A többieknek elég volt egy ezredes is, őrnagy is,
hogy vezényelje a légiót, nekünk természetesen tábornok kellett, aki ráadásul
főrendi is. Eindult a szervezés, aztán rejtélyesen le is állt. Állítólag a tábornok
nem volt hajlandó együttműködni velük, ezért nem is kellett. Az, hogy mindkét lába le volt fagyva, fagyás után amputálva, tehát aktív munkát végezni
semmiképpen se tudott volna, mintha föl se merült volna. Főbűnösünk tehát
lett, Kossuth-dandárunk nem. Csakhogy a végén kiolvasható a mindenféle
emlékiratokból, hogy a tábornok készséggel állt volna — körülményeitől függően — rendelkezésükre, sőt társelnöke is szívesen lett volna a mozgalomnak.
Társelnök egy altábornagy? Amikor mi is itt vagyunk? Inkább akkor ne legyen légiónk. Mert abban az országban, ahol egy Bugyonníj nevű őrmesterből
tábornok íehetett — hadd tegyem hozzá, annak a népnek a fiaiból, akikből a
kuruc harcok idején főtisztek is lettek — csak főrangú ember lehetett volna.
Pedig kinyilvánította és az Igaz Szóban aláírásával hitelesítette, hogy egységre
törekszik a honmentő munkában. Nagy tévedéseink, sajnos, túlélnek bennünket. Azt hiszem, megint belenyúlt Mocsár a darázsfészekbe.
Egyik előző könyve rádiós méltatója azt említette mondókája vegén, olyan
mű született — talán a Délibábjaim, városáról volt szó — amely szép tető lehet
az életművön. Tető? — kérdezte ő. Űj emelet kezdődik! Most már tudjuk, az
új emeletbe se fért bele minden, készül az irodalmi életrajz második kötete
is. Ami viszont megjelent, ezt a mostani,, sajátos szerkesztéssel tele van előre
utalással. Ha majd ott tartunk, akkor ezt is elmondom, meg azt is. Ha valaki
visszafelé utalgat, az még érthető, de évtizedekkel előre? Azt olvashatjuk ki
belőle, pontos terve van már, csak meg kell írnia. Hogy megyünk-e valamire
a sok előrehozott ígérettel? Majd meglátjuk. Föltehetően kevesen olvassák
majd egymás után a kettőt, és senki se kiált föl, hogy ez az ígéret vagy az
beváltatlan maradt. Okvetetlenkedő kötekedés ez csak, mert ámulatba ejtő
maga a fogalmazása. Egész sor eseményt tart egyszerre a markában, elindul
valamerre, átugrik egy másikra, egy harmadikra, uramisten, visszatalál-e majd
valaha is? Amikor már el is felejtjük, hogy honnan indult, és hová akar eljutni, merész bukfenccel tér vissza a kerékvágásba, és mindent bizonyít, ami
addig kétséges lehetett.
Jó lenne halmazati büntetésként
ítéletet mondani a könyvről, de nem
tehetem. Ki dönthet arról, mi férhet bele egy irodalmi önéletírásnak álcázott
történelmi számonkérésbe? És ki tudná megmondani ennyire precízen ide-oda
ugráló szerkesztés mellett, mi lesz benne a következő kötetben, ha csak utalásképpen is? Ne felejtsük el, egy életet eleitől fogva átfogó legbelsőbb történet erőszakosan szakittatott meg, mert egy kötetbe nem fért bele. A szokásos
korszakhatárt persze betartja. Hazajön a fogságból, éhes, tetves, rühes is,
látja, hogy az ország tönkrement, és annyi álnokság sincsen benne, hogy észrevegye, fölszabadultunk. És ezt ki is mondja. A vörös Csepelt is. Pedig
161

hányan vannak, akik visszafelé hivatkozva azonnal tudták, hol a helyük. Akkor is, ha moccanni se mertek, vagy ha moccanásuk felelőtlenek játékával volt
egyenlő. Várjuk ki tehát, amíg megjelenik a második kötet, az új világról.
Olyan apróságokon persze fönnakadhatnánk, kétszer is észreveszi, nagyjából hasonló mondatszerkezetben, hogy Nándor barátja eljött utána Debrecenből. Aki ekkora időt mer átfogni, annak számítania kell ilyesmire. Az, hogy
Kölcsey — akit pedig Kölcsey Szent Ferencnek írt már egy előző könyvében
— Huszt című versébe két hiba is becsúszott, eltolódva a köznapi kiejtés felé,
már nagyobb hiba. A csarnok elrontott oszlopi között van az elontott helyett,
és visszamerengeni a visszamerengni helyett. Szigorúan kötött versformáról
van szó, és idézetről! A filológia is elveri rajta legalább a port. A kötet utolsó
sorában dátum olvasható: 1984. október. Ekkor zárta le a kéziratot. Közben
pedig hivatkozik egy folyóirat 1985-ös évfolyamának 1—2. számára. Ha menteni akarnánk, azt mondanánk, biztosan beleigazított csak a kéziratba. Egy
másik helyen pedig 1985-ös könyvnapot is mond. Mindenesetre méltatlan fölemlegetni ezeket a kis tévedéseket. A könyv mindvégig izgalmas, várjuk a
folytatást. Az újabb emeletet.
Addig talán megtudjuk azt is, szülőföldje, Haláp miért íródik mindig így:
a Haláp. Mit jelenthetett az eredetileg? Hegyet biztosan nem, mint a Tapolca
melletti a Dunántúlon, mert Debrecen mellett hegyek nincsenek.
HORVÁTH DEZSŐ

Bevezetés egy közép-kelet-európai
értelmiségi életrajzához
MOCSÁR GÁBOR: ...ELEITŐL FOGVA
Szekér halad az országúton, haj dúsám soni Pénelopék indulnak útnak sebesült férjükhöz ismeretlen városba, ismeretlen országba. Az egyik utas Sólyom Lajosné K. Nagy Margit, nemsokára hadiözvegy, új életet kell kezdenie.
Szekér halad az országúton. Egyik utasa Mocsárné K. Nagy Margit, viszi
haza hadifogságból menekült, beteg fiát. Az élet újra kezdődik, a háborúnak
vége. A szekerek útja nem keresztezi egymást, a két utazás közt emberöltőnyi idő telik el, háborúk, forradalmak, amelyek országok, népek sorsát változtatták meg. A Margitok és fiaik élete szinte kiszámíthatatlanul alakult, konok
akaratuk és a véletlenbe való beletörődésük egyaránt része a történelemnek.
De hogyan lehet ezt megmutatni? A fiú k ö n y v e . . . eleitől fogva erre vállalkozik.
Nem regény, nem történelmi esszé, nem krónika, nem szociográfia ez a
vaskos, több mint hatodfélszáz oldalas munka. Egyiket is, másikat is írt már
erről a korról, több alakjáról, eseményéről. Most más a célja, ezt fogalmazza
meg a címbeli szándék kiegészítéseként: „Voltaképpen meg kell hát tanulnom
önmagamat." Egy görög mondat visszhangzik erre: Ismerd meg önmagadat!
— de itt az önismeret útja huszadik századi, magyar és összetéveszthetetlenül
egyéni. Az elején különösen „filozófia alatti", mert a puszta létezésért folyik
a küzdelem az „elsüllyedt világban", a guti erdőben, Halápon, vákáncsosok
162

közt, dücskőzés közben, munkában és újra csak munkában. A kisvonat kikanyarog innen, aztán más járműveken meg gyalog is folytatódik az út, míg végül egy lassan haladó szekér hazaviszi az utast.
írás közben elébe idéződik az önéletírás néhány mestere és eddig követett módszere. Az Életem regényét készítő Móricz, hiszen követhetné, hogyan
vall ő a gyermekkorról, élet és irodalom eltéphetetlen kapcsolatáról. Egy jelenetben szinte mellé áll Illyés, amint a menekültek vagonjait szemléli. Föltűnik a gyerekkor erdejében a munkát kereső Veres Péter, véletlenen múlott,
hogy nem találkoztak össze. Kicsibe tellett, hogy ezek a jelenetek nem valóságosak, csak az időjáték részei. A kronologikus elbeszélést ugyanis az első
fejezetekben megállítja az előre és visszafelé haladó emlékezetet követve az
idősíkváltó szimultán szerkezet révén. Nem afféle írói modernkedés következménye ez, hanem a módszer keresése közben megtalált lehetőség. Erre nézve
a műhelygondokról való töprengés igazít el. íme egyik közülük: „Ebben az
írásban úgy kellene írni ezekről a régi dolgokról, mintha az emlékek szépen
sorban, az idők rendjében állnának elő, de ez nem lehetséges. Kapkodni kell
ide-oda — kavarogva zúdul elő annyi minden, s áll majd össze a rendetlenségből a rend."
A z . . . eleitől fogva írói elképzeléséből természetesen adódik, hogy jelentős
teret kap a származás. Szűkebb értelemben a vér szerinti elődök felkutatása,
tágabban a mát is meghatározó történelem megértése izgatja, szenvedéllyel
merül bele, minél több oldalról igyekszik megközelíteni, közben hangot és elbeszélői módszert vált. Szekér indul szapora kotyogással, vonat kanyarog
messzi célja felé, kényelmesen halad az elbeszélés is. Az emlékezet hitelesítésére dokumentumokat idéz, tanúkat szólaltat meg, igyekszik kibogozni az
igazságot. A naiv mesében valóságot lel, a tanúvallomásokban ellentmondásokat. Izgalommal veti bele magát a tisztázásba, hogyan jelenik meg a véletlenben a törvényszerű. Az apró történetek felidézése éppúgy megragadja,
mint ahogy rágódik azon, mekkora volt a magyar antifasiszta ellenállás lehetősége, miért nem alakult meg a jelentkező hadifoglyokból a Magyar Légió,
hogyan lett 1944. október 15-e „ugrás a sötétbe", miért felejtették el külföldi
és hazai hadtörténészek az I. magyar hadsereget is. A politika kusza szövevényébe vág, a morál nem elvont Kategória, mert minden kérdésben talál Önmaga számára eligazító élethelyzetet, magatartást. Ősök, családtagok, barátok,
bajtársak és ismeretlen ismerősök lépnek elő, hogy segítségére legyenek. Megidézi az ellenfeleket is: a külvárosi kődobáló gyerekbandat ugyanugy, mint a
rosszindulatú felettest, azokat is, akiknek persze nem lehetett tudomásuk az
ő létezéséről: államfőket, politikusokat, minisztereket, főtiszteket, a hatalom
minden rangú-rendű képviselőjét. Műveiket, nyilatkozataikat idézi, dönléseiket elemzi kiritikus szigorúsággal, néhol ironikusan. Előfordul szerepcsere —
a vád tanúja a védelmet segíti vallomásával, de megesik fordítva is.
Amikor munkája egy-egy fejezete megjelent, nemegyszer heves vita kezdődött, szaktudósok, szemtanúk szólaltak meg. Talán nem is az a fontos, mit
tisztázott, vezetett-e megnyugtató eredményhez, hanem az, hogy a reakció
önmaga igazolta: vannak a nemzeti történetnek olyan kérdései, amelyekkel
becsületesen szembe kell néznünk. Például annak felvetése, mekkora része
volt az emigráns kommunista vezetőknek a „bűnös nép", „utolsó csatlós" minősítés kialakításában; hogyan következett be Magyarország német katonai
megszállása, hogyan ment végbe a magyar hadsereg katonai összeomlása. Meglehet, érdemes volna tovább bogozni egy-egy szálat, amely csak közvetve kap163

csolódik az önéletrajzba, mint pl. az 1919-es debreceni rendőrlázadás, a székely hadosztály árulásának új megvilágítását..
Bár kerüli a regényesítést, azért találkozunk egy-egy jelenetbe sűrített
írói remekléssel. A térkép előtt áll töprengve a tanító, hogy kijelölje az útnak
induló parasztasszonyoknak az eligazító állomásokat; az olasz hadszintéren
szemlét tart a főherceg, a tanácskormány hirdetményét böngészi ámuló megjegyzésekkel kísérve egy parasztember. Egy mozdulat, egy hangsúly, egy szokatlan szó elég ehhez. Egy leendő író tanulja úgy magát, a világot, hogy egységbe fogja a sokféleséget. Az apától hallott mesés-legendás történetet a bárónő ősanyáról, cigánysori dédapáról, egy Habsburg-főherceg naplórészletét, újságcikket az Izvesztyijából és a Vörös Újságból, katonalevelet, néprajzi esszét.
A leggyakrabban az egyén és a történelem, a véletlen és szükségszerű
foglalkoztatja. Hogyan lesz a történelem folytonosságává az apró történések
sora, hogyan kapcsolódik a saját sors elődökéhez, kortársakéhoz? Ha újra leír egy más műfajban már megformált történetet, most ezért a megértésért
teszi. Nemcsak a tanyáverés, kútásás nehéz és veszélyes műveletét mondja el
megbízható hitelességgel, fontosabb az ebből kitetsző tanulság: hogyan kell a
gödörből kimászni. Más történettel a félelem születését, a védtelenség kínját
érteti meg. Egy idegen férfi előtt térdeplő apa mozdulatából a megalázottságot.
Szándékosan kerüli a sablont, az önmítosz teremtésének csábítását. Kajánkodó, tréfacsináló, világon ámuló gyerek ő is, mint testvérei vagy iskolatársai. Éppen ebből formálódik a vállait szerep: egy nagy korszak tömegének
élete tükröződik az övében. Sokan írták meg életüket a kiválás folyamataként, ő visszakeresi a helyét azok közt, akiktől származik. Az is különössége
ennek a történetnek, hogy gyerekkori környezetét dolgos, de fantáziátlan, szigorú célszerűséggel gondolkodó és cselekvő felnőttek alkotják. Nem talál és
nem talál ki lappangó művészérzékenységet, pedig ennek einitetésében a néprajz és a genetika egyaránt segitségére sietne: „Itt nincs mese. Mi valamiképpen — éppen apám szabados élete és csapongó fantáziája által — kiemelkedtünk ebből a szürkeségbői, de én soha senkitol gyermekkoromban mesét nem
hallottam, sem az anyámtól, sem más jó beszédű asszonytól, öregembertől."
A szépen megírt első fejezetek tanúsítják, termékeny módszert talált ehhez az irodalmi eletrajzhoz. Mégis a kamaszodó hós élményeinek elbeszélése
a korábbiaknál fakóbb, az időjátékban a múlt-j elen-jövő asszociatív egy bejátszása á megértés helyett értetlenséget sugall: dohogó reflexiót mai diaxok
történelmi tájékozatlanságáról, müveletlenségéről, magatartásuk torz voitároi,
igénytelenségéről. Tényeiben most is cáfolhatatlan, de valahogy hiányzik az
eddigi megértést segítő tolerancia, humor. Ilyenkor nem ironikus, hanem dúhós.
. A folytatásban meg inkább megbicsaklik az idöjáték. Az
Amnézisuént
jelzett életszakasz, sőt az ezt követő fejezetek epikai anyaga szúk, az asszociációk alig tágitják a jelentést. A jeienetezés korábbi módszere itt is találatokhoz vezet (pl. egy angyalföldi kocsma életképszerű bemutatása), általában
azonban alakok és helyzetek bizonytalanul, elmosódottan tűnnek fel. Ezt a
változást maga is érzi, a részek arányait mégsem ehhez igazitja, sőt akkor fékeződik le az eddigi jó ritmus, amikor kimondja: „ . . . nálam az amnézia épp
arra az időre esik, amelyre pedig — épp az útváltásra — illenék pontosan
emlékeznem."
A háború, a fogság, a hazatérés megint tele van eleven élettel, friss vitakészséggel. Mivel folyóiratban közölt részeit rögtön reflexiók fogadták, a
könyvben már válaszolni tud, újabb érveket sorakoztat. A történelem rású164

lyosodik a személyes sorsra, a közlegény ellenőrzi tapasztalatait dokumentumok, emlékiratok faggatásával. Szerencse és kitartó nyomozás eredménye,
hogy ezek segítségével követni tudja egy rádiósraj mozgását a hadszíntereken, időpontokat, eseményeket egyeztet. Az 1. hadsereg 16. hadosztályának ez
a raja ugyanazt az értelmetlen kálváriát járja végig, mint a többi. Sokszor
kínzó a szembesítés, s kérdésekkel vádol. Témája most az 1. hadsereg gazdátlan és értelmetlen vergődése. A diagnózis: „Sem hősi eposz, sem nemzeti sorsdráma, sem nemzedéki sorsélmény." A folytatás is ilyen. Egy rossz irányba
tartó szerelvényhez csatolt háromvagonnyi hadifogoly bejárja fél Európát szabadult fogolyként is fogságban, átmeneti lágerekben magukra hagyottan és
mégsem szabadon. Ez az előjátéka annak, ahogyan előkészült az 1945 utáni
magyar értelmiség — nagy szó, de — történelmi feladataira. Tudja, hogy szabadulni kell a szegénységből, a félelemtől, megaláztatástól. Tudja, hogy a bajokon csak a munka segít, hogy a felemelkedéshez a másikban kell megkapaszkodni. Még saját életének folytatását sem látja pontosan, fáradt, erőtlen
útkereső. Csoda-e, hogy újabb tévedésekkel indul?
A könyv záróképe szinte kiszámítottnak tetszik, pedig elrendezője a történelem valósága. A fiú az otthoni kemence tüze előtt ül meztelenül, és sebeiből, betegségéből gyógyulni kezd. (Magvető.)
KARDOS JÖZSEF

Bertha Bulcsu: Medvetáncoltatás
Bertha Bulcsu publicisztikájának karaktere van. Ezt kettős ok miatt állíthatjuk teljes bizonyossággal. Az egyik, hogy minden írását, amit akár hetilapban vagy napilapban adott közre, mindig áthatotta az írói erő. Ebből következően nincs számára kedvezőtlen jelenség, sem kevésbé fontos téma. A Bertha
Bulcsu-iéle magatartás egyik alapvető vonása, hogy mindent érdekesnek tart,
és a lényegesnek érzett dolgokból később szűri ki azt, ami másoknak ugyancsak sokat mondó lehet. A kritikus teljes hitelességgel persze nem állíthatja,
hogy a Medvetáncoltatás címmel összegyűjtött írások ugyanolyan termékei műhelyének, mint mondjuk a válogatott novellák Ilyen az egész életed, vagy a
Balatoni évtizedek kötetei. Az utóbbiak kiugró magaslatai a pályának. Ezekről tekintve az újabb könyvre, az első benyomás még csalódás is lehet. Gondoljuk csak meg; az átfogó, mélységet és horizontot kitöltő feldolgozások
után a szerző apróságokkal bíbelődik! Olyan mindennapi szürke dolgokkal,
amelyek mintha kevésbé lennének jelentősek. A jelzett érzést erősíti, hogy a
Medvetáncoltatásban
a valóságnak olykor csak egy-egy szeletét, kis részét
kapjuk meg. Külön-külön sokan olvasták Jelenségek felcím alatt a könyv
anyagát az Élet és Irodalom hasábjain. Már akkor feltűnt (nemcsak az olvasóknak, hanem olykor az ellentmondóknak is), hogy mennyi megértés, átgondolt következetesség határozza meg a közreadottakat.
Együtt, a mozaikokat összerakva láthatja igazán mindenki, hogy mennyire
általánosítóan és folyamatban gondolkodott már akkor Bertha Bulcsu, amikor
az egyes apró mozzanatokra felfigyelt. Egyet kell érteni azzal a véleménnyel,
hogy a Medvetáncoltatásban műfaji célok bravúros megvalósulásának vagyunk
165

tanúi. Nemcsak azért tűnik ez fel, mert a publicisztika aktualitása nyilván
más műfaji követelményeket támaszt, mint a novella vagy más széppróza.
Ettől függetlenül Bertha Bulcsu kifejezetten törekedett arra, hogy „novellásítsa", elbeszélésszerű füzérré tegye a Medvetáncoltatás anyagát. Erre mutat,
hogy a feljegyzések, útinaplók, élményrögzitő képek közé átvezető, illetve
összekötő szövegeket iktatott. Ezekben bizonyos magyarázatokat talál az olvasó. A kurzívan szedett részek egy hosszú levélből valók, amit tengerentúlra
szakadt barátjának küldött (volna) az író. A dőlt betűs oldalak így keretbe
foglalják a jelenségeket. Felvilágosítást adnak arról, mi miért került egymás
mellé. Innen nézve a gyűjtemény akár egy hosszadalmas levélnek is tekinthető, amelynek a darabjai már korábban megjelentek. Azokat illesztette úgy
egymás mellé Bertha Bulcsu, hogy valaki (aki mondjuk az óceán túlsó partján
olvasni akarja) pontosan fel tudja mérni a hátteret, amiből születtek az
egyes írások.
Nyilatkozatokból és utalásokból tudjuk, hogy bármilyen jelenséggel, élménnyel találkozott, mindig felmerült a gondolat: el kellene raktározni, hogy
abból később kifejthető legyen egy novella vagy valami más. A szépíró így
állandóan jelen van a Medvetáncoltatás lapjain, noha az egyes részek alkalmiságán vagy ötletmotívumain semmit nem változtatott a szerző, amikor
azokat kötetbe gyűjtötte. Néha még az indító tapasztalatok pillanatnyisága is
érződik. Ezek a jegyek a gyűjtemény publicisztikai jellegét erősítik meg.
Vagyis azt mondhatjuk, hogy Bertha Bulcsu szépíróként vállalta a közíró feladatait és azokat úgy teljesítette, hogy a határvonalakat semmibe vette. Teljes
joggal, hiszen végső soron az igazi literátor mindig a köz érdekében szól.
A szerző ezt tette szociográfiáiban csakúgy, mint regényeiben, elbeszéléseiben
vagy színpadi próbálkozásakor. Félreértés ne essék! Bertha nem mosott össze
kétféle követelményt. Csak saját egyéniségén keresztül közelített hozzájuk,
s természetes közvetlenséggel átkapcsolta egyiket a másikba. Ekként olyan sajátos műfajú és stílusú szövegek jöttek létre, amelyek a Medvetáncoltatás
karaktervonását adják.
Ami igazán minősít: az író és a világ viszonya. Bertha Bulcsu, ahogy a
legtöbb írással, alkotással foglalkozó ember, nyitott szemmel járt a világban.
Egy idő után — épp az érzékenységből következően — felismerte, hogy nem
egészen olyan, amilyennek lennie kéne. Pedig a jelenségek feltérképezése közben még nem is volt magasan a mérce. Nem utópisztikus elképzelésekkel szembesített, hanem tényt a ténnyel, valóságrészietet egy másikkal. így is sok-sok
dologgal találkozott, amelyek azt bizonyították: még azok a piciny módosítások sem történtek meg sok esetben, amelyek sem óriási áldozatokat, sem
nagy befektetéseket nem kívántak volna. Megoldásuk viszont könnyebbé, elviselhetőbbé tenné az emberi életet. Ez az a kulcspont, ami szólásra, véleménymondásra késztette. Legelőbb kétségeinek- adott hangot, kételyeit írta le.
A Medvetáncoltatás egésze azt sugallja, hogy Bertha Bulcsu kételkedik önmagában, a látottakban és az emberi természet megváltoztathatóságában. Nem
a filozófiai és etikai program, hanem az apróságok, a mindennpi élet tüskének
a szintjén. Hiszen akár Indiában, a Balaton-parton vagy Budapesten nézett
szét, mindig látott olyan emberi megnyilvánulásokat, amelyek bizonyos módosítással sokkal kellemesebbé tehetnék az életet. S elkezdett töprengeni, hogy
az miért nem történik meg! El kellett jutnia ahhoz, hogy az emberben eredendően van fecsérlő:, tékozló energia önmagával, a világgal, a természettel
szemben. A dolog nyitját kellett keresnie, méghozzá közvetlen eszközökkel.
166

Vagyis a koncentrált figyelem juttatta el a kételkedéshez. A nyitottság, a
mindent észrevételező szem, az érdeklődés következtében készülhetett cikk az
almaszüretről vagy a balatoni horgászásról. Miért érkezett el a kételyhez?
Mert soha nem hitt a látszatoknak, minden jelenségben a meghatározó magot
kutatta. A látszat és a lényeg dilemmája közül választ. Ha utazása során azt
vette észre, hogy Svédországban sok a gyerek, (akiket már ifjú korban a társadalom hasznos tagjává tettek szüleik), akkor mindjárt hazagondolt, s a különbséget emelte ki: nálunk a közelfogás a gyermek nevelésére helyezi a hangsúlyt (hogy felkészítsék egy majdani szerepre). A gyerek el tud látni szerepeket, nem kellenek mindig külön programok, hogy a társadalom hasznos tagjává váljék. A figyelem és a kétkedés így közvetlen egyszerűséggel juttatja el
a természetesség igényéhez, illetve hiányának felismeréséhez. Üjra a már említett svéd példára hivatkozom. A szerző kiiejtette, hogy azok a gyerekek soha
nem vasárnapi, kiöltöztetett, a világnak megmutatandók voltak, hanem a természetes családi harmóniával megjelenők. Amikor Finnországban vendégül
hívták magánlakásba, akkor a gyerekek ott is közvetlenül vettek részt az
étkezésben, a beszélgetésben, a munkában. Ekként a finn anya nem keltette
fáradt nő benyomását, neki nem kellett egyedül második műszakot végeznie.
Ugyanúgy beszélgethetett, örülhetett a vendégeknek, ahogy a csaiádfő.
Ezek példák a természetes együttlétre, de Bertha Bulcsutól távol esik a
szándék, hogy követendőként sugalljon bármit, ami a példa és a következtetés
közvetlen összefüggéseit mutatná meg. Az író a Medvetáncoltatás legtöbb darabjában elsősorban a tapasztalatok leírására, élmények átadására helyezte a
hangsúlyt. Hogy ezekből aztán mi hat és hogyan, azzal nyilván nem neki keli
törődnie, és nem direkt formában. Iránymutatást semmiképpen nem kívánt
adni, de azt lejegyezte, ami felkeltette érdeklődését. A konklúziókat rábízta az
olvasóra, megállította tollát a jelenségek rögzítésénél. A Leírtak aztán végül
kikényszerítik a következtetést. Egyik helyen a balatoni nádasokról van szó.
Bertha, utalva Tatay Sándor Lyuk a tetőn című könyvére, azon meditált, hogy
a Balaton-parton nem lehet nádat kapni. Pedig korábban onnan láttak el még
külföldi igényeket is. Történelmi tényeket megidézve, elmondta, hogy a falu
vagy egy-egy család Balatongyörökön miként vállalt nádaratási részt, hogyan
szerzett nádjogot, milyen módon termelte ki, illetve mennyi pénzt tudott belőle kihozni. Ezt követő tény: az elmúlt húsz esztendő nádgazdálkodása teljesen megváltozott, s kiderült, hogy ráfizetéses, nem éri meg learatni, következésképpen nem is lehet kapni a Balatonnál. Ez a jelenség. Nyilvánvaló, hogy
ezen a nyomon haladva el kell jutni a konklúziókhoz.
Ennek a ténynek — és még jó párnak a Balaton körül, Budapesten, az
ország más tájain — bíráló jellege is van. Ez a kritika olykor áttételes, máskor
direktebb, de soha nem öncélú. Mert amit leírt (ha az negatív jelenség), akkor
azzal szemben a javítás szándéka mozgatta meg képzeletét, az írói fantáziát.
Gondoljunk csak a Medvetáncoltatásban
legerőteljesebben megjelenő környezetvédelmi álláspontra. A Balaton mellett — ahol különös élességgel tűnik elő
a szennyezés — az írónak csak körül kellett néznie. Autó, szemét, pusztítás
alapszavak. Minden feltárt eset megerősíti, sürgető feladat: az emberi élet feltételeinek megőrzése. A jelenségek így együtt kötetbe gyűjtve már közügyek
csokraként láthatók. Noha Bertha Bulcsu nem közírói szándékkal szerkesztette
meg a Medvetáncoltatást. De az nyilván egybeesett céljaival, hogy a leírtak a
társadalom minél szélesebb köreiben kapjanak visszhangot, s lehetőleg az ismétlődést akadályozó lépésekkel együtt. Akkor is ezt látjuk, amikor Bertha
167

önmagáról beszél. Nyilatkozatokból és a gyakorlatból egyaránt ismert, hogy
minden író legszívesebben és leggyakrabban önmagát mutatja meg, teszi az
olvasók elé. De ez az önkör nem jelent a Medvetáncoltatásban
szűkítést. Közkeletű frázissal fogalmazva azt mondhatjuk, hogy Bertha Bulcsu az egyeditől
az általános felé halad, amikor saját gondjait, bajait szedte csokorba. Ezt teszi,
mikor a telefonról beszél. Olyan kérdéskört érintve ezzel, ami sok embert foglalkoztat, s leginkább azokat, akiknek várakozniok kell. A szerző mindig megfelelő módon tágít és szűkít. Az embertől az emberségig, az egyedi természeti
jelenségtől a kozmosz, a világmindenség irányába halad. Nagy szavaknak tűnnek ezek, de aki elolvasta a Medvetáncoltatás írásait, az tudja, hogy Bertha
Bulcsunál egyszer nyíltan, máskor rejtetten ott munkál az asszociatív szándék.
Távoli dolgok kerülnek nála kapcsolatba. Például, a Titán 2. rakéta ürügyén
arról meditált, hogy milyen jövője lehet az emberiségnek, ha így pusztítja önmagát. A társasháza szomszédságában levő villa bontása hasonló gondolatmenethez juttatta el. Mert mindkettőben az emberiség önpusztítása, a természete
tel szembeni érdekeltsége vált kiáltóvá számára, illetve az a gyakorlat, amelyik nem számol a jövővel, csak a pillanatnyi érdeket tartja szem e l ő t t . . .
Pontos megfigyelés Bertha Bulcsu könyve ürügyén, hogy az író nem dühöng, nem ágálva és belső feszültségeit csitítya jegyezte le, amit látott és hallott. Ha a legfelháborítóbb dologról van is szó, legfeljebb dünnyög, morog, dohog, hogy miért van ez így és nem másképp. Egyik-másik részletben szinte
érződik a feszítő, már-már robbanó erő, ami a jelenségek magjában rejlik.
De visszafogja indulatait, csak a tapasztalatokat adja át. Nem az a célja, hogy
önmaga szabaduljon meg tőlük. A leírással ugyan ezt is elérte, de fontosabb
mások figyelmeztetése. Nem kell külön bizonygatni, miként felel meg ez a magatartás a József Attila-i „érted haragszom, nem ellened" követelményének.
A Medvetáncoltatás a közíró Bertha Bulcsut karakterizálja. A kötet sikere azt
bizonyítja, hogy az irodalmi publicisztika kritikai figyelmére és változtató
ösztönzéseire az olvasóknak nagy szükségük van. írók mindig vállalták, hogy
közfeladatok megoldásába beleszóljanak. Ezt a Medvetáncoltatás
szerzője mértéktartóan, olvasmányos stílusban tette meg. (Szépirodalmi.)
LACZKÖ ANDRÁS

Móricz Zsigmond, a Nyugat szerkesztője
LEVELEK
Az esetenként modernnek is mondott, de többnyire még ma is inkább csak
körülírt, vagy egyes kiemelkedő alkotóival fémjelzett „újabb" — tehát kb.
1870-től máig tartó — magyar irodalomnak a Nyugat központi jelentőségű, korszakos fejleménye volt. Maga a szorosan vett folyóirat is, méginkább azonban a
lapot körülvevő jelenségkör — művek sora, irodalmi s irodalomközéleti értékrend, kulturális tendencia stb. — amely, joggal, máig e folyóiratnévhez társul
tudatunkban. A biztos ítéletű Komlós Aladár alighanem a szakma véleményét
mondta ki, amikor leírta: „a Nyugat több volt, mint folyóirat; egész mozgalom,
úgyszólván egész korszak volt, a magyar irodalmi kultúra gyönyörű megújulása."
168

(Problémák a Nyugat körül. Bp. 1978. 9.) Mégis, e nagy jelentőségű, önmagánál
távolabb mutató folyóirat története máig sincs földolgozva. Az adatföltáró,
elemző s folyamatfölvázoló munkát az esetek többségében — nem is meglepő
ez — deklarációk, a rokon- és ellenszenv gesztusai helyettesítik, s a monográfiát sem az írók vallomásai-emlékei, sem a jubileumi tudományos ülésszak előadásai nem pótolják. Hogy miért alakult ki e visszás helyzet, nehéz megmondani. Irodalomtudományunk egész fejlődése, napjaink irodalmi életének — más
területeken is megmutatkozó — zavarai, kutatásszervezési mulasztások éppúgy
„benne vannak", mint egyéni-esetleges véletlenek. Ám — ha mentség még
akadna is — a tény: tény marad, a tudományos igényű, átfogó monográfia évtizedekkel a lap megszűnése (1941) után sem készült még el.
A Petőfi Irodalmi Múzeum kiadásában most, többéves munka eredményeként megjelent levelezéskötet, a Móricz Zsigmond, a Nyugat szerkesztője e helyzeten javít, s egy nagy lépéssel viszi előrébb a kutatást. A kötet — Tasi József
s munkatársai munkája — ugyan a harminc-egynéhány évet megélt folyóirat
történetének csak egy kicsiny szakaszát dokumentálja. Ez a szakasz, az 1929 novemberétől 1933 decemberéig terjedő rövid időszak azonban nem akármilyen
periódusa volt a lap történetének. A Nyugat ekkor — egy hosszan elnyúló pangás, s szerkesztője tragikus halála után, csökkenő presztízzsel s növekvő adósságokkal terhelten — megújulásra kényszerült. S a lap irányítását átvevő Móricz — részben Babitscsal, részben Babits ellenére — ezt a váltást véghez is
vitte. Az egykori hírlapi reagálásokból, Gellért Oszkár, Fenyő Miksa memoárjaiból, Móricz Virág gazdag dokumentációjú könyveiből, s más kisebb-nagyobb
közleményből egyértelműen kiderül, Móricz fordított egy nagyot a kormányrúdon. A lap adminisztrációját átszervezte, irodalmi anyagát pedig — az addigiaktól eltérően — egy kevésbé esztétizáló, „életesebb" szemlélet alapján válogatta össze. Hogy nyitása mennyire volt jó, előrevivő, vitakérdés lehet — mindmáig az is. Móricz elképzelése:
a „nemzeti koncentráció" megvalósítása (azaz a reformkonzervativizmus
együttműködésre hajló erőinek bevonása a lapba);
az 1919 után létrejött kisebbségi magyar irodalmak figyelemmel kísérése
s legjobb alkotóinak bekapcsolása a Nyugatba;
valamint (részben a novella- és regénytermés megválogatásával, részben a
cikkrovat megerősítésével) a direkt társadalmi érdeklődés fölerősítése — reális
lehetőség volt, benne volt a levegőben. Azt az új helyzetet ugyanis, amelybe az
ország 1919-cel került, irányzatilag: szerkesztéskoncepciót alakítóan is tudomásul kellett venni. Ennyiben Móricznak föltétlenül igaza volt. Szerkesztői gyakorlata azonban — s ez nem tagadható — bizonyos értékek föladásával, illetve
bizonyos igények kielégítetlenül hagyásával járt együtt. A Nyugatnak az az értékrendszere, amelyet Móricz csak „exkluzív smokkságnak" látott, sokaknak
fontos volt. Mindez együtt azután, érthetően, részben óvatos tartózkodást, idegenkedést, részben pedig gyanakodó ingerültséget vont maga után. S az így létrejött (vagy inkább csak elmélyült) megosztottság miatt a Nyugat központi szerepe, irány- és értékmérőként funkcionáló kiemeltsége is veszélybe került. (Igaz,
Móricz révén egyúttal egy új irányzat szerveződése is megkezdődött.)
E váltásfolyamat genézise s háttere — a korábbi, sok fontosat földerítő kutatások ellenére — eddig lényegében töredezett, itt-ott homályos volt. A mostani
levelezéskötet — azzal, hogy Tasi József és munkatársai minden eddiginél teljesebb anyagot hordtak össze, s ezt egységes időrendbe illesztették, a levelekben
169

megbújó ezernyi utalásnak utánajártak, a rejtett összefüggéseket föltárták —
egységessé s áttekinthetővé tették e folyamatot. Megteremtették
a Nyugat egyik
korszakmonográfiájának
filológiai alapjait.
A kötet — főszövegben — 391 Móricztól származó, vagy neki írt levelet
tartalmaz; jegyzetben — különböző megfontolások miatt — még jó néhányat.
Az elsőt — 1929. november 8-án — a szerkesztés átvételére készülő Móricz írta
Babitsnak, az utolsót pedig — az irodalomtörténet fintoraként — az őt követő
„új" szerkesztő, Babits Mihály a leköszönt szerkesztőtársnak, 1933. december
6-án. Köztük egy nagy reményekkel indult, energikus lapátvétel megannyi eseménye sorjázik. Az anyagi megegyezés formálódása, Babits és Móricz, Fenyő
Miksa és Móricz egymásközti, de az egész lap létét alapjaiban meghatározó
viszonyának fázisai, az adminisztráció radikálisnak tervezett, de utóbb, a Gellért fivéreken, meg-megakadó átalakítása, az előfizetés-gyűjtés meg-megújuló
kísérletei, az új munkatársak megnyerésére irányuló erőfeszítések stb.
A legtöbb, legrészletesebb adatok a Nyugat kiadásának körülményeiről
vallanak. E vonatkozásban nemcsak a személyi korrespondenciák (Móricz—Fenyő, Móricz—Babits, Móricz—Gellért Oszkár) az érdekesek, de a konkrét pénzügyi kérdések: a Nyugat anyagi háttere is. A kötet leveleiből megtudjuk például, hogy Móricznak 24 ezer pengővel kellett kártalanítania Fenyő Miksát, Babitsnak a társszerkesztői jogokért 10 ezer pengőt kellett lefizetnie a „lap folyószámlájára" (3.). A várható nyereségből Babits és Gellért Oszkár 25—25%-ot,
Móricz 50%-ot kapott volna (5.) S így tovább. Érdekes az adminisztráció fejlesztése, bővítése is. 1930. január 29-én pl. Móricz azt írta lányának, Virágnak: „A Nyugatnak már van 200 új előfizetője. Űj szerkesztősége, két kis
szoba. A nagyobbik 16 m2. Görcsös padló, semmi bútor, s ami van rongy. De
otthon az mégis." (67.) Február 19-én pedig: „A Nyugat szépen fejlődik, most
a márc. 1-i számban már megkezdjük azt is, hogy rajzokat közöljünk, egyelőre
csak vonalas rajzokat, de ha elbírjuk, akkor fejleszteni fogjuk ezt is a képek
mélynyomásos kezelése felé." (76.) S ugyanekkor írta le Móricz ezt is: „Lassan
egész kiadó lesz belőlem" (76.); most „semmi egyébbel nem foglalkozom." (76.)
De érdekes Móricznak az előfizetőkért vívott harca, a Gellért fivérekkel folytatott csöndes küzdelme (amelyről egyébként az utószó írója, Tasi József — mint
„Gellért-esetről" — külön is megemlékezik). Érdekes a vidéki (s külföldi) előadókörutak terve, a Nyugat-Barátok Körének megszervezése, a Nyugat-könyvek elindítása — pontosabban, az ezekre vonatkozó levelezés. (Ezt a szálat az
utószó is erősíti.)
Ezek, s az említetlen, de a kötetben megtalálható további ilyen adatok nélkül nem lehet majd megírni a Nyugat-monográfiát!
Az igazán érdekesek azonban azok az adatok, levélrészletek, amelyek a
szerkesztői koncepcióba s az irodalomközélet erőviszonyaiba világítanak be. Az
egyes levelek is, az utószóban idézett pro domo program is (463.) sokat elárulnak
e vonatkozásban. A programban pl. ezek a szerkesztési elvek:
— se ker[esztény], se zsidó: kultúra!
— csak egészséges, derült hang,
— szakköröket kibányászni,
— regényközlő folyóirat,
egy hazai, egy külföldi.
Az 1929. november 29-i levélben pedig így fogalmazódik meg a cél: „A Nyu170

gat az én kezemben egészen más lesz, mint volt. Magyarabb s nem olyan exkluzív smokk." (5.)
Az egyes levelek: a szerkesztői levelezés e — kétségkívül hevenyészetten
fogalmazott — célok valóságos tartalmát s megvalósulásuk folyamatát dokumentálják, illetve bontják ki. Megmutatják például, hogy Móricz nagyon tudatosan akarta bevonni olvasóként az ún. keresztény középosztály, munkatársakként pedig a reformkonzervativizmus embereit Ady Lajostól Klebelsberg Kunóig s Ravasz Lászlóig, Hegedűs Lóránttól Makkai Sándorig. Hasonló tudatosságot mutat a kisebbségi magyar irodalmak íróinak megnyerése, bevonására indított levelezés is. (Ez utóbbi gyakorlat, melynek a kötetben számos dokumentuma van, alapvető fontosságú szerkesztési újítás!) De a levelek azt is mutatják, a
megnyerni szándékozott reformkonzervatívok zöme csak udvarias, Móriczot föltétlenül méltányló, de azért egyértelmű tartózkodást mutattak. Makkai is, Ravasz is például udvariasan kitért a szerkesztői invitálás elől. Félsikerrel járt az
erdélyi, szlovenszkói magyar írók bevonásának kísérlete is. Az erdélyiek nem
nagyon kaptak az alkalmon (Móricz ezt egy helyen keserűen regisztrálja is), a
szlovenszkóiak pedig zömmel gyönge kéziratokat szállítottak neki. Kiderül, a
régi Nyugat-munkatársak közül nemcsak Ignotus távolodott el a laptól (ami
önmagában is jelképes érvényű), de Móricz szerkesztése idején pl. Krúdy is távol maradt a Nyugattól. Olyan, a magyar irodalom élő áramlataitól már független, de a Nyugatot s Móriczot föltétlenül becsülő író pedig, mint Bíró Lajos aggodalmának adott hangot s veszélyeket látott Móricz szerkesztői gyakorlatában. S a kötet hírt ad — a Bíró-féle, jóindulatú, „szemtől szembe" bírálat mellett — az irodalmi élet Móricz-ellenes kifakadásairól, pletykáiról is. Ezekről, pl.
Tormay Cecil Nyugatban való szerepeltetésének álhíréről, nyugodtan elmondható, irodalmon kívüli szempontok is motiválták őket, Móricz lejáratását is célozták. De ennyivel azért mégsem intézhetők el (bármennyire kedvünk lenne
hozzá). Az irodalmi pletykák — legyenek mégoly rosszindulatúak s igaztalanok
— többnyire szeizmográfszerepűek, megmutatják az irodalmi élet érzékeny területeit. S itt, a kötetből (is) jól látható, a szerkesztő Móricz átlépett egy határt;
az az irodalom, amely korábban egyértelműen a Nyugat körül helyezkedett el,
az új szerkesztői gyakorlat következtében megbomlott, résztörekvésekre szakadt szét.
Móricz azonban jól érezte a váltás szükségességét, s munkássága — ha nem
is eredeti elképzelése szerint — az irányzatképződést szolgálta. Szerkesztői tevékenysége, bár nem direkten, egyenesvonalúan, de félreérthetetlenül a népi mozgalom felé mutat. Nemcsak arra kell itt gondolni, ami a Nyugatból magából is
régtől fogva ismert (Szabó Pál fölfedezése, irodalomközéleti legitimálása stb.)
— a levelezés azt is tanúsítja: a szerkesztő személye már maga is sajátos vonzást gyakorolt. Azok az írók, akik majd a népi mozgalomnak is meghatározói
lettek, a kötet tanúsága szerint jelentős százalékban már Móricz felé is tájékozódtak. Kodolányi János például, bár Móricznak már korábban is híve, sőt bizonyos mértékig követője volt, a szerkesztő Móricznak vallott meg fontos alkotáslélektani összefüggéseket (119—121, 238—39.). Tasi József joggal látja itt Kodolányi pályafordulatának magyarázatát. Szabó Pál itt először közölt levelei pedig nemcsak az első kötet, az övék a glória történetét világítják meg, de Móricznak Szabót támogató-fölkaroló tevékenységét is minden eddiginél élesebben, plasztikusabban rajzolják elénk. Nagyon fontos — mind Veres Péter pályakezdése, mind Móricz tájékozódása szempontjából — Veres Péter két levele
171

is. Különösen fontos s tanulságos Veres 1931. január 10-én írt levele, amelyet
ugyan nem személy szerint Móricznak, „csupán" a Nyugat szerkesztőségének
címzett (429—430.). Ez ugyanis még a Balmazújvárosi Földmívelő Egyesület nevében íródott, s jól mutatja megfogalmazója s aláírója Nyugat felé való tájékozódását — de a lap presztízsét is a paraszti környezetben. Filológiai találat,
hogy Tasi József azt is fölfedezte, e levél volt az, amelyre Móricz Az irodalom és
a faji jelleg c. tanulmányában külön is reagált (473—474.). Tünetértékű Féja
Géza 1930. január 22-i levele is (61—62.), amely nemcsak hódolat a nagy írónak,
de már egy majdan megszerveződő új mozgalom fejeként való elismerése is.
„Arra gondolok — írta Móricznak Féja —: egy egészen új kor jön. Lehet, hogy
néhány év, s a ma egészen kitöröltetik szemünkből [...]. Erre gondolj, kedves
Bátyám! Fiatal népnél így halad a történelem! Európai példákat mondhatnék!
Neked meg kell őrizni Magadat ennek az időnek is. Eddig nem igyekeztél a közösséggel eléggé közvetlen kapcsolatokat teremteni. Tiszteletteljes véleményem
szerint: ez fontosabb lenne Neked. Mert ne hidd, hogy neoklasszikus koncentráció a te néped. S ne hidd, hogy önmagadért ragaszkodnak Hozzád! [ . . . ] Téged
a legtisztább szándékok vezettek — ezt tudom. De teljesen egy kalap alá vonnak azokkal, akik 1919-ben bal felé arattak, s ma jobb felé akarnak aratni, akiknek mindig orientálódás kell, hogy éljenek, mert önmaguk nem
jelentenek orientációt. A holnap szempontjából ez többet árthat Móricz
Zsigmondnak, mint két évtizedes félreértésekből és meg nem értésekből táplálkozó hadjárat. A valóság pedig ez: ma már nincsen itt légkör öreg s ifjú Ignotusok számára, ők vezérek itt már nem lehetnek." (62.)
Figyelemre méltó az is, hogy Móricz maga mellé tudta állítani, munkára
tudta fogni az akkor Babits köréhez tartozó Németh Lászlót. A kötetből kiderül, Németh lektora lett a Nyugat Móricz által alapított Színházi Osztályának
(227.), s egyik mozgatója a Nyugat-Barátok Körének. Németh irodalomszervezői ambíciójának pedig korai s fontos dokumentuma az a tervezet, amelyet a
kötet mint e bekapcsolódás dokumentumát kéziratból közöl (414—415.).
Móricz új orientációjának s ebből következően új típusú kapcsolatainak dokumentuma, hogy az író levelet váltott a romániai magyar irodalom legjelentősebb nemzedéki szerveződésével, az Erdélyi Fiatalokkal. Megnyerte a Nyugat
munkatársának az értelmiségi ifjúság orientációváltásában oly jelentős szerepet
vállalt „Szegedi Fiatalok" közül Joó Tibort, s orientáló cikket íratott Buday
Györggyel a szegediek mozgalmáról. (Kár, hogy Móricznak ez utóbbihoz írott
fölkérő levele kimaradt a kötetből.)
A kötetnek természetesen van sok fontos, de a Nyugat átalakításához már
csak közvetve kapcsolódó filológiai hozadéka is. Megemlíthető pl. Szabó Pál
Nyugatnak írt, de kéziratban maradt ismertetése a Korán sötétedik című kötetről (445.), Szalatnai Rezső ugyancsak a Nyugatnak szánt s ugyancsak kéziratban maradt Csehek és magyarok c. tanulmánya (375—377.). Említést érdemel
Babits tervezett Hekabé-fordításának itt rekonstruált története (406—410.) Az
irodalom és faji jellegvita története, ennek néhány érdekes adaléka (pl. 391—
392.).
A kötet teljes filológiai hozadékának bemutatása persze nem lehet egy egyszerű recenzió feladata — az igazi „bemutatást" majd csak az elkészítendő Nyugat-monográfia végezheti el, amely e kötetből sokat meríthet. Itt is föltétlenül
szólni kell azonban a válogatás, a sajtó alá rendezés és a jegyzetelés munkájáról. A szerkesztőnek, Tasi Józsefnek — aki mellesleg egyike e századi irodal172

munk legjobb filológusainak — hatalmas anyagból kellett kiszűrnie a maga
anyagát, ám — a dolog természetéből adódóan — bizonyos dokumentumoknak
így is utána kellett járnia; magából a mégoly gadag Móricz-hagyatékból nem
futotta volna e kötetre. Móricz szerkesztői levelezésének egy része ugyan, sejthetően, változatlanul lappang valahol (kérdés, előkerül-e valaha), ami azonban
bekerült a kötetbe, az igen informatív, a további munkához jól hasznosítható.
Rengeteg új anyag, nagy filológiai aprómunka van a jegyzetekben is (ez a rész
önmagában is tekintélyes). Tasi József és munkatársai: H. Bagó Ilona, Papp
Anna és Tóth Anna — feladatukhoz híven — számos esemény, utalás, irodalmi
összefüggés történetét rekonstruálták. De nemcsak magyaráztak, értelmeztek s
kiegészítettek — sok mindent újabb források közzétételével oldottak meg. Számos fontos szöveg így itt, a jegyzetekben olvasható. Részletkérdésekben, persze,
néhol lehetne vitatkozni velük, egyes adatok hiányát szóvá lehetne tenni. Többször előfordul pl. ilyen magyarázat: „életrajzi adatait nem ismerjük". Ezek
azonban minden ilyen típusú munka szükségszerű s elkerülhetetlen velejárói;
fönnakadni rajtuk nemcsak méltánytalan volna — nem is érdemes. A filológiai
munka mindig folyamat, amelyet csak lezárni lehet, befejezni nem. Csak megismételhető tehát: a Móricz Zsigmond, a Nyugat szerkesztője a közzétett levelek révén is, a hozzájuk kapcsolódó filológiai munka révén is jó alap a további
Nyugat-kutatáshoz. S mindahhoz, ami így vagy úgy a tárgyalt időszakban a
Nyugathoz kötődött, vele összefüggésbe hozható. (Petőfi Irodalmi Múzeum.)
LENGYEL ANDRÁS

Választások és válogatások
A VÁLASZ (1934—1938) ANTOLÓGIÁJÁRÓL
„Sárközi választásra szólította fel szerzőit, pesti irodalmi vicc is volt arról,
hogy a folyóirat címe felkiáltójellel — Válassz! — olvasandó" — idéz Széchenyi
Ágnes a Kortársban megjelent, Sőtér Istvánnal folytatott beszélgetéséből a
Válasz antológiájának utószavában. A pesti kávéházakban születtek egyéb
„viccek" is, más folyóiratok rovására, s ezek nem csupán a pillanat szülte szójátékok voltak. Gaál Gábor A Korunk éveinek margójára (1939) írt cikkében
a Választ elindító Németh László könyvéből idéz: „a pesti kávéházak szorongva
lesték, hogy a kolozsvári Korunk kit enged be az új társadalomba, és kit rekeszt ki belőle".
S valóban: a húszas-harmincas években a magyar folyóiratok címei irodalomszemléleti és politikai szempontból egyaránt telitalálatok voltak. Gondoljunk csak azokra a folyóiratokra, amelyekkel a Válasz is szembesülni volt
kénytelen: a Szép Szó, a Kelet Népe, a 100%, az Együtt, a Pandora és a Fegyver (mellesleg nem ártott volna ez utóbbi kettőről az utószóban is pár szót ejteni, hiszen a folyóirat közvetlen előzményei voltak). Nem véletlenül említettem a Korunkat. A Korunk éppúgy vállalta a pesti kávéházak iróniáját, ahogy
vállalta azt a Válasz is. Abban az időben valóban arról volt szó mindkét folyóirat esetében, sőt a többiekében is: vállalni és választani. Gaál Gábor találóan fogalmazta meg a címválasztás jelentőségét, mintegy általános érvényes173

séggel megvédve a kor határozott szellemi fronton elhelyezkedő lapjait: „A lap
címe és a lap kialakításának belső akarata, ez a szó, hogy Korunk — ami azt
jelenti, hogy a mi napjaink —, magyar, romániai és kelet-európai kötelezettségeken túl előírt európai, sőt annál is egyetemesebb kötelezettségeket is."
S ezt a régvolt választást vállalnia kell annak is, aki ma ezekből a folyóiratokból antológiát akar összeállítani. Hiszen éppen a korszak e folyóiratainak
(már címükben sem titkolt) belső akarata, sokszor egyetemességet érintő céljai
magyarázzák, hogy a, talán nem is annyira kései utódok újra felfedezni kívánják őket. Nem egyszerűen írásaikat, szerzőiket olvasgatva-értékelve, hanem
szemléletüket és ízlésüket ötvöző szerkesztői munkájukat, módszereiket tudatosítván. Széchenyi Ágnes maga is ezekben a kérdésekben látja a Válasz antológiájának létjogosultságát: „Válaszutakat kereső válságkorszak terméke a Válasz. A problémák, amelyeket érint, vagy amelyek övezik a (fél)múlt problémái, s noha a folyóiratban legfontosabbnak ítélt sorskérdés a parasztság ügye,
a földkérdés azóta megoldódott, számos olyan ideológiai-politikai gondolatkört
is érintett, melyek a ma kérdéseinek történelmi hátországát
jelentik."
A nyilvánvaló azonosulás ellenére (vagy tán éppen ezért) nehéz műfaj az
antológia műfaja. Nehéz egyszerűen formai okokból is: mi kerüljön bele (vagy
hogy mi nem kerülhet bele, ahogy arra Kabdebó Lóránt is utal a Könyvvilágban Tamási Áron egyik szerzői jogokból utólag „kikerült" írása kapcsán), milyen súllyal vesznek részt bizonyos műfajú, tematikájú írások nemcsak a folyóirat egészében, hanem az egyes évfolyamokon belül.
A válogatás problémáját megkerülni nem, de más-más módon megoldani
lehet. Tordai Zádor és Tóth Sándor például a Korunk fiktív számának álcázott antológiájában az egyszerit, a megismételt) etetlent hangsúlyozzák, „a rácsodálkodzást, a meglelt gondolat örömét". A Válasz antológiájának ez kétségtelenül egyik nagy érdeme: a kiválasztott tanulmányok, írások között tallózva
sokszor érezhetjük egy-egy majdnem elfelejtett, vagy csak magunkban félig
megfogalmazott gondolatra ráismerés örömét. Ami a válogatás szempontjait
illeti: Széchenyi Ágnes biztos, határozott kézzel vezet minket írásról írásra,
évfolyamról évfolyamra. Néha talán túlzott határozottsággal is. Elfedve ily
módon néhány olyan jellegzetességét a folyóiratnak, amit ha másképpen nem
is, de legalább hiányukkal kellett volna érzékeltetni. Néha jobban is kifejezésre juttatni, hogy a gondolati, tematikai folyamatosság mellett itt azért
számról számra is változott valami, nemcsak az írásokban konkrétan, hanem
valahol a háttérben, az irodalmi és politikai életben is.
Éppen ezért talán kár volt egyes évfolyamokon belül, a műfajok megfelelő változatosságának biztosítása kedvéért, illetve a tematika, a vezérfonal
erőteljesebb érzékeltetése érdekében az egyes számok anyagát összekeverni.
Ez bizony sokszor félrevezethet minket éppen a legfőbb kérdést illetően: milyen is a Válasz valójában. Az 1934-es évfolyamban például Kerék Mihálynak
egy olyan írását olvashatjuk az első szám írásai közé keverve, amely tulajdonképpen a 3—4. összevont számban jelent meg. Ez látszólag nem sérti a Válasz
szellemét, hiszen Kerék Mihály állandó szerzője volt, s Matolcsy Mátyás mellett a népi írók mozgalmának egyik legismertebb szakírója. Csakhogy a közölt
tanulmány kiválasztása nem feltétlenül szerencsés, mivel az első két számban
megjelent tanulmánynak a továbbgondolásáról van szó. S még egy példa arra:
a válogatás ily módon óhatatlanul is az eredeti szerkesztői szándék, első pillantásra talán nem is szembetűnő átalakításához vezet. Igaz, Illyés Gyulától a
Puszták népe (érthető okokból: közismertsége miatt) kimaradt az antológiából,
174

viszont így kimaradt az is, hogy az egyes folytatások, nyilvánvaló szerkesztői
megfontolásokból, milyen szövegkörnyezetben jelentek meg. Gondolok itt Veres Péter, Nagy Lajos, Féja Géza, Kerék Mihály erre rímelő gondolatú írásaira.) Továbbá tény az is, hogy méltán kerültek egybe az olyan összetartozó
írások, mint amilyen Vas István Levél egy szocialistához 1935 márciusa és
1936 októbere között megjelent különböző „felvonásai", de ezáltal ismét elhomályosult valami abból a bizonyos „korhűség"-ből. Mégpedig éppen az, amiről
Vas István olyan részletesen beszél Széchenyi Ágnesnek a Kortárs-beli interjúban, amikor bevallja: egyáltalán nem tervezte a leveleket ötrészesnek. S így
mintha egy árnyalat „elsikkadt" volna, ami a korhűséget illeti. E módszer
következtében így az egyes évfolyamok mintegy különálló antológiának tűnnek, egy-egy fiktív számnak. Csak még annyit ezekről a formai nehézségekről,
amennyit a 100% antológiájának kísérő tanulmányában olvashatunk: „Korhűség és kultúrtörténeti jelentőség a KMP legális folyóiratának cikkeit válogatva
ez a két szempont vezette a szerkesztőt. A két alapelv nem mindig találkozott." Egy folyóirat anyagából összeállított antológia esetében valóban a kortörténeti jelentőségen van a hangsúly, de ez nem jelenti azt, hogy a kiválogatott anyag megfelelő szerkesztésével ne lehetne a mögöttes dolgokat, a finomságokat is érzékeltetni. Ide tartozik még, hogy talán szerencsésebb lett volna
az utószóként csatolt kísérő tanulmányból leválasztani egy gyakorlatiasabb, útmutató jellegű előszót. Mert így bizony időnként megkísértheti az olvasót az
a gondolat, hogy az antológiába válogatott szövegek az utószó elé csatolt
mellékletek csak dokumentáció. (Ellenkező előielű megfontolásból volt szerencsétlen az is, hogy a Kortárs 1986/10. számában ez a tanulmány „Sznobok
vagy parasztok?" címmel jelent meg.) Ezzel nem az utószó igazát akarom megkérdőjelezni, az magában is izgalmas olvasmány (különösen, ha ismerjük Széchenyi Ágnesnek a Kortársban megjelent beszélgetéseit is Weöres Sándorral,
Vas Istvánnal). Az elmondottakkal csak arra szerettem volna felhívni a figyelmet: egy antológia elő- vagy utószava inkább eligazítás, semmint tanulmány
jellegű kell hogy legyen. A hiányokra és a kihagyásokra utaljon, ne a vezérelvekre — azoknak az antológiából kell kiderülniük.
Ha már az utószóról, az antológia, illetve a folyóirat szerkesztésének vezérlő elveiről van szó. vegyük ezeket sorra röviden. Az alapvető kérdésben,
azaz abban, hogy miképpen és milyen módon töltődött fel a folyóirat a népi
írók mozgalmának tartalmat adó gondolataival, elképzeléseivel, pontos képet
ad az antológia. Itt is inkább a részletek érzékeltetése jelent problémát.
Hiányzik például a szociográfiának nem a jelenléte, hanem jelenlétének
igazi fontossága, szerepe a népi írók mozgalmának kialakulásában. Megtalálhatjuk ugyan a szépirodalmi és a publicisztikai szociográfia legjelentősebb képviselőinek írásait az antológiában, de sajnálatos módon kimaradtak azok a
művek, amelyek a „tudományos diszciplínaként" művelt szociográfia jelenlétét bizonyítanák a folyóiratban. A szociográfus írók jelentős részét valóban az
jellemezte, hogy az „élmény sodró erejénél fogva" jutottak el ahhoz a felismeréshez, hogy ismerniük kell azt a társadalmat, amelyben éltek. Ez azonban
nem volt ilyen egyértelmű (nem szabad, hogy megtévesszen minket az akkor
divatos romantikus képgazdagság): a népi írók azért nem vesztek el a „fülig
való faluszerelemben", a csak a „falu körül való járkálás"-ban. Határozott
arculatot éppen a tudományos igénnyel és célzattal megírt szociográfiák, szociálpolitikai, agrár- és jogpolitikai, valamint egyéb hasonló írások adnak az *
egyes folyóiratoknak, így a Válasznak is. Márpedig az ilyen jellegű írások na175

gyobb részt kimaradtak: nemcsak az a sorozat, amely az agrárválsággal és a
földreformmal foglalkozik a különböző európai országokban, hanem a magyar
viszonyokkal foglalkozók egy része is. Márpedig ezek pontosabban megrajzolhatták volna a Parasztpárt, a Márciusi Front igazi szellemi hátterét.
Ugyancsak ellentmondásos része az antológiának, a Válasznak, mint az
„irodalmi öntudat megfogalmazójának" sajátosságait bemutatni hivatott része
is. Itt talán kevesebből válogatni többet adott volna. Olvashatjuk például Németh László és Kerényi Károly levélváltását, mégis a szépirodalmi, a kritikai
anyag válogatásában mintha nem érvényesülnének eléggé azok a gondolatok,
amelyeket itt Németh László, de Kerényi is megfogalmazott, s amelyek a folyóiratban szerkesztői elvként meg is valósultak. Tulajdonképpen ez van amögött a sajátosság mögött, amelyet a visszaemlékezők a Válasz nyitottságának
neveznek. Ahogy a görög irodalomban önmagát találta meg Németh László,
ugyanúgy ismerhetünk rá a Válasz lényegére szépirodalmi anyagában. (Akármilyen furcsának is tűnhet első pillantásra: a klasszikus műveltség különös
jelentőségre tett szert a XX. század harmincas évei magyar problémáinak
megoldásában. Valahogy, bizonyos áttételekkel, ide kapcsolódnak Bálint Sándor népi hitet kutató írásai is.) Aki a „szakjából az életalakítás igényével lépett ki, lemondhat-e arról, hogy az új élet mágusi sugárzásával egy egész
nemzetre igyekezzen hatni?".
összehasonlítva az antológia anyagát a Válasz első korszakának anyagával, elmondhatjuk: jól érzékelteti Németh Lászlónak a bevezetőben kifejtett
óhaját, azaz hogy legyen „folyóiratunkból száj, amelyen át a magyarság álma
végre felszakad", de kevésbé sikerült érzékeltetnie, hogy ez a folyóirat elsősorban munkatér akart lenni a magyarság fejlődését igenlő, s e fejlődést tudatosítani, megvalósítani szándékozó írók, gondolkodók számára. Ennek ellenére
a Válasz antológiája egy újabb fontos segédeszköz lehet a Válasz repertóriuma
és A népi írók bibliográfiája mellett. Hiszen: „a múlt mint ellenőrzés szükséges". (Magvető.)
BAKONYI GÉZA

Demény János: Rézkarcok hidegtűvel
1907. május 11-én nyílt meg Paul Gauguin tárlata a budapesti Nemzeti
Szalonban. Este a Vígszínházban bemutatták Frank Wedekind akkor merészrnek ható híres színművét, A tavasz ébredését. Juhász Gyula a Gauguin-kiállításon ismerkedett meg Gulácsy Lajossal, este pedig, amint visszaemlékezett,
vele és egyetemi társaival tüntettek azok ellen, „akik a rosszul értelmezett erkölcs nevében tüntettek a darab és az irodalom ellen . . . Felejthetetlen este
volt".
Másnap délelőtt kezdődött a Zeneakadémia új épületének fölavató ünnepségsorozata. A harmadik napon mutatkoztak be a volt növendékek. Bartók
I. szvit-jét Csáth Géza a hangverseny legérdekesebb számának minősítette.
S két nappal később, 17-én, Richárd Strauss Salo-me című zenedrámájának
előadásáról beszámolva fölfigyelt a szaporodó újdonságokra: „Statisztikával
szeretném kezdeni. Tagadhatatlan, hogy ebben az esztendőben érdekes dolgok
176

estek Magyarországon, olyanok tudniillik, amelyeket a kultúrtörténet lapjaira
szokás írni." „Mi is történt? Láttunk Meunier-szobrokat, Beardsley-rajzokat,
Gauguin-képeket, Wedekind-darabokat; Hauptmann, D'Annunzio, Wilde, Ibsen, Maeterlinck fokozott erővel vonultak föl a színpadokra. Hallottunk Debussy-muzsikát, DTndy-szimfóniát; Puccini operái jobban hódítottak, mint
valaha."
Alig egy évvel előbb, 1906 februárjában jelent meg az Üj versek, Ady
harci riadója. 1903 elején indult a Nyugat, őszén jelent meg A holnap első
kötete. Valószínűleg először esett meg 1908. október 25-én Magyarországon,
hogy egy festő tárlatán vers és dal is fölhangzott. A váradi Tibor Ernő képei közt Dutka Ákos Babits és a maga verseit mondta el, Batizfalvy Elza
Farkas Imre dalait énekelte. Beregi Sándor A holnap költőinek verseiből szavalt. A „testvérművészeteknek", ahogyan 1911-ben Gerő Ödön e könyvben
idézett szavai nevezték, vagy ahogyan ma mondjuk, testvérmúzsáknak
„ezt a
lelkesítő, ezt a szent szolidaritását tanúsították" (91). A Váci utcai művészház
nemzetközi impresszionista tárlatán 1910. június 3-án Bartók zongorázott saját és Kodály műveiből (87).
Demény Jánost a tudományos köztudat mint Bartók leveleinek fáradhatatlan gyűjtőjét és közkinccsé tevőjét ismeri; jóval kevesebben Bartók életrajzának aprólékos gondú föltárójaként tartják számon. Ám ő sokkal szélesebb áttekintésű, és bár vizsgálódásának középpontjában csaknem fél évszázada Bartók áll, őhozzá viszonyítja a század elején indult egyetemes művészi
megújhodás széles színképű jelenségeit: zenében, irodalomban, képzőművészetben, gondolkodásban. Még mielőtt Németh László megteremtette volna a
bartóki modell fogalmát, ő már élt vele, már alkalmazta a magyar szellemi
jelenségek vizsgálatában.
E kötet két tanulmányában is boncolgatja Bartók és Ady kapcsolatát.
Egyikben a Bartók könyvtárában széljegyzeteivel, aláhúzásaival fönnmaradt
verseskötetek tanulságait elemzi, a másikban a Vallomások és tanulmányok
prózai megnyilatkozásaihoz tett ceruzavonások értelmét kísérli meg kikutatni.
1940-ben, talán első Bartók-tanulmányában, már e két nagy géniusz párhuzamára hívta föl a figyelmet. Most, tényanyagon, szilárd meggyőződéssel írhatja: „Bartók világa a poéta világával sokban rokon" (131).
Egyetlen írás van e tanulmánykötetben, amelyben nem fordul elő Bartók neve: a Kerényi Károlyról szóló. Görög mitológia című kötetének (1978)
hazai megjelenése alkalmából méltatja azt a szerepet, amelyet írója a fasizmus barbárságával szemben a görögség humanizmusának fölmutatásával töltött be: „Kerényi Károly elhozhatta szkíta földre a mindent beragyogó görög
derűt" (27).
Valamennyi esszé voltaképpen reflexió: nem könyvismertetés, hanem egyegy könyv alkalmát, apropóját kiaknázó fejtegetés. Filológiai kirándulás, sőt
olykor kortársi visszaemlékezés. Mint az a jellemző eset, amelynek 1933. március 24-én szemtanúja lehetett: a vasutas zenekar hangversenyén nem tudták
bemutatni Bartók Magyar képek című kompozíciójának megtanult három darabját (Este a székelyeknél, Medvetánc, Ürögi kanásztánc), mert a Bartókgyűlölő zenekari tagok közvetlenül az előadás előtt — ellopták a partitúrát!
„A vasutasok ellenállása csak egyetlen szín a honi társadalom ellenállásának
széles spektrumában" (228.)
Csáth Géza Bartók legelső megértői és jelentőségének hirdetői közé tartozott. József Attila tanulmányt tervezett Bartókról; fönnmaradt vázlatát De177

mény úgy bontja ki, hogy mind Bartók világában, mind József Attila gondolkodásmódjában biztosan igazodik el. Bartók Medvetáncát a Cantata profana kiteljesüléséből visszanézve értékeli: „A kis zongoradarab egyáltalában
nem romantikus zsánerkép, hanem borzongató életérzés hallucinatív felidézése. Olyan elesettség szólal meg itt a medve »esetlensége« ürügyén, amilyenre nincs még egy példa a zene irodalmában." Ez vet új fényt a zenedarabtól
ihletett költői alkotásra is: „És így nyomban érthetővé válik, hogy József
Attila miért helyezte egyik legjelentősebb versgyűjteményét, 1922 és 1934 közt
írt költeményeinek egész válogatott anyagát a Medvetánc — a zongoradarab
hatására írt azonos című verse — oltalma alá. És érthető, hogy miért adta
(vagy akarta adni) a Medvetánc címet soha el nem készült tanulmányának
is (134).
A sokáig elhallgatott Hamvas Béla bizonyos körökben ma ismét divatos
gondolkodó. Emlékezetére írott tanulmányában Demény — termékeny rögeszméje szerint — Bartókhoz való viszonyát veszi szemügyre. Hamvas nem sokra becsülte a népzenét. Kodályt sem tartotta korát reprezentáló zeneszerzőnek. Adyt sem nagy költőnek. Bartókot is csak Stravinskyhoz képest méltányolta, s hozzá viszonyítva nem tartotta elég modernnak (43). Stravinskyról különben — Fodor András könyvének ürügyén — külön esszé szól. Áttekinti a magyar zenetudomány és -kritika nézeteinek fejlődését: volt, aki egymás mellett látta őket (Zágon Géza Vilmos), s volt — Hamvas mellett — más
is, aki a modern zene világán belül ugyan, de szembeállította (Molnár Antal).
Fodor András ismét szintézisbe hozta őket: „A Bartók és Kodály feltárta
magyar népzene ma már jogaiba ült; a Bartók-kultusz jóvoltából nem kell
pajzzsal és dárdával küzdeni Bartókért; megnőtt szemléletünkbe végre Stravinsky életműve is belefér: ezt mondja számukra a könyv, amit Fodor
András költő írt. Amivel a magyar zeneesztétika nem tudott megbirkózni,
hogyan vállalkozhat arra egy költő?" (145). Sikerrel — ismeri el.
Egy Bartók-kutató műhelyéből: ez a kötet második felének összefoglaló
címe, egyben egy sorozaté is, amely éppen a Tiszatáj hasábjain látott napvilágot az elmúlt években. Ez lehetne az egész gyűjtemény alcíme is. Hiszen a
Mocsáry Emlékkönyvből is azt a történelmi hátteret vázolja föl a szerző,
amelyből a Bartók-modell, vagy inkább ennek egyik összetevője, a . Duna
menti népek történelmi sorsközösségének vállalása, kinőtt. Nietzsche nemcsak
Bartók számára, hanem a többi eszmélődő magyar elme, Ady, Babits, Juhász,
Kosztolányi számára is súlyosan befolyásoló élményt adott — akár Gorkijnak
is. A nagy orosz hatását is föltételezi Demény Bartók életművében: az Éjjeli
menedékhelyet
A csodálatos mandarinnal hozza „genetikus összefüggésbe"
(169).
Demény egyszerre zenetudós és filológus. Nemcsak a hírhedt Szírmai
Endre hamisított „Bartók-leveleit" szedi szét, hanem Thomas Mann emlékezésének pontatlanságát sem fél kimutatni. Kassák Bartók-versének szövegingadozásaiban sem rest Ady szókincsének nyomasztó hatását észlelni.
Megtagadnám magam, ha nem emelném ki a kötet szegedi vonatkozásait. Demény szellemesen magyarázza az elsőként Szegeden 1911. május 13-án
bemutatott Négy régi magyar népdal című férfikarra írt kompozíciónak kényszerű megcsonkítását. A pajzán szójátékokat Bartók vagy nem vette, vagy
nem akarta észrevenni. Demény szerint: „A folklórszöveg megmásíthatatlanságának bűvölete azonban ez alkalommal, úgy látszik, lefogta kezét. A hűség
tudományos pedantériája kötötte" (206). Én azt hiszem, szent naivságában,
csak a zenére ügyelő figyelmében nem is ért tudatáig, hogy a zab asztag nyil178

vánosan nem énekelhető! Észre sem vette benne a népnyelv e játszi pajkösságát.
Az éjszaka zenéje című zongoradarabban Bartók az alföldi éjszakák békakoncertját is megörökítette. Demény Hermán Ottónak a Természettudományi Közlönyben 1877-ben megjelent Természetrajz — nemzeti szellem című
cikkéből idézi, hogy a szegedi nép szerint hogyan társalkodik a német, a tót
meg a magyar béka. Hermán úgy találta, hogy mindegyik hangutánzó mondóka egy-egy békafajt jellemez. Megnevezte adatközlőjét: Torma József doroszlói plébánost, Szeged szülöttjét. Hermán 1874/75-ben a Bács megyei Doroszlón, sógoránál írta első nagy munkáját, pókmonográfiáját, ekkor ismerkedett meg a szegedi parókussal.
Nehogy valaki azt higgye, elhallgatom kritikai észrevételemet. A zenetudományhoz nem értek, így meglehet, olyat is elfogadok, amit a muzikológusok majd vitatnak Demény könyvében. Engem meggyőzött szemléletének említett tágassága, a szellemi élet jelenségeinek történeti egybelátásában fölmutatott kivételes képessége. Egyetlen dologban nem értek egyet a szerzővel:
nem „termékeny", hanem fölöslegesen keltett zavarnak tartom ellenkezését a
görög neveknek immár harminc évnél is régebbi (a magyar helyesírási szabályzat 10. kiadásának életbelépése, 1954 óta) meghonosodott írásmódjával
szemben. A helyesírás egysége nem öncélú, hanem a közösség érdeke, s ezt
megzavarni a korábbi, latinos írásmód erőltetésével, sem a Görög mitológiában, sem ebben a kötetben nem helyeselhető. Ráadásul itt még Stravinskyt
is kétféleképpen találja a tanácstalan olvasó.
Demény János most múlt hetvenéves. Könyve — hazai szokás szerint —
elkéste a születésnapot. Remélem azonban, hogy a következő esszégyűjteményére nem kell megvárnunk a hetvenötödiket. (Magvető.)
PÉTER LÁSZLÖ

Péter László: A szerette Város
Az elődök közül talán csak Vedres Istvánnál és Reizner Jánosnál, a kortársak közül pedig csak Bálint Sándornál volt (milyen fájó ez a volt!) olyan
szoros a MŰ (életmű) és a Város közötti kapcsolat, mint méltó utóduknál, Péter Lászlónál. Bálint Sándor volt az, aki nagy kezdőbetűvel kezdte írni a Várost az Urbs mintájára, és Péter László nyomán írjuk — szintén nagy kezdőbetűvel — Víznek a régi Szegedet megsemmisítő 1879-i nagyárvizet. Sokan
vagyunk, akiknek a számára e két nagy betű: jelkép. Jelképe annak az áldozatos, energiát nem kímélő, elismerést nem váró városszeretetnek, amely
nem szavakban, hanem — Bálint Sándor és Péter László esetében megismételhetetlennek tűnő — teljesítményekben
nyilvánul meg.
Péter László ezt írta saját munkásságáról: „Mióta írásom nevem alatt
nyomtatásban megjelent, szinte minden betűm Szeged ügyét szolgálta" (1983).
Azóta e sorok írójának a bibliográfiája (1986) számba vette Péter László „betűit", azaz munkásságának nyomtatásban megjelent részét (— van kéziratos
is —), és több, mint 2300 tételt csokrozott össze, élükön olyan, önkényesen kiragadott kötetekkel, mint Kálmány Lajos (1952), Espersit János (1955), Juhász Gyula összes Műveinek szerkesztés és részben sajtó alá rendezése
179

(1963—), Juhász Gyula a forradalmakban (1965), Szeged irodalmi emlékhelyei (1974), Szeged utcanevei (1974), Bálint Sándor munkássága [Bibliográfia]
(1974), József Attila közöttünk (1980), így élt Juhász Gyula (1980), szeged
[Útikönyv] (1981), Annák, szerelmek (1983) és a Szegedi örökség (1983).
Péter László munkássága a Város vonzásában, a Város szellemi fényében
teljesedett ki, és terebélyesedett immáron életművé. Minden érdekli, ami
Szeged társadalmi és politikai, szellemi és tárgyi történetével, ha tetszik művelődéstörténetével kapcsolatos. Számára e körben nincs kis és nagy téma,
noha egy-egy tárgykör kidolgozása szükségképpen eltérő terjedelmet kíván
meg. Volt amikor a provincializmus vádjával illették, nem látván, hogy a
fiatal Babitshoz hasonlón a mindenséget, azaz a Város művelődéstörténetének a teljességét kívánja birtokba venni. Elfeledett értekeinket menti, eiKaiiodott kincseinkre irányítja figyelmünket, kutatói látókörünket gazdagítja. Ez
utóbbi kapcsán elég, ha utcatörténeteire, egy-egy újság impresszumadataiban bekövetkezett változások összeállítására, a neves (a tulajdonos nevével
emlegetett) házak és a cégérnevek gyüjtésere hivatkozom.
Péter már 30—40 évvel ezelőtt is tudta, hogy nem a választott tárgy,
nem a helyi sajátosság, nem a hely szelleme jelenti a provincializmust, hanem a színvonal sekélyessége... A Szegedi örökség című gyűjteményes kötetének olvasói és szakmai sikere újból bizonyította, hogy — mint írta — a
„helyi szellemi örökséget az országnak történelmet, irodalmat, néphagyományt
méltányló olvasóközönsége tudja úgy tekinteni, mint az egyetemes magyar
műveltség kiszakíihatatlan részét; meglátja benne, hogy a helyi szin, a corneur
locale a nemzeti kultúra színképének nélkülözhetetlen összetevője; hogy a
szegedi tradíciók föltárásával és közkinccsé t é t e l é v e l . . . a közös magyar művelődéstörténeti kincset gazdagítjuk." Azaz az egyes (a helyi) szerves része,
és rész voltán túli árnyalója az egésznek. Czine Mihály nem is oiyan régen
Péter Lászlóval kapcsolatban Stendhalt idézte: Több részletet! Azért, mert a
részletekben van az eredetiség, az eredetiségben pedig az igazság. Ö is azt
vallja, hogy az író élete kulcs az alkotás jobb megismeréséhez. Ezért készít
írói életrajzokat (Így élt Juhász Gyula), monográfikus életrajzi részföldolgozásokat (Juhász Gyula a forradalmakban) és életrajzi részleteket (Szabó Dezső Szegeden, stb. stb.), akkor, amikor nálunk a minden elfogadható indok
nélkül lenézett és mellőzött tudományos biográfia erősen háttérbe szorult. Az
elmúlt években a biográfia nyugati újjáéledése kétségtelenné tette, hogy Péter László ebben is — mint sok másban — az élen haladt.
Félreértés ne essék, nem azért írtam hosszabban a helyi értékek föltárásának nemzeti hasznáról, mintha Péter munkásságának nagyobb része e
tárgykört ölelné föl. Nincs még egy olyan magyar vidéki város, amely 19—20.
századi irodalomtörténetünkben annyit szerepelne, mint Szeged. Hosszú a sora az itt lakott, rövidebb-hosszabb ideig itt alkotó tollforgatóknak Dugonicstól kezdve Sebők Zsigmondon és Cserzyn át Tömörkényig, Békefi Antaltól
kezdve Mikszáthon át Móráig, Kún Józseftói kezdve Babitson át Radnótiig,
Gárdonyitól Somlyó Zoltánon és Szabó Dezsőn át Sík Sándorig, Balázs Bélától
kezdve József Attilán át Juhász Gyuláig. (Kérem, a fölsorolásokban ne keressenek összefüggéseket.) Hárs László e szellemi bőség ismeretében nevezte
Szegedet — kedves túlzással — a legirodalmibb magyar városnak. Péter
László irodalomtörténeti munkásságának tekintélyes része irodalmunk klaszszikusaival foglalkozik, elég Juhász Gyula-, József Attila-, Tömörkény-, Radnóti-, Balázs Béla- és Móra-kutatásaira hivatkoznom.
180

A szerzőnek az elmúlt években négy gyűjteményes kötete jelent meg:
Kilenc írás Juhász Gyuláról (1983), Szegedi örökség, Makói kis tükör (1986)
és A szerette Város. Ez utóbbinak régiesen csengő címe Tömörkénytől való.
ö ismertette a Szegedi Napló 1901. október 13-i számában ezzel a címmel Kulinyi Zsigmondnak Szeged új kora című monográfiáját (1901), mely a Város
utolsó két évtizedének (1879—1900) a történetét öleli föl. Mennyire jellemző
Péter Lászlóra ennek az elhalt személyragos igenévi szerkezetnek a föltámasztása is. Fölszínre hozott egy ködbe veszett, hangulatos kifejezést, először csak
maga élvezte ódon ízét-zamatát, aztán közkinccsé tette, és még azt sem felejtette el a lelkünkre kötni, hogy használjuk bátran a 21. században i s . . .
A kötet alakja, az írások csoportosítása hasonló a Szegedi örökséghez:
Emlékek — Örökhagyók — Kortársak. Az első rész filológiai remekléssel indul, címe: A Szentháromság utca története. Az 1522-i tizedjegyzék, az 1553-i
és 1578-i török defter, Balla Antal kéziratos térképe (1776), a városi építési
törzskönyv és a címtárak alapján összeállította az utca lakóinak a névsorát,
mindenkiről tudva valami érdekeset, jellemzőt.
A szegedi vendéglátás története ma is fehér folt. Talán ezért vett föl a
szerző a kötetbe ilyen tárgyú írásaiból többet is. A híres régi fogadók és kávéházak (Feketesas, Aranyoroszlán, Hétválasztó stb.) után a három Hungária
szállóról ír; közülük ma csak egy, az 1977-ben megnyitott várja a vendégeket. A sort az Európa, majd a Tisza szállóval folytatja, mely a Város egyik
leggazdagabb irodalmi (Juhász, Babits, Krúdy, Móricz stb.) és zenei (Bartók,
Dohnányi, Casals, Sauer, Kubelik stb.) emlékhelye. Egyedül Juhász Gyula
emlékét őrzi márványtábla a régi kávéház, a mai étterem sarkában. (A Szegeden megforduló Hegedűs Gézát versre is ihlette.) Babits 1919 és 1921 között költeményeiről beszélve Szabó Lőrincnek azt mondta, hogy az Esti kérdés
két sora (vagy kávéházban bámészan vigyázd / hogyan gyújtják sorban a napfényü gázt) „a szegedi Tisza kávéház emléke, ahol én sokat ültem szegény
Kún Józseffel".
Fontos írás „A szegedi nemzeti tanács történetéhez" című tanulmány,
mely a Móra rejtegette iratanyagban levő, Juhász Gyula vezette 11 jegyzőkönyvre és egyéb dokumentumokra épül. Érdemes volt a Somogyi-könyvtári
Híradó (1968) után gyűjteményes kötetben az érdeklődők számára elérhetővé
tenni. Nincs rá lehetőségem, hogy a több, mint félezer lapos kötet minden
dolgozatát megemlítsem, de nem szívesen hagynám szó nélkül „Az ö-ző beszéd szépsége" címűt. Nem azért, mert a szerző nyelvésznek indult Klemm
Antal tanársegédeként, és nem is azért, mintha Szegeden kötelező lenne az
ö-zésről beszélni, hanem azért, mert Péter László fölhívja a figyelmet az Ö-zés
zamatára, nyelvgazdagító vonására. Éljünk bátran az e és ö magánhangzós
szavak ö-ző változataival (seper-söpör, szeg-szög stb.), használjuk a fel igekötő
föl alakját, amint ezt Tömörkény, Ady, Juhász, József Attila és Illyés tette.
Nem kell ahhoz túlontúl igényes stilisztának, csak átlagos érzékű tollforgatónak lenni, hogy az ember felmelegedés helyett fölmelegedést í r j o n . . .
Az Örökhagyók c. részben szó esik bennszülött szegediekről (Vedres István, Reizner János, Juhász Gyula, Balázs Béla stb.), írók és költők szegedi kapcsolatairól (Szabó Dezső és Kosztolányi Dezső), de szívem szerint olyan elfelejtett értékre hívnám föl az olvasók figyelmét, mint például Újvári Péter
írói munkássága. Az egykori szegedi újságírót, a Magyar Zsidó Lexikon (1929)
későbbi főszerkesztőjét korában zsidó Mikszáthként emlegették a zsidó folklórt
és szokás világot néprajzi hitellel ábrázoló írásai kapcsán. Munkásságának ez
181

irányú föltérképezését a legilletékesebb, Scheiber Sándor végezte el (A zsidó
folklór Újvári Péter írásaiban. MIOK Évkönyv 1979—1980. Bp. 1980. 301—
330. p.).
Hasonlón érdekes, és még Lázár Béla megalapozása után is (Fadrusz János élete és művészete. Bp. 1922. 125. p.) alig ismert Cserzy Mihálynak és
Fadrusznak a barátsága. A novellista megküldte a szobrásznak Kint a pusztán c. kötetét (1899), melyet Fadrusz levélben köszönt meg, véremből való
vérnek nevezve Cserzyt. Vajon hányan tudtak Péter László írása előtt Moór
Emánuelről, az egykori szegedi zenetanárról, a kétklaviatúrás zongora megalkotójáról, az elfelejtett zeneszerzőről, akit barátja, Pablo Casals zseninek
tarott, és vezényelte m ű v e i t . . .
A Kortársak összefoglaló címet viselő harmadik részben nyelvészek (Csefkó Gyula, Klemm Antal), újságírók (Szigethy Vilmos, Lengyel Vilma, Domokos László, Sarló Sándor) és történelmi figurák (Shvoy Kálmán, Sztanykovszky Tibor) mellett, olvashatunk — többek között — Szent-Györgyiről,
Juhász Gyula perbeli védelmét ellátó Bojta Béláról, Ignácz Rózsáról és a nagy
elődről, Bálint Sándorról.
A kötetet sok kép és a Péter Lászlótól megszokott névmutató egészíti ki.
Aki végigolvassa ezt a könyvet, jobban fogja ismerni Szegedet, mi bennszülöttek pedig jobban fogjuk szeretni — a Várost. (Szépirodalmi, Bp. 1986.)
APRÓ FERENC

Szegénység és reform
FERGE ZSUZSA: FEJEZETEK A MAGYAR SZEGÉNYPOLITIKA
TÖRTÉNETÉBŐL
Egy idő óta heves és szerteágazó vita zajlik szociológusok és közgazdászok
között, az eszmecsere középpontjában a gazdasági reform megvalósításának
kérdése áll. A közgazdászok egy része ugyanis a remélt „autonóm" vagy „önszabályozó" piac létrejöttét félti a szociálpolitikán keresztül és egyéb formában (adók, vállalati támogatások stb.) megnyilvánuló túlzott állami beavatkozástól, míg a szociológusok a szociálpolitikára fordítható redisztribúció további
megtartását, sőt lehetőség szerinti növelését várják az új intézkedésektől.
Úgy tűnik, olyan alapvető nézeteltérésről van szó, amely már-már a reform
sikerét veszélyezteti, pedig az eltérő vélemények közel hozhatók egymáshoz.
Az érintkezési pontot lényegében az jelenti, hogy mindkét tényező — szükségszerűen — a társadalmi-gazdasági rendszer egészét átfogó reform része,
egy-egy összetevője. Az „autonóm" piac megvalósulása ugyanis — helyes működés esetén — nem hogy csökkentené, sokkal inkább növelné a szociálpolitikára fordítható keretek nagyságát. Éppen a piaci mechanizmus hatékonysága és szelektív önszabályozása lenne a garancia arra, hogy az államnak ne
kelljen közvetlenül befolyásolnia a termelést, ezáltal a támogatásokra és beruházásokra fordított központi összegek is csökkenhetnek, mivel a kezdeményezés, egyúttal a döntés felelőssége is a vállalatok kezébe kerülne át. A fel182

szabaduló redisztribúciós részt így szociálpolitikai és jóléti kiadásokra (egészségügy, oktatás, kultúra, társadalombiztosítás) lehetne fordítani. Ez viszont
jótékonyan hathatna vissza a gazdaság működésére, s elősegíthetné az áhított „jóléti szocialista társadalom" megvalósulását. A két objektiválható igény
kielégítése tehát ily módon összefügg egymással, ezért döntő jelentősége
van annak, hogy mind a szociológusok, mind a közgazdászok, sőt a politikusok is fölismerjék, hogy reformelképzeléseik csak egységes érvényesülésük
esetén realizálódhatnak: a gazdaság- és szociálpolitika reformja csupán a jelenlegi társadalmi-gazdasági struktúra megújulásán, demokratizálódásán keresztül valósulhat meg. Kedvező jelenség, hogy egyre többen ismerik fel az
•érintettek közül ezt a szükségszerűséget, s közelíteni igyekeznek egymáséhoz
nézeteiket.
A problémai öl vető véleményegyeztetési folyamat fontos állomását jelenti
Ferge Zsuzsa könyve, amely a magyarországi szegénypolitika 120 éves történetét tekinti át. A szerző munkájával — szociológus lévén — olyan szempontokra irányítja rá a figyelmet, amelyeket a reformelképzelések megvitatásánál nem lehet figyelmen kívül hagyni, nem lehet megkerülni.
A könyv három, jól elkülöníthető fejezetre oszlik. Az első rész — a történeti szakirodalom által elfogadott periodizáció szerinti csoportosításban —
Korabeli és utólagos számítások és becslések alapján a szegénynek tekinthetők számát és a társadalmon belüli arányát határozza meg. A második, s egyben legnagyobb terjedelmű részben a szerző „a szociális szegénységre és pauperizmusra ható erők közül a politikai mozgalmak, a társadalomtudományi
gondolkodás, valamint »a« politika szerepét, ezek egymásra és a szegénységre
való hatását" vizsgálja meg. Történeti elemzése során Ferge Zsuzsa csupán
azokat a fő tendenciákat, trendeket emeli ki, amelyek adott időszakban meghatározták a szegénység problematikájának kezelését, de így is jól kivehetők
azok a társadalmi-politikai erőviszonyok, amelyek a mindenkori szegény- és/
vagy szociálpolitikát formálták. A vizsgálat eredményeit összegző utolsó fejezetben olyan általánosítható tanulságokat és következtetéseket fogalmaz
meg, amelyek konkrét segítséget nyújtanak a szegénység fölszámolásához.
A témaválasztás, a szegénység kérdése, már csak a reformvita miatt is
roppant aktuális. De akutális azért is, mert máig megoldatlan problémáról
van szó. Köztudott, hogy az ország lakossága jelentős részének jövedelmi
szintje nem éri el, vagy alig haladja meg azt a minimálisnak tekinthető küszöbértéket, amely alatt már nehézzé és bizonvtalanná válik a megélhetés.
Ferge Zsuzsa hivatkozásait és a KSH adatait fölhasználva kimutatható, hogy
1982-ben körülbelül á társadalom 16 százalékának jövedelme nem haladta
meg az akkori átlagkereset (3385 forint) — szegénységi küszöbnek joggal tekinthető — 66 százalékát, azaz 2234 forintot. Figyelembe véve az utóbbi években bekövetkező újabb negatív tendenciákat, ez a százalékarány jelenleg még
nagyobbra becsülhető, mert a juttatások relatív növekedése nem tudta kompenzálni a rendszeressé váló áremelések, illetve a forint értékromlásának negatív hatását.
Az adatok természetesen nem lehetnek teljesen pontosak, sokféle tévedési lehetőség van, főként azért, mert — sajnos — mind ez ideig nem született
olyan átfogó fölmérés, amely objektív képet adna a szegénynek tekinthető rétegek összetételéről, helyzetéről, a szegénység okairól. A mintavételek azonban megközelítőleg reálisan mutatják, amit a hétköznapi tapasztalatok is megerősítenek: még mindig nagy számban léteznek olyan csoportok (nyugdíjasok
183

és járadékosok, cigányok, sokgyermekesek stb.), akik más és másféle hátránytól sújtottan, egymásétól eltérő megjelenési formával szegénynek tekinthetők.
A szegénység tehát objektíven létezik, s ezzel a ténnyel mindenkinek,
nemcsak a szociológusoknak, hanem a közgazdászoknak és politikusoknak is
szembesülniük kell. Ferge Zsuzsa könyve ezért a reformvitának erre a kulcskérdésére irányítja a figyelmet: jelen helyzetünkben nem elegendő beérni azzal, hogy az „önszabályozó" piac összes játékszabálya megvalósuljon, azt gondolván, hogy minden más feladat megoldása automatikusan követni fogja ezt
(mint ahogyan egyes közgazdászok tartják). Éppen ellenkezőleg: az a legfőbb
cél, és azért kell a piacnak „autonóm" módon működnie, hogy a teljes lakosság jóléte megteremtődhessen, s a szegénység, mint jelenség, egyszer és
mindenkorra megszűnjön. S hogy ez a jólétrealizálódás lehetséges, azt már
gyakorlati példa is igazolja: az utóbbi évek szolgáltatóiparának konkurrenciaharca, szelektivitása s ezáltali minőségkényszere nemcsak színvonalemelkedést
hozott, hanem egyúttal az érintettek jövedelem- és életszínvonal-növekedését
is eredményezte. Természetesen ennek a teljes gazdaságra való kiterjesztése
sokkal körülményesebb, mert a komplexitásában jóval rugalmatlanabb, a felduzzasztott bürokrácia és a szabályozók által megmerevítettebb, kötöttebb.
A változtatást ezért csak a már korábban említett általános, minden területre
kiterjedő reform eredményezheti, amely revideálhatná, ugyanakkor demokratizálhatná a jelenleg fennálló struktúra működését, és szabadabbá tehetné az
autonóm gazdaság kialakulásának útját.
Ferge Zsuzsa tanulmánya nemcsak szembesülés a szegénység évszázados
problémájával, hanem kihívás is mind a közgazdászok, mind a politikusok
számára: ha ez a kérdés napjainkban is mély társadalmi összeütközéseket
okozó jelenség, milyen megoldást tudnak rá ők adni? A szerző történeti
elemzése ugyanis sokrétűen és meggyőzően bizonyítja, hogy a szegénypolitika, mint a kihívásra való reakció, nem elégséges eszköz a szegénység felszámolására, nem képes annak megszüntetésére. Ennek az az oka, hogy
,,»A« politika a relatív, egyenlőtlenségekkel összefüggő szegénységet nem, vagy
csak kevésbé érzékeli problémaként. Zavaró, kezelendő jelenségnek az abszolút, létfenntartási küszöb alatti szegénységet tekinti". A szegénypolitika
emiatt a szegénység okait és felelősségét sohasem a fennálló struktúrában
keresi, hanem kizárólag az egyénben, így az esetleges segítség is mindig az
egyénnek szól, ami viszont óriási feszültségeket okoz (ki és milyen alapon
érdemes a támogatásra?). Fel sem merül, hogy össztársadalmi jelenségről
van szó, így az okok fölszámolására még kísérlet sem történik. A felületes
intézkedés negatív hatásai ezért uralkodóvá válnak a segélyre szorulóban, az
egyedi támogatás ugyanis megerősíti a szegénység, egyúttal a kiszolgáltatottság tudatát, kisebbrendűségi érzést okoz, ezzel pszichikusán eleve kizárja a
felemelkedés lehetőségét. „A szegénység ellen — írja emiatt Ferge Zsuzsa —
valójában nem lehet «-szegénypolitikával-" küzdeni", hiszen „ . . . a szegénypolitika jó esetben is csak a szegények egy részén segít, a szegénység csökkentésére, társadalmi okainak gyengítésére definíciószerűen alkalmatlan".
Mi lehet akkor a megoldás? Hogyan lehet a szegénységet felszámolni?
Ferge Zsuzsa ezzel kapcsolatban érdekes összefüggésre hívja fel a figyelmet.
Történelmi elemzésével ugyanis kimutatja, hogy „ . .. jelentős javulás e téren
épp abban a három szakaszban regisztrálható (századfordulón, 1945 és 1948
között, illetve 1957 és 1977 között), amikor még, illetve már nem volt, vagy
alig volt «-szegényügyi". Ezek az időszakok, ha nem is azonos mértékben, de
184

egybeesnek új- és legújabb kori történelmünk felfelé ívelő, gazdaságilag prosperáló szakaszaival, amikor a szegénység csökkenése önálló szegénypolitika
nélkül is bekövetkezhetett, mert a gazdaságban lezajló kedvező folyamatok,
megfelelő társadalompolitikával párosulva, életszínvonal-emelkedést, munkaalkalmat, s ezáltal társadalmi méretű optimizmust teremtettek, amelyek megakadályozták, hogy a szegénység továbbra is társadalmi probléma maradjon.
Általánosítható tehát, hogy a pozitív változást a gazdasági-társadalmi életben
bekövetkező strukturális átalakulás okozza, de — és ezt hangsúlyozni kell! —,
ha a szegénységet, mint alapvető problémát ki is küszöböli, szegények, hátrányos helyzetűek továbbra is maradnak. A szegénység megnyilvánulása ekkor nem, vagy csak kis mértékben vezethető vissza társadalmi okokra, itt
már az egyéni problémák válnak dominánssá. Ezekben a prosperáló időszakokban az állam hajlamos arra, hogy ne vegyen tudomást ezekről az elszigeteltnek vélt, bár még mindig nagyszámú szegénycsoportokról, mondván, hogy a gazdaság és társadalom kedvező működése mindenki számára
biztosítja szegénysége fölszámolásának feltételeit, s csak az egyén hozzáállásától függ, hogy él-e ezzel a lehetőséggel, vagy nem.
A szegénység problémáját tehát a gazdasági és társadalmi struktúrában
bekövetkező pozitív irányú folyamatok sem képesek teljesen és automatikusan megszüntetni, önmagában, ahogyan a szegénypolitika sem, úgy a társadalompolitika sem tudja kiküszöbölni a szegénység továbbélését. „A társadalompolitika hátulütője az lehet — értelmezi Ferge Zsuzsa a jelenséget —,
hogy miközben a szegénység ellen sikerrel lép fel, elfelejtkezik a szegényekről. A szegénypolitika hátulütője az, hogy miközben a szegényekkel törődik,
elfelejtkezik a szegénységről, sőt ezt esetleg tartósítja." Kézenfekvő ezért
Ferge Zsuzsa javaslata: ne elszigetelten, vagy-vagy relációban jelenjen meg a
két megoldási lehetőség, hanem együtt, egymást kiegészítve, ezáltal hatékonyságukat kölcsönösen fölerősítve kerüljenek alkalmazásra.
Ahhoz, hogy ez egyáltalán realizálható legyen, alapvető szemléleti változásokra van szükség. Még mindig többfajta, egymástól eltérő reformkoncepció érvényesül ugyanis napjainkban, amelyek ellentéteikkel éppen a strukturális reform hatékonyságát veszélyeztetik, kimenetelét felemássá és kétségessé teszik. Ez a konfrontáció jelenik meg élesen a szegénységhez, de ál-'
talában a szociálpolitikához fűződő viszonyban is. Rá kell jöjjünk végre, hogy
a reform nélkül nem lehetséges szociális gondjaink megnyugtató megoldása,
de arra is, hogy ez utóbbi nélkül viszont a reform nem lehet sikeres, hatása nem lehet tartós. Ennek az axiomatikusnak tűnő igazságnak a belátása,
a reformnak ezt figyelembevevő továbbgondolása, s a gyakorlatba való mielőbbi átültetése nélkül a társadalomban már amúgy is meglevő, egyre élesedő és mélyülő feszültségek könnyen válsághelyzetet eredményezhetnek. Ennek bizonyos tudati megnyilvánulásai már sokaknál tapasztalhatók (kilátástalanságérzet, létbizonytalanság, egyes fogyasztási cikkek rendszeressé váló
hiánya miatti aggodalom stb.), ezért a változtatás elől nem lehet többé kitérni, a reformot nem lehet tovább halogatni.
Ebben a helyzetben a leglényegesebb, kérdés a nézetkülönbségek és látszatellentmondások kiküszöbölésén keresztül az egységes eszmei alap megteremtése, mert a továbblépést és demokratizálódást biztosító mélyreható strukturális reform csak ez alapján lesz megvalósítható. Ferge Zsuzsa könyve ehhez is segítséget nyújt. (Magvető.)
MAROS VÁRI ATTILA
185

Bihari Mihály: Politikai rendszer
és szocialista demokrácia
S e m m i f é l e f o n t o s a b b újítást n e m v e z e t t e k b e a
társadalmi rendbe úgy, h o g y a k ö z v e t l e n c é l k é n t k i tűzött gyakorlati c s e l e k v é s t n e készítette v o l n a elő
a m a célok m e g f o g a l m a z á s a , a m e l y e k i r á n y í t h a t j á k
é s alátámaszthatják a g y a k o r l a t o t . . .
/
S e m m i lényeges és tartós e r e d m é n y n e m j ö h e t
létre a gyakorlatban, a m í g n i n c s kidolgozva, v a g y
legalábbis amíg n e m e l é g g é fejlett az e l m é l e t . H a
m á s k é n t járnánk el, alapok n é l k ü l é p í t k e z n é n k , s a
f o r m á t részesítenénk
előnyben
a
szubsztanciával
szemben...
Auguste Comte

A szocializmus társadalmi-politikai rendszere immáron több, mint négy
évtizede létező valóság régiónk, Közép-Kelet-Európa országaiban, így Magyarországon is. A 40-es évek végére eldőlt, hogy a feudális és polgári elemek szövedékéből álló kettős társadalomszerkezet újjászerveződése még „megjavított"
formában sem bír történelmi aktualitással. Az új társadalmi rend a meglevő
erőforrások szélsőséges koncentrációjával próbálta a modernizáció folyamatát
elindítani és sikerre vinni. A társadalmi folyamatok — alapvetően redisztributív — vezérlését a társadalom egyéb alrendszereire is „rátelepedő", a politikától igencsak távol eső érintkezési viszonyokat is átpolitizáló politikai központ végezte. A szocializmus első évtizedében a társadalomtudományok is sok
szempontból a fennálló politikai gyakorlatot kritikátlanul kiszolgáló szerep betöltésére szorítkozhattak, amelyhez nem ritkán a marxizmus klasszikusainak
erőteljesen vulgarizált és összefüggéseiből, szövegkörnyezetéből kiszakított citátumai is szellemi muníciót szolgáltattak.
A társadalmi újratermelés zavarai, a politika torzulásai, s nem utolsósorban az 1956 őszi társadalmi-politikai válság nagyfokú kijózanodást eredményezett, a politikai konszolidáció sikerét csakis a konkrét társadalmi adottságoknak, feltételeknek és lehetőségeknek a korábbiakhoz képest reálisabb
figyelembevétele eredményezhette. A 60-as évek elejétől kezdve fokozatosan indultak meg és teljesedtek ki azok a folyamatok, amelyek lehetővé tették a „van" tudománya, a szociológia, illetve újabban a politikatudomány művelését, a szalonképessé válását, intézményesülését. Megkezdődhetett a társadalom működésére való — sokszor buktatókkal terhes —, az aktuális politikai ténykedések primitív igazolásától elszakadni kívánó társadalomtudományi reflexió folyamata, az a „varázstalanodás", amely sürgető igénnyel vetette fel egy sor, a szocializmussal kapcsolatos, korábban elkoptatott, inflálódott kategória, fogalom „helyretevését".
Bihari Mihály vélhetően erre törekedett, amikor — jórészt a 80-as években megjelent — a társadalmi lét politikai folyamatait elemző tanulmányait
egy gondolatilag és koncepcióját tekintve is egységesen és organikusan felépített kötetbe rendezte.
A feladat, amelyre vállalkozott, cseppet sem könnyű, hiszen a marxista
186

politikatudománynak rekonstruálnia kell egy sor olyan alapvető — olykor a
történetfilozófia absztrakciós szintjét is igénylő — problémát is, mint például a gazdasági alap és a politikai felépítmény egymáshoz való viszonya,
illetőleg a gazdaság és a politika kapcsolatának történeti alakváltozásai.
Nem véletlen tehát, hogy a kötet bevezető tanulmányai ezeket a kérdéseket vizsgálják. A szerző, aktívan támaszkodva a vonatkozó marxi, lukácsi
gondolatokra, a gazdaság és politika kapcsolatát három szinten elemzi:
1. Az - általános (a történetfilozófiai absztrakció) szintjén a „gazdasági
alap" és „politikai felépítmény" kategóriáit használja;
2. a különös szintjén „az adott társadalmi-gazdasági formáció gazdasági
alapja és politikai felépítménye" jelentenek használható kategóriapárt, de az
elemzés történeti elmélyülése során megjelenik a „gazdasági rendszer" és a
„politikai rendszer" fogalma is;
3. az egyes szintjén pedig egy konkrét társadalom konkrét fejlődési időszakában „az adott társadalom gazdasági és politikai rendszere" tűnnek a
legalkalmasabbnak a gazdaság és a politika sokszínű, dialektikus viszonyrendszerének a megragadására.
Az általános szintjén a gazdasági alap ontológiai elsőbbséggel és determinációs elsődlegességgel bír a felépítménnyel szemben, de Bihari kihangsúlyozza azt a tényt, hogy a gazdasági alapra, mint létszférára hatnak a politikai döntések, ugyanakkor megfigyelhető a politikai felépítmény ökonomizáltsága is, gazdasági tartalmát az érdekviszonyok, érdektörekvések közvetítése
révén nyeri.
A gazdaság és politika konkrét történeti összekapcsolódásainak tipizálásánál rendező elvei a következők:
1. a gazdaság és politika szétválasztottsága;
2. a köztük levő kapcsolatban létezik-e közvetítés, avagy sem;
3. a gazdaság vagy a politika rendelkezik-e konkrét domianciával, túlsúllyal?
A kötet további tanulmányai alapvetően a társadalom politikai rendszerének fogalmát, elemeit, funkcióit körvonalazzák, egy szimpatikus, modern,
rendszerszermléletű megközelítésben, nem mellőzve politikai rendszerünk sajátosságainak felvázolását sem. A szerző szerint politikai rendszerünk kialakulásának első időszakát a következő „rendszertipikus" elvek térhódítása jellemezte: a társadalmi integrációnak, az újratermelésnek a redisztribúción
nyugvó logikája; pártközpontú politikai rendszer létrejötte (melynek következtében az állami szervek önálló politikai arculata megfakult); a hatalom
kizárólagos gyakorlása a párt által (feleslegessé téve bármilyen egyéb önálló
arculattal bíró politikai mozgalmat); a döntési jogkörök erőteljes „felfelé
csúsztatása" (amely a távolság, a hierarchia és a titkosság elvén alapszik);
a szervezeti koncentráció; az igazgatási apparátus létszámának növekedése;
az állandósult túlszabályozás; a hatáskörök összekeveredése, egymásba csúszása; a személyi függésen alapuló hatalmi hierarchia intézményesülése; és végül, de nem utolsósorban a hatáskörök szétosztása iránti versengés „zsákmányrendszere".
Bihari Mihály ezen elemzése alapvető fontosságú napjaink reformfolyamatainak értelmezése szempontjából, hiszen a „rendszertipikus" működési elvek jó része az elmúlt évtiezedekben bekövetkezett változások ellenére is
szívósan tovább él, behatárolván azokat az objektív lehetőségeket, amelyek
az elodázhatatlannak tűnő reformelképzelések megvalósításához szükségeltetnek.
187

A politikai rendszer és a társadalon innovációja persze nem puszta akaratelhatározás, „voluntarista" elképzelés függvénye, hanem bizonyos követelmények együttes meglétét feltételezi. A szerző szerint ezek a következők:
koherens reformkoncepció, a központi irányító apparátus reformelkötelezettsége, a reformot támogató „kritikus nagyságú" tömegbázis, a reformerek érdekeltté tétele a reformokkal járó konfliktusok vállalásában, az ellenállásra
való tudatos felkészülés, valamint az elért eredmények intézményesítése. (E
„Bihari-pontokhoz" „terepszínű" társadalmi viszonyaink miatt még egy követelményt hozzáilleszthetnénk, nevezetesen azt, hogy minden reformer ugyanazt értse reformon.)
Talán első pillantásra paradoxnak tűnik, de a reformnak, az innovációnak
egyszerre előfeltétele és szándékolt célkitűzése társadalmunk működésének demokratizáltsága, a szocializmus és a demokrácia végérvényes, történelmi jelentőségű, visszafordíthatatlan egymásra találása. A demokrácia, ez a mindennapi életben is unos-untalan használatos kifejezés feltétlenül megérdemli
politikai tartalmának tudományos igényű feltárását, hiszen érezhetően társadalmunk egyik leglabilisabban, legdefiniálatlanabbul használatos fogalmával
állunk szemben. Éppen ezért szó szerint idézzük Bihari Mihály ezzel kapcsolatos álláspontját: „ . . . a demokráciának nincs általános fogalma. A demokrácia osztálytartalmú és történetileg k o n k r é t . . . Akkor beszélhetünk a demokrácia érvényesüléséről, ha a szocialista társadalmi viszonyok talaján keletkező
— tehát szocialista tartalmú — érdekkülönbségek mint politikai véleménykülönbségek a társadalom politikai rendszerében kifejeződhetnek, s ezek az érdekmeghatározott politikai akaratok — politikai közösségek és testületek közvetítése révén — részt vehetnek a döntések előkészítésében, meghozatalában és végrehajtásában, valamint e három szakasz ellenőrzésében... A demokratikus hatalomgyakorlás tökéletesítése nem lehetséges, amíg a szocialista
demokrácia feltétel- és eszközrendszere hiányos. Addig ezeknek a megteremtése kerül előtérbe, és a demokrácia tartalmi követelményeiként jelennek
meg."
Lényeges és sok szempontból aktuális kérdéskört tárgyal a szerző a tanulmánykötet utolsó, záró írásában is, a társadalmi nyilvánosság, a sajtószabadság, tágabb értelemben a médiák által közvetített gondolatok „gyülekezésének, ütköztetésének" kívánatos alakulását, kimondván, hogy „a sajtószabadság ne csupán a központi hatalom, hanem az állampolgárok, a társadalom szabadsága is legyen a sajtó igénybevételére". A sajtószabadság biztosításának főbb szempontjai a következők:
1. a sajtó-, a gondolati, a véleményközlő szabadság viszonya az intézményesült hatalom szerveihez;
2. a sajtónyilvánosság politikai egyenlősége, demokratizmusa;
3. a sajtó szabadságának védelme a „közösségi diktatúrával", a „közvélemény terrorizmusával" szemben;
4. az alkotmányos rendet, az állampolgárok jogait, érdekeit nem sértő
gondolatok és vélemények szabad közlése, a cenzúra tilalma, azaz mind az előzetes közlési tilalom, mind a közlésért való utólagos felelősségre vonás helytelensége.
Egészében megállapíthatjuk, hogy Bihari Mihály tanulmánykötete izgalmas, fontos, hézagpótló munka, olyan mű, amelyben a tanulmányok összekapcsolódása révén az egész többé, minőségileg értékesebbé válik, mint a részek puszta számtani összege.
188

Az írásokban feldolgozott — a politika alapfogalmait elemző és rekonstruáló — problémák komoly elméleti és gyakorlati jelenőséggel bírnak, továbbgondolásra, megfontolásra sarkallnak. Az igazi eredmény persze az lenne, ha a tanulmányokban kifejtett gondolatok gyakorlati cselekvésre is ösztönöznének. Vagy lehet, hogy az ismertetésünk mottószerzőjéül válaszott
Auguste Comte-nak van igaza, amikor azt írja, hogy „a társadalom szellemi
újjászervezésére jobban fel vagyunk készülve, mint gyakorlati újjászervezésére"? Ha így van, ez a kérdés akár egy jövőben megszülető tanulmánykötet
tárgya is lehetne.
(ELTE AJK Tudományos Szocializmus Tanszék, 1985.)
KATONA PÉTER ZOLTÁN

A város múltjához méltó vállalkozás
TÖRTÉNÉSZ SZEMMEL A SZEGED-MONOGRÁFIA 1. KÖTETÉRŐL
Szeged nevét először 1183-ban írták le („in Ciggedin" formában), de ez
még csak a név és nem a város. A város évszázadok fejlődése folyamatában
alakul, több kisebb település integrálódásával különböző tényezők hatására, és
csak a 15. század végére, 1498-ban jut el a szabad királyi városi státus megszerzéséig, ami egészen 1848-ig a magyar városfejlődés csúcsát jelenti (legalábbis
jogi szempontból). A kötet az előzményekkel együtt kb. 230 oldalt nyújt ennek
a történeti szakasznak a tárgyalására, s ha hozzávesszük ehhez a szabad királyi
rang „élvezésének" alig 50 évét, akkor körülbelül 300 oldal szól Szeged történetének e negyedfél századáról.
A fennmaradt és a szerzők által példamutató módszerességgel elemzett tárgyi és írásos emlékek alapján világos kép rajzolódik ki nemcsak egy város keletkezéséről és korai történetéről, hanem a magyarországi városfejlődés egy
típusának formálódásáról is. De ezek az évszázadok nemcsak a magyar városfejlődés — még közel sem tisztázott — korai szakaszát alkotják, hanem az egész
magyar gazdaság és társadalom felzárkózási törekvését és kísérletét a nyugateurópai feudális struktúrához. Ez látszólag sikerült is. A 15. század végén már
úgy tűnt, hogy Magyarország a feudális Európa egyik virágzó országa, sűrű településhálózattal, amelyben a városok száma sem volt jelentéktelen, számottevő gazdasági élettel, s ha Mátyás királyi udvarára gondolunk, kiemelkedő
kulturális és művészeti eredményekkel.
A Szeged története 1. kötetének történész szerzői — Szegfű László, Horváth
Ferenc, Petrovics István, Nagy Zoltán, Kürti Béla, Kulcsár Péter — gondosan
bemutatják és elemzik azokat a tényezőket, amelyek a város fejlődését az ország
felzárkózási kísérletével párhuzamosan felfelé lendítik. A földrajzi fekvésből
eredő előny, a tiszai átkelőhely, az egyházi szervezetben elfoglalt funkció, a mezőgazdasági árutermelés és kereskedelem, a középkorban oly fontos só szállítása
és lerakata egyaránt hozzájárult a város kialakulásához és fejlődéséhez. A vár,
1. Szeged története 1. A kezdetektől 1686-ig. Szerkesztette: Kristó Gyula. Szeged, 1983.

189

amely a városon belül helyezkedett el, sajátos módon egyszerre segítette és akadályozta a várossá válást, a Szeged számára egészen a XIX. századig meg-megújuló gondot fog jelenteni. A vár, amellyel a magyar város (váras) elnevezés
összefüggése kézenfekvő, a feudális uralom letéteményese, akár az állam, akár
nagybirtokos kezében van is. Egyrészt védelmet, biztos pontot jelent a körüle
épült településnek, de ugyanakkor biztosítja is a feudális osztály mindenkori
befolyását, ellenőrzését a polgári város felett.
Magyarország azonban a külső jegyek ellenére sem tudott felzárkózni
Európa nyugati feléhez, aminek belső, a magyar feudalizmus struktúrájából fakadó okai voltak. Ebből a feudalizmusból csak megkésve születhetett polgári
fejlődés. Az okok sokrétűségének magyarázatára azonban egy könyvismertetés
nem nyújthat elegendő teret.
Szeged sem lett európai értelemben vett város. A szerzők érdeme, hogy
nem akceptálták a néha félrevezető látszatot, hanem a város fejlődését meghatározó folyamatok mélyére hatoltak. Világosan kimutatták az ipar elmaradottságának tényét, a polgári fejlődés számtalan mutatója ellenére is a feudalizmus fölényét és uralmát. A XV. század vé<?én Magyarországon tehát nem
„elkanyarodásról" van szó, hanem az évszázadok óta meglévő elmaradottság
drámai demonstrálódásáról.
Ezt két tényező tette világossá és véglegessé, Szeged történetében az egyik
kevéssé volt látványos: az európai és kialakulóban lévő világpiac hatása; a másik viszont annál drámaibb módon gyakorolt befolyást a város sorsának alakulására : az országra zúduló török hódítás. Ez utóbbi Szeged történetében mélyreható fordulatot hozott mintegy másfél évszázadra. De hogy az előző évszázadok
viszonylagos békés fejlődése mennyire szilárd alapokat hozott létre, annak bizonyítéka, hogy a város — sok magyar településsel ellentétben —, túlélte ezt
a kritikus másfél századot.
A török hódítás és uralom Szeged és a magyar városok egy csoportjának
történetében sajátos szakaszt jelent. Az erről szóló részt Szakály Ferenc foglalta össze (mintegy 230 oldalon), akinek a török hódoltság viszonyairól, annak
sajátos törvényszerűségeiről írott munkái alapvetőek e periódus tanulmányozásához. Most is a források teljes számbavételével, gondos elemzésével rajzolja
meg Szeged életét, gazdasági és társadalmi viszonyait, a kettős adózás (török
és magyar) terheit, a város életében nem is elsősorban a török, hanem a balkáni
elemek megjelenését és szerepét, de egyben a magyar kultúra fenntartásában
elévülhetetlen érdemeit, amelynek nagyrészt vallási és egyházi, katolikus és
protestáns alapjai voltak. Szeged talán a legdélibb város, amely a XVI—XVII.
században megőrizte a feudális magyar államhoz való tartozás tudatát, magyar
jellegét és a magyar nyelvű kultúra gócpontja marad. Tőle délre már csak
török, rác és balkáni világ van. A szegedi ferences rendház nemcsak a katolikus
vallás centruma volt, hanem a magyar kultúráé is. A recenzens számára külön
örömet jelent, hogy Szakály Ferenc a fejezet anyagába szervesen beépítette volt
professzorának, Bálint Sándornak a korszakra vonatkozó kutatásai gazdag, kritikailag megrostált eredményeit. Szakály Ferenc ezenkívül gondosan számba
vette és megrajzolta a török elől menekült és az egész Magyarországon szétszóródott szegedi diaszpóra tevékenységét is gazdasági és kulturális téren egyaránt
— hiszen ez is Szeged város teremtő erejét bizonyítja.
Persze, a feudális viszonyok magyarországi reneszánsza, megerősödése Szeged gazdasági és társadalmi arculatát is a maga képére alakította. Nemcsak
190

Szeged, hanem a magyar városok zömének fejlődésében már ekkor megtalálható az az ellentmondás, hogy miközben igyekeztek kiszabadulni a feudalizmus
szorításából, közben ők maguk is földesurakká váltak, jobbágyfalvak birtokosai
lettek. Szeged történetét is végigkíséri ez a sajátos, a magyar gazdasági és társadalmi fejlődésből következő strukturális vonás egészen 1945-ig. A monográfia
következő kötetei e témáról nyilván élesebben fognak szólni a XVIII—XIX.
század eseményeinek tárgyalásánál.
összefoglalva a kötet jelentőségét, úgy látom, hogy nemcsak egy város történetének magasszintű, a szegedi közvélemény által mindig ambicionált és megbecsült előző kutatások eredményeit felhasználó és természetesen túlhaladó, a
marxista történetszemlélet pilléreire épített értékes helyi monográfiáról beszélhetünk, hanem a magyar várostörténeti kutatás számára fontos eredményeket
produkáló munkáról is.
Szükségesnek tartom azonban, hogy két olyan megjegyzést tegyek, amely
a kötet tartalmával nem függ össze. A lényegesebb a kötet példányszámával
kapcsolatos: nagyon sajnálatos, hogy ez a magas színvonalú, a magyar várostörténeti kutatások szempontjából is fontos kiadvány könyvárusi forgalomban
legfeljebb napokig volt, vagyis gyakorlatilag hozzáférhetetlen. A megjelent
3000 példány az igények kielégítésére nyilván elégtelen. Minthogy azonban ennek valószínűleg szigorú gazdasági (pénz, papír) korlátai vannak, aligha tehető
érte szemrehányás bárkinek is, a recenzens legfeljebb költői kérdést tehet fel
ezzel kapcsolatosan.
A recenzensnek, aki valamikor ebben a városban kezdte tudományos pályáját, végezetül csak az lehet a kívánsága, hogy a város múltjához és a város történetének eddigi kutatóihoz méltó vállalkozás sikerrel járjon és beteljesüljön.
A szerkesztő bizottság az 5. kötet megszületéséig őrizze meg szervezőkészségét
és erélyét, a szerzői gárda tekintse példaképnek és követendő mintának az első
kötet színvonalát, a mecénás város tanácsának pénzesládájából pedig soha ne
hiányozzék az a nem kis pénzmennyiség, amely ehhez az országos jelentőségű
helytörténeti vállalkozáshoz nélkülözhetetlen.
BÁNKÜTI IMRE

Szeged története 2.
Amint az országos példa mutatja, 80-100 évenként érnek meg arra a feltételek a történelmi változások és a történetírás fejlődése nyomán, hogy egy-egy
település múltjának eseményeit újra feldolgozzák. Az elődők nyomán haladó
kutatók munkáját megkönnyíti a korábban feltárt tények ismerete, és a történész elődök eredményei újabb megállapításokra ösztönöznek. Eddig feltáratlan
források felkutatásával és korszerű módszerek segítségével lehetőség nyílik a
múlt valóságának, alapvető törvényszerűségeinek mélyebb feltárására. A DélAlföldön számos falutörténet mellett ezt a célt szolgálják a városok históriáját
bemutató monográfiák is. Szeged 5 kötetre tervezett története mellett készülőSzeged története 2. 1686—1849. Szerkesztette: Farkas József. Szeged, 1985.

191

félben van Békéscsaba, Csongrád, Hódmezővásárhely (az első kötet már meg is
jelent), Gyula és Szentes monográfiája is.
A jó visszhangot kapott első után példás gyorsasággal jelent meg Szeged
történetének második kötete is, amely a török kiűzésétől, a város felszabadulásától a polgári forradalom és szabadságharc végéig mutatja be a város történetét. A szerzőknek módjuk nyílott annak vizsgálatára, hogy a város, mint jelenség a történelmi események során lakóinak cselekedetei, a változásokra reagálása nyomán miként alakult, fejlődött. A benne élők a helyi energiákat (földrajzi, közlekedési helyzet, igazgatásban játszott szerep stb.) milyen mértékben
használták ki, milyen kapcsolatot teremtettek a közvetlen vidékkel és távolabbi
régiókkal.
A vállalt feladatot Farkas József kötetszerkesztő irányításával, aki maga
is részt vett az iparról és a kereskedelemről írt fejezetek készítésében, L. Csajági Réka (ipar), Eperjessy Géza (ipar, kereskedelem), Gergely András (társadalomtörténet, szellemi kultúra), Juhász Antal (anyagi kultúra), Kováts Zoltán
(demográfia), Nagy Zoltán (városképtörténet), Rákos István (mezőgazdaság),
Szakály Ferenc (a város felszabadulása, Rákóczi-szabadságharc), Szántó Imre
(forradalom, szabadságharc), Szörényi László (szellemi kultúra), Vass Előd (városigazgatás) végezték el. A tárgyalt másfél évszázad során a város a fejlődésében bekövetkezett XV—XVI. századi csúcs után mélyről indulva történetének
egy újabb fényes szakaszába ért, amely a reformkori előzmények után a forradalom és szabadságharc idején teljesedett ki igazán. Szeged 1848—49-ét
Erdei Ferenc a városnak mint alföldi mezővárosnak fejlődési csúcsaként értékelte.
A kötet az adott időszakot, a Rákóczi-szabadságharc és 48/49 ideje kivételével a hagyományos marxista megközelítésben (gazdaság, társadalom, művelődés) tárgyalja, a hagyományos fejezeteket demográfiai, igazgatás- és életmódtörténeti részek egészítik ki. Az egyes témák az egész korszakot átívelik, amely
egymásmellettiséget eredményez. Jó ez a szaktudós számára, aki egy-egy témát
azonos helyen talál meg, kevésbé szerencsés az érdeklődő olvasó számára, aki
inkább egy általános várostörténetben szeretne eligazodni, tájékozódva annak
esetleg egy kisebb szakaszában. A szerkesztés a kötetben mindvégig törekedett
az arányosságra, amelyet sikerült is megvalósítania, talán a társadalomtörténetnek szentelhetett volna nagyobb terjedelmet.
A monográfia szerzőinek a fejezetek elkészítésekor kettős munkát kellett
végezniük, egyrészt az összefoglalás, rendszerezés lett volna a feladatuk, másrészt mivel a fejezetek írásakor igen kevés már meglévő tanulmányra építhettek — fő bázisul Reizner vonatkozó kötete szolgált —, alapkutatásokat is kellett
folytatniuk, természetesen a témától függően hol többet, hol kevesebbet. Magunk részéről éppen az alapos feltáró munka nyomán készült fejezeteket tartjuk
igazán időtállóknak. Eredményeikre még hosszú ideig építhet az országos és a
helyi kutatás.
Az elvégzett alapkutatások és az országos szakirodalom használata alapján
a szerzők bizonyították, hogy a helytörténetírást magas szinten művelik, megállapításaik értékessé, időtállóvá teszik a kötetet. Szakály Ferenc történetírói
vénával, imponáló tárgyismerettel, és elsőként felhasználva az 1697-es palánki
telekkönyv adatait, írta meg a török kiűzésétől a szabadságharc végéig terjedő
részt. Az első kötetben könyvnyi terjedelmű részt álkotott Szakály Ferenc lebilincselő stílusban adja elő mondanivalóját, a telekkönyv és az alsóvárosi fe-

m

rencesek által vezetett anyakönyv alapján számos új következtetésre jut, sőt,
arra is van ideje, hogy a korszakra jellemző egyéni sorsokat (például Kis Miska)
bemutasson.
Bár lakosai többségükben kuruc érzelműek voltak, a várost, mint fontos
stratégiai pontot a városparancsnokok mindvégig megtartották a császáriak kezén. A katonák és a kamarai tisztségviselők szinte korlátlan befolyása a szabadságharc után csak lassan szűnt meg. A folyamatnak fontos állomása volt a
szabad királyi városi jog visszaszerzése, amely a környező települések közül
jogilag is kiemelte Szegedet, megadta a lehetőséget a balkáni stílusú frontirer
telep számára, hogy egységes arculatú várossá fejlődjön. Az átalakulás folyamata részleteiben jelen van a műben, keveset olvashatunk viszont arról, hogy a
város milyen helyet foglalt el a közelebbi és távolabbi régió településeinek hierarchikus rendjében. Jóllehet Szeged első és második piackörzetében (15-20, illetve 60-80 km-es körben) nem akadt olyan város, amely versenyre kelhetett
volna földrajzi és jogi helyzetéből adódó lehetőségeivel. Vásárhely, Makó és
Szabadka sem rendelkezett olyan feltételekkel, mint városunk, sőt, az előbbi
kettő, míg Szeged ha kompromisszumosán is, de le tudta zárni a kun puszták
ügyét, és maga is játszott földesúri szerepet (Tápé, Kistelek), az egész korszakon
át harcban állt földesurával. Amíg tehát közvetlen körzetében a város megőrizte
előnyös helyzetét, középkori státuszához viszonyítva a távolsági kereskedelem
terén is egyre fejlődő Temesvár és Újvidék mellett pozíciót vesztett. Bár a városi tanács tekintélye szempontjából inkább előnyös, a település további sorsát
illetően bizonyára negatív hatással volt az, hogy több szervezet igazgatási központja nem Szegedre került. A megye székhelyét Szegvárra tették, a Csanádi
Püspökség és a kerületi katonai parancsnokság központja Temesvár lett. így
vonzáserejét, városiasodását elősegítő tényezőket vesztett el máshová helyezésükkel a város.
Olvasmányos és tanulságos fejezet szól a város népesedési viszonyairól,
amelyben a demográfiai adatokon túl a közegészségügyi állapotot bemutató részek is helyet kaptak. A szerző, aki a Debrecen-monográfiában ugyancsak a
népesedési helyzetről írt, több oldalról megvilágítja a demográfiai helyzet változásainak dinamikáját, összefüggéseit. Bár a táblázatok sokszor csak a kötetek
terjedelmét növelik, itt nem szükségtelenek, sőt szívesen vettünk volna még
egy összesítést arról, pontosan melyek azok a települések, ahová a szegediek
kirajzottak. Joggal igényli a szerző e téren végzett további munkálatokat nemcsak Szeged, hanem a régió vonatkozásában is, hiszen kevés adatot tudunk a
Szentes környékiek Torontáltorda vidékére és a vásárhelyiek egy csoportjának
Torontálvásárhelyre költözéséről.
A településtörténeti monográfiák írói a XVIII. századi fejezetek készítésekor a forráslehetőségektől csábítva legtöbb esetben képtelenek elkerülni az
unalmas gazdaságtörténeti adatok vég nélküli ismertetését, az addigi lendületes
előrehaladás kátyúba jutva elakad. A tempó lassulását itt sikerült elkerülnie
Rákos Istvánnak, aki igen lelkiismeretes kutatómunka után írta meg fejezetét.
Pontosan fogalmazott mondatai mögött érezzük, hogy sokszor oldalnyi részek
tömörítésére törekszenek. A hódmezővásárhelyi monográfiában is dolgozó szerző
a dél-alföldi mezővárosok határhasználatának termelési, termesztési formáinak,
a tanyás gazdálkodás kialakulásának kiváló ismerője. Számos újszerű megállapítása gazdagítja a XVIII—XIX. századi magyar gazdaságtörténetet. A parlagoló
gazdálkodásra vonatkozó megállapításai különösen figyelemre méltók. Véle193

ményünk szerint nemcsak a XVIII. században — az adatok hiánya bizonyítja —,
a középkorban sem volt jellemző vidékünkre a szabályozott nyomásos rendszer. A földbőség következtében jobbára a vad talaj váltó gazdálkodás uralkodott, és élt tovább a török koron át a XIX. század elejéig. A robbanásszerű változás a gazdálkodás módjában a török és a napóleoni háborúk idejében következett be. Helyesen állapítja meg a szerző, hogy az ugarolásnak (a vad talajváltásnál fejlettebb forma) a kapások megjelenése vetett véget, de nem egy csapásra, hanem több évtizedre terjedő időszakban. A szerző által a 200 ezer holdas
város mezőgazdaságáról írottakat egy recenzió keretében bemutatni, részleteibe
menően értékelni lehetetlenség, annyit azonban még megemlítünk, hogy igényességre vall a párhuzamok keresése Debrecen gazdaságával.
Rákos István megállapítja: 1777-ben Szeged agrárváros volt. Éppen ebből
kiindulva merül fel bennünk a kérdés, vajon városképző erőként tekinthetjük-e
az alföldi városok esetében a XVIII. század második és a XIX. század első felében a mezőgazdaságot, avagy nem. Erdei Ferenc a későbbi korokra vonatkozóan
a nagy határú alföldi mezővárosokban annak tekinti. Érdemes lett volna ezt a
kérdést megvizsgálni Szeged esetében is. Akárcsak azt, hogy a tanya és város
kapcsolata egyenértékű-e a falu—város kapcsolattal. Módosulhatott volna az a
kép, amely alapján Bácskai Vera és Nagy Lajos Piackörzetek, piacközpontok és
városok Magyarországon 1828-ban című, alapműként felfogható könyvükben
írtak, ahol nyilván mert nem rendelkeztek elég adattal hozzá, és feladatuknak
sem érezték vizsgálatát, a város és tanya kapcsolatot nem tekintették a falu és
város kapcsolatával egyenrangúnak. Véleményünk szerint pedig valami hasonlóról lehet szó. Mindenesetre nem véletlen az, hogy a nagy tanyás határú
mezővárosok körül kevés falu született, tehát valamiféle faluhelyettesítő szerepet is hordoztak a tanyák.
Amikor a mezőgazdaság városképző erejéről és a tanya—város kapcsolatról
szólunk, már a társadalomtörténetről beszélünk, amelyet a kötetben remek tollal, nagyívű gondolatokat egymás után sorakoztatva Gergely András készített.
Folyamatában mutatja be a város társadalmi karakterét megadó erők küzdelmét, közben régióképet is megrajzol, és elemzi a városnak és környékének kapcsolatát a központ és vidéke szempontjából. Fejtegetéseit többszörös terjedelemre nyújtva még szívesebben olvastuk volna, annál inkább, mert korrekt,
tényeken alapuló megállapításain is átsüt a város iránt érzett szeretet érzése.
A liberalizmus szegedi története, az országgyűlési követek szereplése, akiknek
haladó szellemű fellépéséből is kirajzolódik a szegedi polgárság liberalizmusának arcéle, még akkor is több oldalt érdemelt volna, ha tudjuk, hogy a kötet
alaposan túllépte eredetileg tervezett terjedelmét. Annál is inkább, mert Szeged
impozáns 48—49-es szereplésének egyik kulcsát végeredményben az említett
liberális erők tartották kezükben.
A mű társadalomtörténeti fejezetére tett megjegyzéseink után térjünk viszsza a gazdaságról szóló egység további részeire. A város iparát bemutató fejezetet többen írták. Főképp a céhes iratokra támaszkodva tárgyalják a céhes ipar
szerepét és helyzetét. A korszak vége felé már hanyatló céhes viszonyok bemutatásánál — jellegzetesen szegedi ipar nem is volt — színesebb feldolgozásra
adtak lehetőséget a céhen kívüli iparágak. A malomipar, a hajókészítés, a szeszgyártás, szappanfőzés, salétromkészítés, gyékényszövés, téglaégetés stb. közül a
jellegzetesen szegedi iparág képviselőinek, a faragóknak a világát olvastuk a
legnagyobb érdeklődéssel. Végeredményben a szegedi ipar ebben az időben csak
194

a helyi lakosság igényeit látta el, ha az országos helyzet felől nézzük, kevésbé
tarthatjuk jelentősnek, ám ha a közvetlen vidék iparára tekintünk, amely
ugyancsak a lakosság alapigényeit elégítette ki, és amelyben a céhes iparon
kívüli tőkés vállalkozást egy-két szeszfőzdén kívül nem találunk, mégiscsak a
szegedi ipart kell a tájék legjelentősebbjeként említeni. Az a visszafejlődési folyamat, amely a XVI. század végén a közép-kelet-európai régióban lejátszódott,
és amelyet közelebbi pátriánkban felerősített a majd 150 évig tartó török függés, a gazdaság ágazatai közül legtovább az iparra hatott bénítólag, de a kultúra
szférájának fejlődését is hosszú ideig gátolta.
Míg az ipar kevésbé játszott szerepet a város karakterének kialakításában,
annál nagyobb jelentőségű volt a kereskedelem, amely a középkor századai óta
illette a várost, gyarapította lakói gazdagságát. A kereskedelmi élet alakulását
a szerzők, elsősorban Farkas József, a témához méltó módon írták le. A kereskedés feltételeit széleskörűen tárgyalja az indító rész, majd nyomon követhetjük, miként helyeződött át a hangsúly az állatkereskedelemről a gabonáéra, és
milyen jelentősége volt a dohánynak. A város kereskedelmi kapcsolatait több
térképmelléklet illusztrálja. A hídkinyitási napló adatai alapján számos új megállapítást tartalmaz a fejezet, közülük az egyik figyelmre méltó: a szegedi hajótulajdonosok legtöbbje, a szegedi nábob, Zsótér János is, nem kereskedőként,
hanem szállítóként működött, és halmozta fel mesés vagyonát. A kereskedelemmel együtt a XIX. század első felében fellendült a vízi szállítás, de az árucikkek
listája a középkor óta csak a gabonával és a dohánnyal bővült. Hagyományosan
megmaradt az állat, a bor és a fa jelentősége, bár a boré a török idők után soha
sem tett akkora jelentőségre szert, mint a középkorban. A szegedi kereskedők
akciórádiusza is csökkent a középkorhoz képest, több, akkor még kevésbé jelentős hely nagy tőkeerőt képviselő kereskedőivel kellett a szegedieknek osztozniuk a hasznon, azonban így is óriási vagyonok halmozódtak fel, és maga a kereskedelem az egyik legfontosabb városfejlesztő tényezőnek bizonyult. A fejezetnek nagy érdeme: a társadalomtörténethez számos jól használható adatot
tárt fel.
Az alapos forráskutatásra épülő részek közé tartozik még az Életmód és
tárgyi ellátottság című, amelyet Juhász Antal írt, valamint a város igazgatásáról
szóló fejezet. Az előbbi nemcsak témájával, hanem olvasmányossága révén is
számíthat az érdeklődésre a néprajz és szociográfiai érdeklődésű olvasók körében, akik pontos képét láthatják e sorokból annak, hogy milyen környezetben
telt el a különböző társadalmi rétegekhez tartozó családoknak az élete. A leírásból úgy tűnik, hogy a szegények kivételével a társadalom többi része a XVIII—
XIX. század fordulójától kezdve lépett át vidékünkön a középkorias berendezésű életből egy magasabb fokúba, amelynek számos emlékével még ma is találkozhatunk a mindennapi élethez szükséges tárgyak világában és helyenként
a gondolkodásmódban. Az igazgatástörténeti fejezet számos apró adatot tartalmaz. Jó lett volna, ha az igazgatási szervezet struktúráját a szerző táblázatba
foglalta volna. így szemléltetve a helyzetet, a mai ember előtt világosabb lenne
a korábbi városigazgatás szervezeti felépítése.
A települések művelődéstörténete mindenkor szoros összefüggésben áll gazdasági lehetőségükkel, társadalmi szerkezetükkel, történelmi múltjukkal és hagyományaikkal. Ez utóbbit illetőeri Szegeden folytonosságról mindössze a ferences templom és kolostor tekintetében beszélhetünk. Tevékenységük révén
lett a város lakossága szinte teljesen egységesen katolikus vallású, amely hosszú
195

ideig megszabta a helyi kulturális életet is. Nagy időnek kellett eltelnie, amíg
a város sajátosan egyéni világi kulturális arca kirajzolódott, amelyet személyében a tüzes dalmát vérével magyar Dugonics András, majd a tehetségével és
vagyonával jól sáfárkodó Vedres István képvisel. Kellő tisztelettel adóztak az
utódok, amikor 30 oldalon méltatták tevékenységüket.
Miként a művelődéstörténet szerzői, a forradalom és szabadságharc szegedi
eseményeinek írásba foglalója, Szántó Imre sem vállalkozhatott arra, hogy a
téma kutatása során tett mélyfúrásait bemutassa. A kapott négy szerzői ívbe
még némi visszatekintést is bele kellett zsúfolnia, azonban a Szeged történetének fényes napjairól készült pontos és intelligens összefoglaló minden lényeges
eseményre kitér. Bízunk abban, hogy a szerző részletekre is kiterjedő kutatásainak eredményeit hamarosan olvashatjuk a város forradalom és szabadságharc
alatti történetéről írott terjedelmesebb művében.
Egy 850 oldalas műről részletekre kiterjedően nem lehet értékelést adni, a
recenzens néhány lényeges összefüggést érintő elemző megjegyzéseiről és első
benyomásairól adhat számot. Nem részletezheti azt a sok aprómunkát, fáradozást — csak elismerő szavai lehetnek e tekintetben —, amelyek elengedhetetlenek egy ilyen formátumú mű elkészítésekor. Pedig ezek alkotják az alapját
annak, hogy a szerkesztőnek és a szerzőknek sikerült megoldaniuk feladatukat:
Szeged történetének a bemutatását. Bízunk abban, hogy a kötetet hosszú évtizedekig forgatják majd a város XVIII—XIX. századi története iránt érdeklődő
olvasók.
BLAZOVICH LÁSZLÓ

Táguló dimenziók
MÁNDY STEFÁNIA VAJDA LAJOS-MONOGRÁFIÁJA
Szorongató érzés végigolvasni Vajda Lajos utolsó, kórházból írt leveleit.
A harminchárom éves alkotót néha a remények és a kíváncsiságok éltetik,
máskor viszont bizonytalanságok, félelmek gyötrik. Egyik legutolsó fogalmazásában arról ír: úgy érzi magát, mint a kisgyerek, amelyik eltévedt egy sötét erdőben. Aztán a nekrológok, méltatások következnek a kötetben. És a
művész első igazi felfedezője, Kállai Ernő -ugyancsak egy magányos emberre
emlékezik: „Sorsa arra ítélte, hogy a közöny és az értetlenség légüres terében alkosson, habár a fiatalabb művésznemzedék legfőbb erőit képviselte"
(209. 1.). Szerencsére évtizedeinkre valamelyest megváltozott Vajda művészeti,
közéleti pozíciója. Főként az előbbi. Hisz ki vitatja ma már, hogy a magyar
avantgárdé legegyénibb, legösszetettebb, legmagasabb rendű művészi teljesítménye az övé? S ki ne tudna a kisebb-nagyobb emlékkiállításokról, a megannyi rövidebb, hosszabb elemző publikációról? Vagy ki ne tapasztalná:
mennyi Vajda-inspiráció található kortárs festőink, grafikusaink alkotásaiban?
A nagyközönség azonban nemigen érzékeli e formai, szellemi kötődéseket. Vajda Lajos ugyanis még korántsem tartozik az ismertebb, népszerűbb,
érthetőbb alkotók közé. Az utóbbi időben amilyen eredményes „frontáttörés"
történt Csontváry és Derkovits Gyula esetében: a szentendrei mester körül
196

olyannyira változatlan maradt minden. Az okokat, nyilván, többfelé kereshetjük. Egyebek között az iskolai nevelésben is. Mert az esztétikai órákon a diákok az előbbi alkotóktól legalább négy-hat művet megismerhetnek, Vajdának
viszont alig-alig van helye a diatárban. De az is kétségtelen, hogy nem is
könnyű egyhamar megszeretni, megérteni ezt a látomásokkal, szimbólumokkal terhes művészetet, amely egészen a szürreális non-figurációig elmegy az
absztrahálásban. E tekintetben persze kivételes helyzete van a most megjelent Vajda-monográfia szerzőjének, Mándy Stefániának. Elvégre baráti, kollegális közelségből figyelhette az alkotó emberi, művészi küzdelmeit.
Nem csoda így, hogy a vaskos, kellemes tipográfiájú kötet láttán az első
érzés: az örömé. S nem csupán a méltó külsőségek, a majdnem teljességet
nyújtó, jó minőségű képanyag miatt. Inkább arról van szó: végre megszületett
az egyik leghiányoltabb, legfontosabbnak tetsző művészeti, esztétikai „útikalauzunk". És az ismerkedés első stádiumaiban továbbra sem csalatkozunk.
Láthatjuk: nemcsak a művészi periódusokra épülő életmű-elemzésre kell hagyatkoznunk, hanem a személyes és kortársi dokumentumokból ugyanúgy ízelítőt kapunk, akárcsak az utókori értékelésekből, méltatásokból. Később pedig micsoda szerencsés, korszerű metodikát követ a reprodukciók összeállítása! A jellegzetes tárgyi, szentendrei motívumok mellett ott vannak a valós
épületek, objektumok fotói. Csak össze kell vetnünk e látványokat, s máris
fogalmat alkothatunk Vajda tömörítő, komponáló módszeréről. Mint ahogy a
találó Klee-, Picasso-analógiákkal vagy az archaikus rekvizitumokkal is meggyőző szemléleti, művészi támpontokat kínál a szerző.
Aki viszont alaposabban áttanulmányozza Mándy kötetét, annak a korai
örömökből, reménységekből feltétlenül alább kell adnia. Nem mintha egy teljeséggel elhibázott, koncepció nélküli tanulmánnyal lenne dolgunk: szó sincs
erről. Az olvasó már az első fejezetek után is észreveheti, hogy látszólag
minden együtt van itt, ami egy tartalmas, igényes monográfiához szükségeltetik. „A dimenziók forradalma" című részben például átfogó jellemzést olvashatunk századunk sokrétű művészeti törekvéseiről, amik nélkül nemigen
tudnánk mit kezdeni Vajda sajátságos „konstruktív szürrealizmusával", egyáltalán szintetizáló programjával. És beljebb, előrébb haladva is megmarad ez
a háttérteremtő, viszonylatokban mozgó, dinamikus vonalvezetés. A szentendrei, szigetmonostori népművészeti, archaikus jellegű motívumgyűjtés éppúgy
előhívja Bartók példáját, mint a megformálás oldalán a gyermekrajzok, majd
Klee szellemiségét. Vagyis Mándy Stefánia többé-kevésbé komolyan vette célkitűzését: a sokrétűen kezelt mozgó perspektívát. S ezzel együtt azt is bizonyította, hogy lefegyverző művelődéstörténeti, esztétikai felkészültségével alkalmas volt e bonyolult, szövevényes gyökérzetű pálya feldolgozására.
Mindenesetre kettős súlypontozása van Mándy tanulmányának. Egyrészt
kiemelt gondot fordít a művek tüzetes elemzésére: egészében pedig az életmű
belső formai, jelentés beli kapcsolatainak feltárására. Ezért aztán rendszerint
egészen közel megy az alkotásokhoz, ami szokatlanul aprólékos szerkezeti,
alaki leírásokat eredményez. Eközben azonban nyomon követhetjük a motívumok, a formai elemek különös vándorlását és metamorfózisait. Elég itt
csupán a maszkokra vagy a figurális, ikonos megoldású alkotásokra utalni,
mivel mindkét esetben fontos, jellegzetes témákkal és motívumokkal állunk
szemben. Ahogyan Mándy Stefánia kötetében is éppen ezek az elemzések a
leghitelesebbek, legfontosabbak. Ám az sem mellékes, hogy a tanulmány szerzője feltűnően sokat foglalkozik az alkotó eszmei, szellemi sajátságainak meg197

világításával. Se szeri, se száma a párhuzamoknak, értelmezéseknek. Ha a
csendéletek omlékony misztikumát kell megmagyarázni, akkor Rudolf Kassnert idézi. Máshol pedig Dosztojevszkijt, és Kafka-analógiákról olvashatunk,
netán az archeológiai kutatások eredményeivel vagy bibliai vonatkozásokkal
operál az író. S mi tagadás: alkalmanként igen találóak, szellemesek ezek a
megközelítések (pl: Kassner vagy a régészeti példák esetében).
De csak alkalmanként. Mert összességében itt már előjönnek azok a szerkezeti, tartalmi mozzanatok, amelyek kétségessé teszik a kötet tudományos
és ismeretterjesztő eredményeit is. A gyakori idézésekkel és asszociatív kitérőkkel ugyanis meglehetősen szeszélyessé, zaklatottá válik a tanulmány vonalvezetése, ráadásul az idegen szavakkal, szakmai zsargonokkal teletűzdelt
szöveg csak tovább fokozza a megértés nehézségeit. Meglehet: a szakmában
járatos olvasó még csak kiigazodik valahogy e feleslegesen bonyolult utalásés elemzésrendszerben. Csak hát mihez kezdjen ilyenkor a jószándékú átlagos
érdeklődő? Nem könnyű dönteni. Már csak azért sem, mert egyéb tekintetben is hiányérzeteim vannak. Bár szemmel látható, hogy Mándy Stefánia
úgyszólván mindent megtett egy sokoldalúan látatott, reális Vajda-kép megteremtéséért, ennek ellenére bizonyos mértékig „légüres térben" vezeti az alkotó pályafutását. Mire gondolok? Lényegében arra, hogy az előbb jellemzett
kettős súlypontozással aligha lehet megragadni az alkotó ellentétekkel, változásokkal átszőtt érzékeny portréját. Azaz a kötet szerzője roppant keveset
törődik a Vajdát körülvevő társadalmi, ideológiai mozgásokkal. Másrészt az
általánosabb érvényű eszmei, szellemi támpontokat időnként előbbre helyezi
a konkrétabb művészettörténeti, esztétikai megközelítéseknél, egyszersmind a
világnézeti, világszemiéleti mozzanatok markánsabb megragadásánál.
Kezdjük talán az utóbbi jelenséggel. Mégpedig amiatt, mivel Mándy maga
is érzi e fogyatékosságot. Nem véletlen, hogy többször is visszatér Vajda Lajos érdeklődési, valóságszemléleti sajátságaihoz, de közben csak egy-egy jellegzetes részletet dokumentál. Az ikonos periódus előtt viszont önálló fejezetet
szentel „Vajda és a reiigiozitás" viszonyának, s ezúttal már átfogóbb, folyamatosabb képet nyerünk az alkotó vallásos felfogásának mibenlétéről. Más
lapra tartozik, hogy ez a témakör sem helyettesítheti a világnézeti elemek
alakulásának komplexebb felvázolását. Hiszen egyebek között innen lehetne
átfogni az életmű tematikai, tartalmi és hangulati változásait. Közel sem mellékes például, hogy a fiatal művész pályafutása a szocialista tanokkal átitatott, konstruktív szellemű Munkakörből indult. Miként az is bizonyítható,
hogy a harmincas évek szovjet perei alaposan megkérdőjelezték korábbi eszméit. Ám egyébként is: Vajda sokat adott a szellemi tisztánlátásra. Levelei
egyikében egy érdekes könyvet említ, noha mindjárt hozzáteszi: „ . . . h i b á j a
van rengeteg, főképpen az, hogy hiányzik nála a világszemléleti bázis felismerése" (187. 1.).
Természetesen önmagában a világnézeti meghatározottságból sem lehet
egyértelműen levezetni Vajda Lajos munkásságának alakulásrendjét. Számolni
kell itt a történelmi, társadalmi és eszmei háttérrel, amelyek többszörösen is
beleszólnak az alkotó szellemi, művészi mozgásába. Jóllehet Mándy Stefánia
az európai fasizmus növekvő árnyait ugyanúgy szóba hozza, mint a polgári
mitológiák elévülését, vagy a konzervatív magyar művészeti életet, ámde ezek
a momentumok csak járulékosan kapcsolódnak az alkotó egyre tragikusabbá,
transzcendesebbé váló munkásságához. A kötet írója például látszólag alaposan foglalkozik Vajda művészetének hallatlanul gazdag forrásvidékével: kezd198

ve Malevics és a szovjet, francia filmművészet hatásától egészen a természeti, archaikus kultúrák befolyásáig. Az utóbbi törekvéseknél mégis túlságosan
kortalannak, magányosnak érzékeljük a magyar művészt. A Klee-, a Picassopárhuzamok, majd az általánosabb kitekintésű avantgárde-ismertetések tudniillik alig-alig érintik azt az egyetemes jellegű szellemi mozgalmat, amelyeknek a mélyén többé-kevésbé ugyanaz a polgári negáció, ugyanaz az őseredetit
kereső, önmegváltó művészi attitűd található, akárcsak Vajdánál. Hivatkozhatok itt Rouaultra, Miróra, Hans Arpra vagy Max Ernstre, de ezzel is csak egy
töredékes névsort jeleztem.
Máskülönben ez a recenzió sem tudja elkerülni a hézagosság, a töredékesség buktatóit. Hisz nemigen beszéltem arról, hogy a kötet szerzőjének célszerű lett volna komolyabban venni a tetemes és érdemleges Vajda-irodalmat.
Aztán az esztétikai kiemelésekkel, értékelésekkel is bátrabban, határozottabban lehetett volna élni. Mert ilyenformán sem csökkenne a Vajda-életmű
esztétikai minősége. Sőt. így hát Mándy Stefánia monográfiája megmarad
részletgazdag, képgazdag és tanulságokban sem szegény művészeti kiadványnak. (Corvina K., 1983. Bp.).
SZUROMI PÁL

199

A Minisztertanács
Tájékoztatási
Hivatalának elnöke 1986. november
1-jei hatállyal fölmentette
tisztségéből dr. Vörös Lászlót, lapunk eddigi
főszerkesztőjét, Annus Józsefet, az
eddigi főszerkesztő-helyettest
s dr.
Olasz Sándor
főmunkatársat.
A Minisztertanács Tájékoztatási
Hivatalának elnöke 1986. november
1-jei hatállyal a Tiszatáj főszerkesztőjévé nevezte ki dr. Kaposi Mártont, az ELTE Filozófiaoktatók Továbbképző
Intézetének
docensét.
Ugyanekkor a szerkesztőbizottság
elnöke lett Tóth Béla József Attiladíjas író, a szegedi Somogyi-könyvtár igazgatója, aki eddig is a szerkesztőség tagja volt. Ezt követően
kialakult az új szerkesztőség: Kaposi Márton főszerkesztő, Lengyel

KIADÓI

András főszerkesztő-helyettes, Zsoldos Sándor belső munkatárs, Csatári Dániel, Nikolényi István, Szabó
Tibor és Tóth Béla rovatvezetők.
A szerkesztőség mellett szerkesztőbizottság is alakult, tagjai: Berényi
Bogáta, Besenyi Sándor, Borvendég
Béla, Csatári Dániel, Kaposi Márton, Szentpéteri István és Tóth Béla elnök.
Lapunk
új címlapját
Mária, a Kner Nyomda
tervezte.

Zahorán
grafikusa

Magyarországi látogatása
során
1987. február 9-én Szegedre látogatott Kallós Zoltán erdélyi népzenekutató, akinek itt egy tánckompozícióját bemutatta a Néphadsereg
Művészegyüttese. Kallós Zoltán Tóth
Bélával találkozott.

KÖZLEMÉNY

A Csongrád Megyei Lapkiadó Vállalat közleménye:
Vállalatunk értesíti a Tiszatáj című
folyóirat minden kedves olvasóját,
hogy a jövőben a megszokott terjedelemben minden hónapban rendszeresen kézhez kapják a lapot.

Az 1986. 7—12-es számot pótlólag
nem jelentetjük meg. Azok az előfizetők, akik 1986-ban egész évre
előfizettek, folyó év első félévében
díjtalanul kapják meg a lapot. Akik
1987-ben is előfizettek, 1988. első félévében kapják díjtalanul.

A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 87-849 — Szegedi Nyomda — Felelős vezető:
Surányi Tibor igazgató.
Szerkesztőség: Szeged, Tanácsköztársaság útja 10. — Táviratcím: Tiszatáj Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető
bármely hírlapkézbesítő postahivatalnál, a posta hírlapüzleteiben és a Hírlapelőfizetési és Lapellátási Irodánál (HELIR), Budapest, V., József nádor tér 1. — 1900,
közvetlenül vagy postautalványon, valamint átutalással a HELIR 215-96 162 pénzforgalmi jelzőszámra. Egyes szám ára: 16 Ft. Előfizetési díj negyedévre: 48, fél
évre 96, egy évre 192 forint.
Kéziratot nem őrzünk meg és n e m küldünk
ISSN 0133 1167

vissza.

