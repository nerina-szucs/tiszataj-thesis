iszatáj

?76. JAN. * 30. ÉVF.

soon
Sándor,
Csorba
Győző,
Fodor András, Orbán Ottó,
Tornai József versei;
Tóth Béla: Török malom;
Hajdú Péter és Hermann István
írása;

tiszatáj

I R O D A L M I ÉS K U L T U R Á L I S

Megjelenik

FOLYÓIRAT

havonként

Főszerkesztő: VÖRÖS L Á S Z L Ó
Főszerkesztő-helyettes: A N N U S J Ó Z S E F

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tiszatáj
Szeged. Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési díj: negyedévre 18, fél évre 36,
egy évre 72 forint. Kéziratot nem őrzünk meg és nem adunk vissza. Indexszám: 25 916.
r
75-5364 — Szegedi Nyomda

Tartalom
X X X . ÉVFOLYAM, 1. S Z Á M
1976. J A N U Á R

CSOÖRI SÁNDOR versei: Anyám szavai, Sok ünnep,
sok nyár, A kis fenevad
FODOR ANDRÁS versei: Rokon, idegenben, Táncosnő
Madraszban
CSORBA GYÖZÖ versei: Sötétedéskor, Két nappal
előbb, Az idén is, Téli mondóka
ORBÁN OTTÓ versei: Freud, Az értelmiség nehéz ügye,
Budapest a század elején
TÓTH BÉLA: Török malom (regényrészlet)
TORNAI JÓZSEF: Veres Péter-énekek (vers)
TANDORI DEZSŐ: Négy „romantikus" szonett (vers)
RÓZSA ENDRE: Alapkőletétel — feliratos téglák (vers)

3
6
8
10
12
45
47
50

ÖRÖKSÉG
BOKOR LÁSZLÖ: A negyedik József Attila-kötet fogadtatása
52
KATONA IMRE: Népköltészetünk huszonnegyedik órája
(Gondolatok Tombácz János meséiről)
66

KELET-EURÓPAI

NÉZŐ

MOLNÁR ISTVÁN: Lengyel—magyar kapcsolatok a második világháború alatt — a menekült írók műveinek tükrében
/. 71

KRITIKA
HAJDÜ PÉTER: Őstörténetünk perspektívái (Szabédi
László: A magyar nyelv őstörténete)
76
KISS DÉNES: Népek megtartó gyermekkora (Medveének, a keleti finnugor népek irodalmának kistükre) 80

SIMONCSICS PÉTER: A vízimadarak népe (Tanulmányok a finnugor rokon népek élete és műveltsége
köréből)
TÉGLÁSY IMRE: Tornai József: Nap tánc
HERMANN ISTVÁN: Kocsis Rózsa: Igen és Nem
(A magyar avantgard színjáték története)
FÁBIÁN ERNŐ: Huszár Tibor: A cselekvő ember
BOKOR LÁSZLÓ: Egy elfeledett szocialista író (Farkas
Antal: Ünnep készül)

82
84
86
89
91

MŰVÉSZET
Képzőművészet
BODRI FERENC: Moholy-Nagy László művei a Nemzeti Galériában

93

Szerkesztői asztal

96

ILLUSZTRÁCIÓ
Szalay Ferenc rajzai az 5., 11., 51., 70., 75., 92. és a 96.
oldalon

CSOÓRI

SÁNDOR

Anyám szavai
Köszönjük neked, fiam, hogy
hazajöttél,
mert mi már olyan öregek
vagyunk,
mint fönt a padláson az a falióra
s a mutatónk már nagyon a temető felé mutat.
Szépszerén
azt se tudjuk, csütörtök van-e,
kedd-e?
Amikor jössz, az a mi
vasárnapunk.
Apád még csak-csak, idefut,
odafut,
de nekem már a kisajtóig is ménkű hosszú az út,
hányszor megemlegetem
azt a körtefát,
amit a konyhaajtó elől fordított ki a bomba,
meg tudnék benne kapaszkodni, mint most a te karodba.
Talán, ha bottal járnék!
No még csak az hiányzik!
Fogom inkább a söprűt, azzal botozgatok el
a ház végéig, a kapuszájig, minthogyha dolgom
volna.
Csak várni ne kéne soha! Várni levélre,
híradásra.
Ha kisiklik egy vonat, nem alszom éjjeleket —
A múltkor is, amikor Amerikába
mentél,
a szemem belülről
kisebesedett:
eljutsz-e? visszajutsz-e?
ülsz-e még ide mellém?
mert nekem minden távolság: tenger és tüskebokor
és minden repülő lezuhan, amelyen te utazol.
Mondom is a doktornak: doktor úr, hogyan lehet,
hogy én már a fölröppenő madártól is
megijedek?
és annyi havat álmodok össze-vissza:
hókazlat,
hóhegyet
és mindegyik
mögül a fiamat hallom — igen, a
köhögésedet,
de mintha fekete puskacsövek és messzelátók figyelnék
lépteimet.
Talán, ha én is kelek-forgok
a világban amerre te,
nem féltelek a kilengő, magas házaktól
s a krokodilusos tavaktól se,
a mosolygó, késes emberektől,
akik bankot
rabolnak,
vagy csak
játszanak,
álarc van rajtuk, mint szüretibálos
ördögökön
s bohócos
nagykalap,
de ki szegény: akkor is fél, amikor nevethetne,
amikor
ki van az én szívem is verve, hét vassal
köröskörül.

örül —
3

Sok ünnep, sok nyár
Sok ünnep, sok nyár, sok eső
emlékeztet
magamra.
Vöröshangyás
erdőkben háltam. Bokornak
látott
a bokor, cigánynak a cigányok.
Zöldhátú kőrisbogarak
hordták
szét
pillantásomat:
szememből
semmA
el ne vesszen. S Núé kívánta
meg
a lányait éjféli
verseimben.
Hazám, hazám, kezdtem el én is,
de folytatni
csak magamban
tudtam:
őszi rózsák óriáskerekére
kötve
forogtam sokszor
félájultan,
föl-le, föl-le, hajam az égben,
hajam a sárban, halcsontváz
fehér
fésűjével
tépetve, mégse
rongyként,
mégse korai
elmúlásban.
Sehonnai fény keres most is
arcomon, bőrömön helyet, mintha
akarna sokasodni s
félig-tűz,
félig-ember
testben
boldogtalanul
boldogulni.

tőlem

(1969)

A kis fenevad
Jön, jön a kis fenevad
hozzám
körömcipőben,
jön a hídon át, idáig hallom —
A lecsupaszodó
Margitsziget
tölgyfái
fölött
varjak forognak, mint a
gyászkocsi
kerekei.
Hó készülődik,
hó, írja az újság,
lassan a szobámban is már
megered,
de ő csak jön kirügyezve,
mint akit zene
kísér:
hanyatló, nyári
délutánok
dobszólója
—

t

4

Néger lányokat láttam így
egyszer
közeledni
Havannában,
a
homokzsákokkal
és a vörös dáliákkal eltorlaszolt
utcán
narancsot
ettek,
mintha a fenyegetett
világ
nevében
tüntettek
volna édes mozdulatokkal
—
Hogy prüszkölne
a vén
Bakkecske-Anakreon
a szélverte
hídláb tövében, ha látná:
fölötte micsoda mennyország
vonul,
micsoda tüntető cipőkopogás a halál ellen,
gyöngéd comb-súrlódás
zaja
s fekete
sásé.
(1970)

5

FODOR

ANDRÁS

Rokon, idegenben
Sulyok Vincének

Merre vagyok, nem tartja senki
Megyek, amerre visz az út.
Esők repkénye
közt
bolyongok,
hegy oldalából
nézem
szigetek
szétszórt
jókanyáját,
elakadok a kikötők
fehér,
fekete-tarka,
felhőkbe rótt
bozótján.

számon.

Percenkint
nyílik föl a
menny.
Piac gránitlapján
a tócsák
színekké rétegzik
a fényt.
Iskolásként,
mikor
először néztem
át
üveghasábon,
akkor
volt ilyen a világ ...
Kockásnadrágos,
egyformára
nyírt
gyerekek
támaszkodnak
a tér sarkán
ezüstbicikliken.
Szabad vagy, védekezz,
ha bekerít a kő.
Csald ki a tárgyak
derűjét.
A kendermagos
aszfalt
tanítson: lehet így is.
' Zenekar léptet
pergő
dobokra, i f j ú arcok,
sujtásos kék ruhák,
rezek;
fölemelt
sikló combok, könnyű
térdek
oldják, kötik horgolva
szakadatlan
a játék ritmusát,
a
folytatást.
És itt van ez a tó.
Szálfák a
dombkaréjon.
Az érintetlen
rét
füvén,
komorodó
hűvösség
tenyerében,

loncsos kutya
mögött
asszony jön szembe,
csizmás,
virító
sárgaköpenyes.
Csak egy jel, csak egy
moccanás
az ajkak
szögletében
s csend és magány között is
megigazul a lét: fanyar
tükörben
összenéz
közös szerelmünk
emlékezete.

Táncosnő Madraszban
Klasszikus
Durga-arc,
kék-arany
öltözék,
nyaklánc, fülönfüggő,
kösöntyűk,
ezüsttel, gyönggyel
hímezett
fejék.
Tarkón, akárha konty, élő virág
fehér labdája, sűrűn
erezett
mintájú, hátra kígyózó
szalag,
gyűrűk,
csatok,
( és karperec,
kifestett lábfej és tenyér,
lánc, körben a csípőn,
háromszoros
csörgőfüzér a meztelen
bokákon.
S ez mind csak ráadás.
Eltűnik
amikor
az arc karéjos
mandulatavában
elkezdi
ide-odajáró,
világmozdító
játékát a szem;
midőn, mint kényes mén feje
a bőrén csiklándó
bogártól,
megmoccan a nyakszirt, az áll,
s mutogató ujjak,
karok,
feszülő, hajló, balra, jobbra
vágó,
fenyegető
és kelletőzve
esdő
fergetegében
titkos
hatalommal
zendül az ősi jelbeszéd, a nyelv,
a nyelv, melyet nem értek . . .
Csák hallgatom a dobon,
fuvolán,
vínán, tambúron, kopogó
falécen
elúszó, meg-megtorpanó
zenét.
Jajongó dal és pörgetett
szavak
közt
nézem, amint az
édes-haragos,
toppanó talpak
indulatára
az ében hajba font fehér
virágból
mindig a földre hull
egy-egy
szirom.
7

CSORBA

GYŐZŐ

Sötétedéskor
Meg kell a villanyt gyújtani nappal sem akar
nappalodni
s az ablakon be tud ömölni a szürkeség a bőrön is
be tud ömölni s mégse rendjén való hogy holmi őszies
idő a homo sapiens érdem-fényét
a sapientiát
megtompíthassa
s logikátlan viselkedésre
ösztönözzön
biológiai tövű indítással a semmiképp
se
szalonképes atavizmus jegyében mint ott azt a két
gerlét mondjuk a körtefán kik úgy gubbasztanak
hogy az
ember ha nem figyel eléggé könnyen
nézheti
két ággöcsörtnek
őket
Villanynál
viszont
elővehető bármilyen okos könyv s kiolvasható
méltóságunk
a homo sapiensi
kiolvasható hogy miért s rríi történt
és pontos (talán idegen) szákkifejezések
sorával
leleplezhető:
minek hisszük csak hogy fáj ami fáj
valóban

Két nappal előbb
Elnyűttek voltak
álmosak
ingerültek
szégyenkezők
kerülgették
egymás
szemét
s nyilván a káröröm
fogta le nyelvük hogy ne
mondják:
pokolba vele! hagyjuk a
csillagot! amíg a homokba
nem
döglünk addig gyerünk
haza!
nyilván a káröröm hogy a
másik kettő is úgy kifogta
Elnyűttek voltak már
ilyenkor
két nappál előbb
estetájt
Királyok?
vándorkoldusok!
arany és tömjén mirha — de jó
nem fekhettek
rá bele se
tudtak
harapni
Két nappál előbb
a káröröm hajtotta őket
Aztán mikor mégis:
megint
kerülgették
egymás
szemét

Az idén is
Ott járkáltunk az idén is a Népház
előtt Jézuska s vacsora
után
aztán Agócs Jóskáéknál idén is
huszonegyeztünk
hogy elüssük az
időt éjféli miséig s a végén
kicsit mólésan
beharangozáskor
indultunk csak hát persze hogy a külső
folyosóra jutottunk
már tele
volt az iskola szépen
énekeltek
Az idén is idén is bár ha morcos
kihallgatáson
firtatnák a mosti
népet hogy láttak-e nem vallanak be
Érthető: néhányunkról
azt hiszik,
hogy elvitte a háború néhány meg
ott fekszik a temetőben
vagy máshol él
s különben is előfordul hogy
idegen
suhancok keverednek
arra így ünnep felé .. .
Pedig az idén is az idén is bizony

Téli mondóka
Ami kint van kint
ami bent van bent

maradjon
maradjon

Kint
maradjon
a hideg
bent
maradjon
a meleg
Kinn lehet jót
benn lehet jót

citerázni
kacarászni

Ha nem így van
ellenben:
sem kinn sem benn
nincs
rendben

ORBÁN

OTTÓ

Freud
Az SZTK-rendelő földszintjén, a fehér ajtó mögött ócska,
kis szobrászműhelyt találtam; minden csupa por, agyag és
ételhulladék; Egy Amazonas taszított, nyomultam
befelé.
A piszkos kötényt és kendőt viselő, mocskos nőalak fölnézett,
megismertük egymást: én a széles járomcsontjait és a szemét.
Sehol a fehér, orvosi köpeny. Egyszerre észrevettem
kezemben
a partvist. Sokszor elképzeltem már (az álom szerint is),
hogy találkozunk, de soha így, partvissal, ez zavart. Még
inkább a babos kendő, amit viseltem és amit le is kaptam
a fejemről, de hiába, mert láttam, hogy látta, és ettől
olyan düh fogott el, hogy ellenséges fejhangon
kezdtem
beszélni, hogy már túl vagyok rajta, és ez itt a lakás
(már ott ültünk), az meg a két gyerek. Igen, mondta, mindenkinek túl későn jön, amire vár, a megoldás, ő is például
mennyit várt valami Gyurira. Újból elrontva minden, mint
húsz év előtt. Ekkor megborzongott a sivatag és mindent
belepett a fekete homok, és nem maradt semmi más, csak
az eget-földet betöltő hiénaüvöltés, hogy mi lett belőlünk,
akik fényes és feszes arcbőr voltunk időnk
járomcsontjain.

Az értelmiség nehéz ügye
„Nem ügy", mondta az Elhárítás Ügynöke, „ez az izgága népség magát veri szét. Gall táncra, germán trappra könnyen
áll a lába, de a világ rugóit szerelni, ez büdös neki.
A gyors hatás mérhető sikerére vágyik, és ha ez valamely
okból elmarad, rázza az idő rácsait, mint egy dühében
makogó majom. Van úgy, hogy egy paraszt többet tud, mint
a görög mesterek: az ő háborúja a magok nemzedéke, és a
magvető nem mondja: 'övék a jövő' — kié? —, csak egy ütemre
jár a Földdel, mint maga a mag. E ritmust sejtve élni félig
győzelem. Félig, mondom, mert létezésünk más fele: államügy,
hitszegés, adók, a szennyek szennye, merő rögtönzés egy
ismeretlen szerkezet tépőfogai közt, honnét az úgynevezett
lélek föltekint és istennek képzeli azt, aminek
tervrajzát
nem érti. Elni veszteség is, ez a kulcs a zárhoz. Caesar,
ez a nagybélű parázna (kinek lépteit óvják az égiek!) megnyerve Galliát megnyerte a veszélyt: csak egy e bohócok
közül tudjon jól veszteni, a jogfolytonosság, ki tudja,
miben és hogyan, de sértetlen marad, s a csillag szerkezet
a beleépített program szerint kattog tovább, s a tartomány
elolvad, mint a hó."

Budapest a század elején
Másodosztályú Bécs a Kék Duna mentén. De az össze nem illő
végletek között vakító ívet von a titkos
magasfeszültség.
A bankárházban bankrabló eszmékkel kacérkodik a fiatalúr.
A tőke palotákba fekteti magát és szabadelvű
újságokkal
takaródzik. A szegénység tükörbe néz: magát látja, a végtelent, a teremtés gipszrózsáit és kariatidáit; a hirtelen
fölismerés felborítja a villamost, átlőtt kabátban fekvő
halottak a macskaköves úton, gépfegyverzene.
A repedt
államvázában Baudelaire virágai, de fönt, az eszmék légritka
terében az energia és a közösség újonnan föltalált atommodelljei — a még meg sem szilárdult, máris
kiáltványokkal
bombázott, újgazdag Athén. Hamar odalesz az egész. Az emigrációs klubokban még egy ideig szavalnak az Európára tekintő
szónokok, majd az öntöttvas nyereg alatt puhított hullák
millióiból spongyát csinál az idő és letörli vele a táblát,
melyen vak sugarakban araszol a csúszómászó vér.

TÓTH

BÉLA

Török malom
Apai nagyapámat eszem csöpörödése óta pajtásomnak tudtam.
Hajnalonta baltája suhogására, gyaluja sikongására, a faragott friss akácés eperfák fanyar illatára ébredtem. Csöndesebb szavú szerszámai mellett szívesen kapta kezébe kéttalpú kalapácsát, hogy az aranysárga akácküllőket földetrázó zuhogással püfölje a kifőzött kerékagyakba. Ilyenkor tízig való félkész
kerék, mint megannyi felkelő nap sugara világította be a műhelyt, meg nagyapám kedvét. Apró füttyentések, kicsi nógatások potyogtak.
— Ej, te, tűzre való! Küllővé teszlek, hogy hamuvá ne legyél, szélnek ne
szállj, lúggá ne öntsenek, erre te kicsavarogsz a sorból?
Mindig is tudtam, hogy hozzám beszél. Ha messzibbről lestem ördögöt a
lyukjából kihajtó szorgalmát, soha azon nem kaptam, hogy száját szóra nyitotta volna magában. Kicsi, dallamos füttyök röpködtek a bajusz alól, különösen ha már emberesedett kezében a munka. Emberesedni meg akkor emberesedett, mikor mutatta magát, hogy mi is lesz belőle. Tudott pilseni hordót,
bécsi homokfutót, párizsi batárt, alföldi szekeret sikeríteni, mivelhogy járt is
mindezen bognári tudományok szülőföldjén, s munkája révén beszélte a megjárt tájak népeinek nyelvét. S örült, ha a szilvaárus románt rumunustyuk köszöntötte, a drótossal poszlovácki povedált, a posztóvigéc osztrák sógorral
bécsül incikvancigolt.
Velem, ahogy legénypajtások szoktak, cimborásan beszélt. Bozontos szemöldöke alól néha rámkacsintva. Szava olyan szépen járt, mint ő maga az élet
ösvényein. Nem beszélt hétfejű sárkányokról, égig érő fákról, toronytetejű
tejesköcsögökről, láncos bengákról, gonosz szellemekről, amikkel locsifecsi vénasszonyok altatgatták unokáikat az esti lámpafuvat után. Barátom volt és cimborám, bár lukravetőcskét, bújócskát soha nem játszott velem. Se ideje, se
méltósága nem engedte. Uradalmi bognárul kereste kenyerét, nékem úgy tűnt,
azóta tán, mióta a mohos, háromvödrű gulyakút szolgál, mióta a nagybélű
emeletes magtár kinőtt a kastélypark tövéből. Az pedig régen történhetett,
akkor még a templom is csak kápolna volt tán. Örök életű épületek, szokások,
törvények, parancsok között úgy állt nagyapám földnek vetett lábbal. Akármilyen riasztó nagy tölgyfarönköt vonszoltak műhelye elé a lógó nyelvű bivalyok, örült a kezére vaió matériának. Ügyes emelőfáival gurigatta, centizte a
hatalmas ősfát, minek méreteihez képest apró szerszámaival bátran készült
annak legyőzésére. Jármokat, keréktalpakat, kocsiderekakat szabadított ki
belőle.
A nehéz munkálatú, szurkosfekete földekben tört, szakadt az iga, az isten
kovácsa, bognárja kalamolhatott reggel négytől este nyolcig, hogy elgyőzze a
pótlást. De lehetetlent nem ismert itt se ispán, se béres, se bognár. Esős őszöEgy készülő regény első fejezete.
12

kön, répaszállításban, első lábára térdepelve húzott egy szekeret akár négy pár
bivaly is, ha kevesebb nem bírta. Mint gyufaszálak pattogtak ilyenkor a tengelyek, gerendelyek, vonórudak, jármok. Űj állta helyét. Nagyapám műhelyének mestergerendája dugosló dugig volt nevetőszájú fakólőccsel, oldalzápok
máglyaszám álltak készen, és égnek támasztva halmozódtak a rudasfák, szekéroldalak, szénvonók, kútostorfák, sütőlapátok. Az új szekerek, meg a javítottak úgy álltak sorban a műhely előtti téren, akár csabai patikában a
tégelyek.
Épp finom élű, lapoló bárdjával simogatott nagyapám egy cséplőgép oldalába való gerendát, amikor közelített a kasznár. Az ötezer holdas uradalomban
nála nagyobb isten már nem létezett. A földbirtokos csak úr volt, itteni rangja
szerint méltóságos, de hát néni parancsolt az senkinek. Ritkán szólt, akkor se
lehetett érteni mit motyog. Szépen köszöntek neki, s messzire kerülték.
Hanem a kasznár. A foga megvacogott a cselédnek, csak puszta hallatára
is annak, hogy jön a kasznár.
Közelített, kicsit görnyedten, poros csizmában, karjára akasztott görbebotjával, amiből lőni is lehetett, és szúrni éppúgy, mint a katonai bajonettokkal, a
legendák szerint.
Jött a kasznár az udvaron bárdoló nagyapámhoz, de ahogy szóval idáig
érhetett, már kiabált.
— Magának is bognár, az anyjának a piros papucsa, amíg szépen mondom,
mert tudnám cifrábban is! Az istennyiláért engedte Balla bivalyost a Gera
szekerébe ragasztani!
Nagyapám hegyével a gerendába ejtette finom élű bárdját, hogy annak
percekig remegett a nyele, a kasznár figyelmét a pallosnak is elillő félelmes
szerszámra fordítva. Ha nem is látta, hírlelhette annak hallatlan tehetségét,
hiszen vasárnapi szórakozásul, fogadásból, megborotválkoztak vele a mesterlegények.
— No, megkukult? Mért hallgat?
— Nem az én dolgom az, tekintetes kasznár úr, már meg is bocsásson!
Mert ha bognár parancsolja a bérest, minek a béresgazda, az intéző, meg az
ispán? Én csak cseléd vagyok, hogyan is törhetnék fölötteseim kenyeréből?
— De ha látja, mivel ismer itt minden utolsó szöget, hát ordítson rá a
marhahajtó béresre iparos ember létére, hogy te barom, te, hát a saját szekered nyüstöld, amit rád táblázott az uradalom! Amiért felelősséggel tartozol!
Jámbor egysejtű, kékszemű nagyapám, ki a virágzó bodzafának is levett
kalappal köszön, cövekül állva válaszolt.
— Avval az erővel, míg itt ordítozok, úgy lehet öregkoromban majd örülhetek, ha a hátsó felem megvakarom.
— De a tetves cselédistenedet, hát akkor mivel vagy te különb Kucska
csűrhekanásznál, mi az anyád piros papucsának... — mondta volna nekikékült szájjal a kasznár, mire kikapta nagyapám a bárdot. A kasznár előbb
csak hátralépett néhányat, aztán futásnak eredt. Nagyapám utána.
— Az én anyám nem piszkolod többet, te seggenülő tolvaj,... Lefaragom
rólad a h ú s t . . . !
Szaladtak a farakások között, akár gyerekek, ha kergetőznek. Lábam az
égre vágva szerettem volna visítani, hisz a kasznárt szaladni nem látta még
ember. Űgy járt ő a legnagyobb dologidőben is, mint gólya a pocsolyában1.
Méltósággal. Most meg porzik a műhely eleje. S nagyapó is milyen futós. Csak
utói ne érje. Indulatában tesz olyan kárt a kasznárban, hogy bezárják érte
még azt is, aki látta.
De már jön is vissza, kicsit fújtat, markába köpve bárdolja tovább a gerendát. Ahogy végighalad az egyik oldalon, fél szemmel végignéz az egyenesén, ahol hasasnak véli, oda belefarag. Percek múlnak, mire szól:
— No, gyerek, itten nékem kitelt. Elköltözők!
13

— Nem lehet az!
— Dehogynem! Keresztbe akadt torkomban az uradalom. Meg is fulladnék
tán, ha maradnék. Elég volt harminc évig!
Nem szólt ebédig. Nagyanyám téjfölös sóskalevest készített, meg bundáskenyeret. Eszünk aztán, ahogy öröktől ettünk, szótlanul. Csak ahogy a nagykancsóból is bement az utolsó korty víz, s az ősz bajusz megtörülődött, került
szóba az esemény. Nem nagy bőbeszédűséggel, mivel ilyenkor sok idő a selyemeresztgetésre nem akad.
— Elköltözünk!
— Költözzünk — mondta nagyanyám, és siető válaszában örömet éreztem.
Engem a sírás kerülgetett. Nem költözhetek velük. Én csak kölcsön vagyok
apáméktól nagyapáméknál. Tizenkét gyereket eresztettek ki a szárnyuk alól, s
mikor a legkisebb fiú is inasnak állt, öregszüléim heteken át nem tudtak elaludni, kölcsönkértek, legalább éjszaka szuszogjon körülöttük egy púja.
Nagyapám látta rajtam, nem ér a kedvem egy ócska túrószacskót, hát
labdát gurított nekem.
— Eridj csak kis cselédem a padlásra. Tudod hol vannak azok a bogárhátú hajóládák. Pókhálózd le ügyesen. Kicsit nem ártana lemosni ő k e t . . . Esti
dókálás után lehozzuk, belekuccsantunk.
Egy vaklóért nem adtam volna az alkalmat. Sohasem láthattam a bennükvalót. Nagy lakatok csüngtek kovácsoltvas reteszein, s régebbi kíváncsiskodásaimra is kitérő válaszokat kaptam. Nincsen azokban csak a nagy semmi. Majd
megnézzük, ha eljön az ideje. Majd ha fagy, répa lesz sok, vastag, nagy! Majd
ha megnősz, megnézzük.
Talán soha nem vártam még ennyire az életünket kormányozó dóka szavát, mint most. A dóka hajnali háromkor csöndült először.
— Ébredj, béres, etess, itass!
ö t órakor fogj be, béres, húzass, vontass! Délben fogj ki, béres, két órakor
fogj be, este fogj ki!
A dóka pedig egy kiszolgált gőzekelemez, olyan nagy, mint egy ólajtó, két
drótra függesztve. Láncra vert kalapács mellette. Jön a csősz, libatojásnyi uradalmi órája is láncon, mikor elérkezik az idő, belever a dókába, aminek szava
eljár a dombegyházi határig, meg vissza.
Afféle uradalmi muszájharang volt ez, s harangozója a csősz, ki is a negyedévenként mért törkölypálinka osztáskor is méltósággal húzta elő az órát,
ha eljött az idő, mondván az iszogatóknak.
— Mögyök mán parancsolni!
Mert amit ő kivert az ekevason, az parancs volt. Tinónak, ökörnek, béresnek, iparosnak.
Ahogy a csősz kalapácsa megütötte a dókát, sietős lett nagyapámnak a
dolga. Eresztgetjük lefelé a padlásról a titkokat őrző ládákat. Már az illatok is.
amik kiáramlanak belőlük, csuda világ lehelletének mutatják magukat. Fáradt
olajok, naftalinok nehéz felhője ömlik elő, és ruhákba gondosan betekert szerszámok. Angol vésősorozatok, miket nagyapó még világvándorló legény korában veszegetett össze, mivel valamirevaló iparoslegény hogyan is élhetett volna
meg a szerszámok szeretete nélkül. Mint a saját két mindentudó kezének megsokszorozott tudta a szerszámokban. És acélkörzők, ahogy ő mondta mesteri
nyelven, cirklik, vinklik, colstokok seregeltek elő, vonókések, bahajtós fúrósorok, furdancsok. Hanem, ahogy ásunk a ládafenék kincseiben mélyebbre és
mélyebbre, úgy emelkedik a gyönyörűség. Kicsi, kezebeli gyaluk, rókafarkú és
illesztő fűrészek egész arzenálja sorakozik elő.
A szerszámnak van olyan varázsa az iparosra, hogy nem lehet szabadulni
tőle. A szép szerszám kívántatja magát. Egy jó kaszanyél, annak a kaccsa,
jelentett a használónak olyan gondot, mint a csizmavásárkor fölmerülő rengeteg kívánalom. Hogy jójárású legyen, a kapcát szívesen bevegye, szára egy14

formán ruggyanjon, fölhúzáskor szépen szottyanjon, puhán gyűrődjön a feje,
vargát ne rántson a bőre.
A kaszakaccs is száz kívánságot hurcolász magában. Hogy alulról fölfelé
szép ívben hajoljon a fogódzó tenyérbe, s ahogy fölér a hüvelykujj völgyébe,
úgy feküdjön benne, mint gyerek az anyja ölében. Ne törjön, lötyögjön, nyikorogjon, visítson . . .
Nem vártam én a ládái kincsekből magamnak semmit. Nem szoktattak
efféle ajándékozgatásokhoz. Ha karácsonyra kaphatott a kölcsöngyerek egy pár
fejelésbakancsot, amiben az egész család erőfeszítései belecsurrantak, hát a
bivalyfürösztő tó befagyott jegén táborozó gyerekek között én voltam tán a
legboldogabbik. Lehetett a fejelésbakancsra fakorcsolyát madzagolni. A fakorcsolyát vezérdróttal megvasalni, s korcsolyázni olyan kacskaringósakat, csak
úgy fél lábon, hogy annak a cifrázatát nem bírta a jégre rajzolni utánunk még
Puskás Géza se, aki a faluból járt nikkelkorcsolyáival a bivalyfürösztő tó
jegére.
Mit vártam volna nagyapámtól így nyárvíz idején, mikor ládáit arra ké-.
szíti össze, hogy majd költözik, de hamarost, mivelhogy teljesen keresztbe állt
torkában az uradalom. Költöző cselédnek sok ajándékozni valója nincs. Hanem, mikor a hajóláda fenekén matat már a keze, hallom kemény körmének
koppanásairól, hogy egy levesestálnyi kerek bőrszütyőt emel elő és tesz az
asztalra. Szava csak ennek révén tör elő:
— No, gyerök, neköd adom! Én is nagyapámtól kaptam, mikor költözött.
Ekkor mondta, hogy ő is a nagyapjától kapta. Jónak nem jó semmire, de annyi
bizonyos, hogy régi portéka. És szép. Följebb való ősapáink kezenyoma rajta,
azt el ne felejtsd!
A bőrszütyőből előbújt egy gyönyörűségesen szép fekete fából való fogaskerék. De olyan szabályos ébenfa kerék, mintha épp most pottyant volna ki
valamilyen óriási toronyórából.
— Jaj, nagyapám, mit adjak én ezért?!
— Csak az ígéretet. Hogy te is őrzöd.
— Ígérhetem.
— Nahát!
— Aztán milyen szolgálatra készülhetett ez? — kérdem nagyapámtól.
— Ez gyerekem, egy régi szegedi vízimalom gyorspergőjéhez való. Ahogy
a vízikerék tengelye bevitte a malomba az erőt, ez a kerék vette föl és adta
tovább a szitarostának. De hát sohasem használták. Nyoma sincs a fogakon a
kopásnak.
— Kemény ez, mint a vas — mondom neki.
— Hát ébenfa. Kemény. Akár a csont. De azért látszana rajta, ha hajtotta
volna a malmot.
— Hát nagyapám, annyira köszönöm, hogy egy csorda vaklóért nem
adnám.
— Na látod, milyen kevésnek is tud örülni az ember gyereke.
— Hohó, nagyapó, hanem ennek az egyik oldalára cirádák vannak ám
vésve, de olyan szabályos koszorúkba, mintha körzővel húzták volna meg
a sorát.
— Írás az, te, nem ciráda. Igaz is, majd elfelejtettem mondani. Tizenkilencig egy öregapám se tudta, mi leledzik ebben a vésetben, ami ráíródott a kerék
lapjára. Éppen tizenkét gyerekemmel itt csücsültünk az uradalomban a román
impérium idején, egyszercsak török zarándokok érkeztek. Jöttek árkon-bokron
át, "Világostól egyenest ide, hozzánk, az Urbán majorba. Itt kértek éjszakai
szállást Budára mentükben. Mentek Gül Baba sírjához. Mivel az nekik nagyvalakijük.
Na, megpihentek a bikaistállóban, pár napig eltámolyogtak a jámborok,
míg meg nem kapták továbbmenésükhöz az útilaput. Bejöttek hozzánk is.
15

Akkor a sublót tetején díszelgett a kerék. Egyébre úgy se jó, de dísznek alkalmatos, mivelhogy szép. Na, nézegeti az egyik hólyagos szemű, rövidlátó török
a fekete kereket. Egyre mondogatta a maga nyelvén kara szene, kara szene. —
Fekete nap, fekete nap.
Fene, mondom neki, malomkerék ez, te! Rá is bólintott, akkorát, a turbán
is megcsúszott a fején. Azt mondja: dejirmen csarhi, ami annyit tesz törökül:
malomkerék. Kérdi, hogy kezébe veheti-e? Mondom neki, nézzed! Nézi aztán,
szeme a gödribül majd kigúvad, az ablakhoz ment, tapogatja, egyszer csak elkezd rajta rözögni a teveszőrcsuha, megpuszilja, feje fölé emeli, mellére szorítja a bolondja. Csei? — kérdem tőle románul, mert mondom, valamennyire
vartyogott ő is ezen a nyelven. Mondja aztán, hogy a kerék 1555-ben készült,
Szegedin városában, a szegény Deli molnár keze által és a koszorúirat további
értelmezése ez: Nagy malom az élet, utoljára valamennyiünket lisztté őröl!
Azt hittem, a bőrömből is kibújok örömömben. Vacsorázni is alig bírtam,
kaptam ágyamba a kereket, de alig ejtettem párnára a fejem, mindjárt el is
aludtam. Álmomban érzem, mocorog a kerék, legurul, még a koppanását is
hallom, szaladok utána. Hisz alig volt az enyém, már elgurulna tőlem? Sebesen
járó ember sietségével megy ki szobából, konyhából, éjfél utáni, szarvára fogyott hold fényében a műhely előtt tétováz kicsit, aztán útjára lelve, az uradalmi bivalyhajtó úton gördül fölfelé a falunak. Fogai szapora kopogása már
jó öreg iskolánk előtt hangzik, ahogy a járdán lépeget. Lelassul, kicsit eldévánkozik, megy tovább, ismeretlen, álmukba merült falukon át, míg egy nagyobb
községben, mint kutya, ha helyét találja a szalmahordó kasban, karikába vágódva lefekszik egy kiskapu előtt. S milyen bolondos is az álom! Valamiképp
én abban a házban asztalosinas vagyok, plafonra szerelt, fenyőforgáccsal tömött
ágyon hálok a műhelyben. S öt évig fejem alatt áz ébenfa kerék. Moccanatait
nem érzem. Bár gyanítottam, hogy mint az óra mutatója, lassanként vele egy
irányban halad. Ha éjjel mutyiban olvasgatott az asztalosinas a nyolcas petróleumlámpa mellett, sokszor beletévelyedve az idők eltengerülő tócsáiba, s
már hajnali kakasok kukorítanak, párnám alá lesek a kerékre, s látom rajta,
úgy mutatja az idők múlását, mintha zsebóra lenne. Nekem ez természetesnek
tűnt, akár a szakmában való napi továbbjutás. Eleinte csak sámlit bízott kezemre a mester, lassanként én voltam a csikólábú asztalok teremtője. S milyen
bolondosak tudnak lenni az álmok! Néha úgy érzem, alig aludtam egy verset,
s abban elmúlt négy-öt év is, úgy beleizzadok, és olyan törődött csonttal ébredek, hogy csak eszem zugaival emlékszem. Emlékszem szerszámaim zajára, a
napok örömes, kesernyés ízére, életlen gyaluk görcsös fákban való akadozásaira, a vérhólyagtörésekre, sikertelen munkák szomorúságaira.
öreginasságom végén, mikor megremekeltem a vénül férjhez menő postáskisasszony kőrisfa ágyát, legurult párnám alól az ébenfa kerék, s megindult
őseim szülőföldje, Szeged városa felé. Ment Mezőhegyesen, Makón keresztül,
ahogy vagy kétszáz évvel ezelőtt dohánykertész öregelődeim lejártak az akkor
lólegelőnek használt szurokfekete gyulai földekre gányoskodni. Akkoriban már
pipázott, szivarozott az egész magyar haza, amihez kevés volt a termés. A tőzsérek kicsalogatták a szegedi kertészeket ezekre az ismeretlen, messzi tájakra.
Korakopogó fagyos tavaszokon kikeltek városkörnyéki meleg otthonaikból az
ősök, cammogó ökrös szekereken csöngettyűzve haladtak a kenyérkereső uradalmi földekre, vittek szerszámot, eleséget. A dohánymagot szekéralján dunnába bugyolálva vitték — amin nappal menet közben is feküdt valamelyik
gányó —, hogy el ne fázzon. Kényes az, ha megfázik, nem kel ki. Ha kikel is,
későn, satnya termést hoz, satnya keresetet. A dohány nagymunkálatú növényi
állat. Elvárja a leggondosabb dajkálást; meleg palántaágyakat, szélvédő cirokkerítéseket. Kiültetéskor elkívánja a poronyú földet, a locsolást, a kaccsazást,
az odafigyelő szedést, a fűzést, csomózást, bemázsálást. Ekkorára újra elhűl az
idő. A dohányszutyoktól, a levelek aljának szurkos izzadmányától vastagra
16

zsírosodott gúnyájú kukások, mire szekerekre rakodnak, hogy szegedi otthonaikba térjenek, újra kopog az ökörláb a fagyos utakon. Mire hazaérnek, karácsonyi kalácsok illatától teli Tömörkényfalva, Csanytelek, Szőreg, meg a többi
szállás.
Járogatnak így le, évtizedekig a kitaposott úton, míg elunva tán az örökös
vándorlást, s évről évre jobb házakat rakva a dohányföldek között, lassan kint
feledkeznek, új községet teremtve.
És az itthonvaló ősök, rokonok ezidők alatt lassan elköltöztek az árnyékvilágból ismeretlen dohányföldekre, hogy ott is szegedi rúzsadohányt és sárga
levelű purzicsánt neveljenek.
Hanem az élők, a fiatal gányók pattintottak szülőfalumból olyan szegedi
rügyet, amiben még sokáig élő, öző nyelvjárásban susognak, káromkodnak, de
olyan szépen, hogy az hétköznapokon tán még imádság számba is elmegy.
Míg lépdelek, siető ébenfa kerekem nyomán, a szépszüleim járta paréjos
utakon, tudom én a felhőképpen eltünedező emlékeket cimborás nagyapám
révén.
S a kerék bevezet egy gázgyár környéki asztalosműhely elé, ahol a kapu
előtt karikába fekszik, otthonosan, akár kutya a szakajtókosárban.
Attól kezdve ott lakom, dolgozom. Jobb városi asztalosok a vidéken tanultakat békeévekben csak afféle tulintyoknak titulálták, ami olyan rang, mint
csizmadiák között a foltozó vargai mivolt. Annak is lönni köll!
A tulinty asztalos a tanyai Vadóc Pistáknak, Vadóc Juliskáknak sikeríti
az egyszemű istállóablakot, a gólyalábú ágyat, ami alatt télen is elfér a fiaskotló, a fehér hajú, sütni való tök.
Vadóc pedig mindazon férfi és asszony, aki szögedi ugyan, de hát tanyai.
A tanyainak látszott az öltözékén, viselkedésén, hogy kitetszik a városlakók
közül. Lakhatott akármilyen messzi Szegedtől, s jöhetett a piacra Csójospálos
alól vagy az átokházi földekről, amikor elindult, úgy szólt: elmögyök mán haza!
A városiaknak munkálkodó, városi asztaloslegények odaháborúskodtak
szanaszét, így a falun tanult tulintyok is munkát kaptak idebenn. A falun
tanult asztaloslegényt soselátott világ várja. A műhely négy fala között magas
fordulatú gépekkel gyalulunk, fűrészelünk, politúrozunk. Műszaki rajzok után
szabjuk a sifonérokat, s annak'parancsa szerint rakjuk bele a polcokat, csapokat, zárakat.
A háború, zajos bajaival úgy süvített el fülem mellett, ahogy fúvó viharok
szűnnek. Levert madárfészkek és lakói a porban, gyümölcshozó fák csupasz
ágai égnek meredeznek. Kiégett gyerekklinikák, iskolák, tömegsírok maradtak
utána. Jöttek a föltámasztó, megújító tulintyok. Hogy örültem, hogy épp jókor
születtem. Hisz itt vagyunk, éppencsak tán tízmilliomod magammal, tulintyok
és nem tulintyok, a műhelybeli munkák után gyógyítjuk a templomok tetejét,
a tanyai elrepedt máktörő mozsarakat, vasekéket, iskolapadokat és üszkösbélű,
haldokló gyárakat.
Az én ébenfa kerekem, ahogy a népmesékben szokás, pedig harmadjára legurul a műhelybeli ágyamról, otthonosan, mint aki tudja az utat, megy az
egyetemre. A kapuban karikába fekszik, mint a magát otthonosan érző kutya
a szakajtókosárban. Ott vagyok a nyomában. És velem ezren még. Tulintyok,
Vadóc Pisták és Juliskák, borsodi bányászok, mezőhegyesi csikósok, gyári gépmunkások, mindszenti húzóhálós halászok, tápéi kotróhajósok. Tömegelünk a
két sarkára vágott nagykapun befelé. Fehér képű, tudós tanárok várnak ránk,
és néznek, ahogy asztalos a szőrösdeszkát, hogy mi is válhat majd belőlünk.
Megyünk gyékényszatyrokkal, katonaládákkal, bugyrokkal, kicsi humijainkat
szorítva. Ébenfa kerekem a hónom alatt minden motyóm.
— Hát ez? — kérdi kíváncsian egy fehér kabátos, tudós arcú tanár.
— Fogaskerék!
2 Tiszatáj

17

Lehet, hogy pokolgépnek nézte, de amúgy is micsoda bevonulás. Hátaslovak
az egyetem fáihoz kötve. És lovaskocsik.
— Mit tud a kerék? — szegezi nekem a kérdést jóindulattal a tanár.
— Csak éppen létezik. — Igyekeztem menteni a furcsaság látszatát.
— Nagyapai örökség. Szép, és ennyi.
Nézi, tapintja, hosszú ujjait kíváncsian görbíti a szelíd hajlású fogak völgyeibe, dombjaira. Kopogtatja, meg is rázogatja, akár csecsemő a csörgőt.
— Nehéz, mint az ólom. Tömör?
— Ki tudja?!
— Nem nézett a belsejébe?
— Szerettem volna.
Tétovázás nélkül sietünk tudományos illatoktól teli szobájába. Preparátumok, csillogó üvegsorok és finom motorzümmögések, öreg röntgen, mi mögé
hamarosan fölkerül a kerék.
A tanár magyaráz.
— A fogak körül sötétebb képet látunk. A belső világos körben foglal
helyet — mint dobozában a film — valamüyen papírtekercs. Egyetértünk? —
Amint látja, ebben a fogban keresztszálú csapocska nyúlik a kör központja
felé. A titkos zár kulcsa lehet.
Én ezen nem csudálkoztam. Erről a kerékről ennél többet is feltételeztem.
És titkos zár? Fábul való titkos zárakat pedig falusi segédkoromban is
készítettünk községi jegyzőknek, s más pennasercegtetőknek az íróasztaláiba.
Aki azoknak jobbra-balra való nyomintó természetét nem ismerte, soha ki nem
nyitotta a bezárt fiókokat.
S az inasok, ki milyen szakmának volt a tudója, drótból, fémből, fából
vagy akár csak madzagból sikerítettek olyan ezereszű ördöglakatokat, amit
csak annak készítője nyithatott föl, hacsak másnak meg nem súgta a titkát.
Hamar megtudtam, hol lakik bezzentyűje az én kerekemnek.
Izgalmunkban pipázunk, orrunkon, szánkon dől a füst.
Kezemben elfordul a kerék foga, s egy nyelvcsap kilökődik, a kerék kétfelé nyílik, ötszínű papírtekercs nevet ránk, olyan szoros karikába hajtva,
ahogy filmtekercsek ülnek fémtokjaikban. A legbelső körben tulipiros színű
csücsül, kifelé haladva a fűzöld következik, azután narancssárga, és a külső
körben fehér meg rózsaszín.
A történtek után valahogy természetesnek tartottam a napvilágra buggyant
titokzatos tekercsek létezését. Azt is, hogy hirtelen öreg tudósokkal telt meg
az én tanárom szobája, s hogy Waldapfel Imre történész úgy olvassa kicsit
éneklő hangon a papírtekercs szövegét, ahogy öreganyám a kemencepatkán
olvasott esténként a tengerszép szegény lány, meg a világverő szegénylegény
szerelmetes kalandjairól.
És a lefordított szöveg első sorai is, akár a muzsika, úgy szálltak:'
Marangoz csirági idim.
Asztalossegéd voltam. Első Szelim uralkodása idején, 1505-ben Sztambulban születtem és Kizilbas asztalosmester műhelyében éltem, mint enyvfőző
gyerek.
Ha időt kapok kicsi félelmeimet szabadon ereszteni, talán el is futok a
tudósok gyülekezetéből, hiszen tán csúfolódnak az urak, hogy a festékes nadrágú, íme, a tudományok palotájába csörtet. Azért olvasnak asztalost, hogy a
fejem víztornyához kapjak, de még idejében! De Waldapfel vállon ragad,
hosszú folyosókon vezet könyvekkel bélelt szobájába, s amint Rengei asztalosmester, teketória nélkül kínálta elébem a lehetőségeket. Waldapfel mindjárt
azt kívánta: szólíts csak Imre bácsinak! Ha bármiben elakadsz, itt vagyok
melletted. És előtted minden, dolgozz! Nosza, fiú! Rámcsukta az ajtót.
A piros tekercs tengernyi sorból álló szövege egy Fégi világ asztaloslegényének sorsát hömpölyítette elém.
18

Marangoz csirági idim.
Asztalossegéd voltam. Első Szelim uralkodása idején, 1505-ben Sztambulban születtem és Kizilbas asztalosműhelyében éltem, mint enyvfőző gyerek.
Mesterem ravasz, minden hájjal megkent vörös fejű perzsa, aki törökül,
arabul vagy kurbul úgy beszélt, ahogy a saját anyanyelvén, s csak sztambuli
előkelőségektől vállalt munkát. Eleinte negyvenen dolgoztunk nála. Csináltunk
könnyű járású domentátumos kéjsajkákat, lehorgonyozott hajóházakat, boszporuszi basapalota belsőket, beleillő bútorokat, huncutul hentergető keleti ágyakat, teveháton használt palankinokat, könnyű okúmé fából személyszállításra
való oszlopos, tetejes, függönyös ládakosarakat.
Enyvfőző gyereknek vettek a műhelybe, de igen érdekelt a többiek munkája, s fogásaikat ellestem. Mikor valaki kiesett a sorból, odaálltam helyére, s
előbb csak a magam örömére úgy csinálgattam munkáját, mintha régi ura lennék a szerszámoknak. Akkoriban éppen a tatár mirze kastélyának bútorzatát
készítettük. Egy fűrészelő valamiért napokig nem jött a műhelybe. A többiek
már álltak a levágott betétek híján, én padja mellé siettem, s dolgoztam a
kétkarú szerszámokkal. Magam is éreztem, majd kizöldül sorsom. Tizennégy
éves múltam, és naponta sokszor kiáltották nevem a műhelyben. Fuss ide,
Deli, ezt fogd meg, Deli, ott gyaluld meg, Deli!
Kizilbas mesterem, mintha akkor talált volna rám, egyik napról a másikra, ahogy igaz utakra lelnek a világ vándorai. Noha hat éven át főztem az
enyvet, s láthatott a nap minden órájában, mi több, elvert sokszor. Ha lekozmált és orrfacsarón bűzlött a dögbőrből főzött enyv, ütött lóhajtó kancsukával,
léccel vagy éppen a kavarólapockával. Hajam a ragacstól olykor labancosabb
volt, mint a Szaharajáró tevék hátulja a rájuk ragadt bogáncstól. De a nevem
nem tudta. Legalábbis ki nem ejtette. Ha hajókat építettünk a Boszporusz vizén, s életlen szerszámot adtak kezébe, úgy vágta ki az örökkön áramló tengerre, csak úgy csobbant, utána azt is megfürösztötte, aki akár bűntelenül a
közelében dolgozott.
Féltük és tiszteltük a kezét. Fölkapott egy marék tengerhomokot, arannyá
vált. Megütött valakit, emberré vált.
Vigasztaltak is műhelytársaim, ha gyakori verései után eltörött mécsesem.
„Még szerencséd lehet neked is, meglásd!" S mintha csak erre az igére várt
volna sorsom Kizilbas mester kezében, hirtelen magához intett. Ügy láttam,
lángvörös feje majd meggyullad, míg eléje értem, tartottam, hogy megver,
valamiért haragját rajtam töltve. Azonban kezét mesterkötényében nyugtatva
olyan bizodalmasan szólt hozzám, ahogy még soha. Ügy kezdte, Deli oghul!
Jaj, meg is olvadtam a szavától, hiszen Deli fiúnak, mióta apámtól elváltam,
engem még nem szólított senki. Olyan szép szó, amit csak kézen fogott gyerek
hallhat szüleitől.
Hanem sok időm az olvadozásra nem akadt. Az a parancsos kívánalom
következett, ha már olyan nagyon fürge vagyok, mint a narancsligetekben járó
szellő, hát csak fussak, de sebesen ezzel a bőrszütőnyi pénzzel a lakására. Senki
másnak, mint magának első feleségének adjam.
Jártam bíz én akár százszor is a mester lakása küszöbénél, nem is esett az
messzi a műhelytől, tiszta reggeleken szamara ordítása elhallatszott hozzánk.
Ám a kapukulinál beljebb sose jutottam. Pedig csudásnak mondták házát, kik
abban valaha megfordultak. Magasra rakott kőlábon állt, magánosan, hátul
nagy kerttel, sűrű rácsozatú ablakai az Aranyszarv hajókkal teli kikötőjére
néztek. Mögötte susogó koronájú tölgyek és olajfák lombkoronái sűrűsödtek,
bizonyosan valami szépen elrendezett kertben. Házából a kapukulin kívül soha
nem volt alkalmam találkozni senkivel, s mikor halat vittünk hozzájuk, bútort
vagy zöldséget, dinnyét és fügét, mindannyiszor az öreg kapus morogta elő
magát és gyanúsan nézegetett bennünket, míg átvette a küldeményeket.
Megyek aztán, kaptatok fölfelé a parti emelkedőn, meghúzom kétszer a
2*

19

kapu koppantóját, mire kibújik az öreg morgó medve, rám vicsorít, csak
annyit mond:
— Há!
Mutatom a bőrzacskót és mondom, hogy csak adzsudzse Kizilbasnak adhatom, és megcsörgettem a benne valót. Az öreg a füle alá vakart, úgy láttam a
pénz csörgését többre becsülhette száz ékes szavaknál.
— Bir az dur! — azt mondja várj, és eltűnt.
Hogy pénz híján lehet-e a Kizilbas család, sose hittem, de feje tetejétől a
lába fejéig feketébe öltözött öregasszony, arcán a jasmakkal, alig egyik lábamról a másikra álltam, már a kapuba ért. Eddig sose találkoztunk, s ő mégis
nevemen szólított. — Te vagy az, Deli? — kérdezte és kezét kinyújtotta a
pénzes zacskóért.
Magával intett, bementünk a festett folyosóra, sijuval kínált.
— Hadd vendégeljelek meg fáradozásodért — mondta, s hatalmas ibrikben
habzó narancslét tett elém.
Öklömmel töröltem a szám, s háttal kifelé farolva köszöngettem, ahogy
illemre tanítottak. Szeme szögletéből láttam, barátsággal néz, s visszatart.
— Sokszor hallok felőled. Kizilbas férjem azt mondja: úszta vagy, mester.
A többi rajtad is múlik. Csak szorgalmas légy, csöndes, figyelmes!
Asszonynéművel nem sok találkozásom akadhatott nekem. Naponta vásárolni zavartak a segédek, s ilyenkor a kecsketúrós, sajtos nőszemélyeket, szárítotthús árusokat bámulhattam, kik olyan sűrű ruhagöncökbe burkolóztak, hogy
a jasmak fölött kikukkantó két szemükön kívül mást nem láthattam belőlük.
De szemük sütött, mint a parázs.
Kizilbas anyó meg egyre marasztalt. Pedig vad voltam, tüskés, akár a
tevekóró. Mentem volna vissza a műhelybe, hátha keresnek már. Még megken
úszta Kizilbas, hogy eltekergem az időt. És várhat, hogy mire mentem a rám
bízott pénzzel.
Az öregasszony marasztott. Anyám keze melege rég elhűlt homlokomon,
mikor apámmal, testvéreimmel hajóra szálltak, hogy az izmiri helyőrségbe
evezzenek. Üzeneteik, hogy élnek és engem is számon tartanak, a Sztambulba
gyakran jövő ismerőseiktől küldött ingekben, kabátokban érkeztek el hozzám.
Adzsudzse Kizilbas, azazhogy Kizilbas anyóka, megitatott velem további
két ibrik sijut, ami úgy lötyögött hasamban, mint teve horpaszában a víz,
ahogy trappoltam vissza a műhelybe. Hanem az úszta sem nézett rám rossz
szemmel.
Mondtam, hogy magának adzsudzse Kizilbasnak adtam a küldeményt, és
kaptam is érte finomságos italokat.
f
— Derék dolog, fiú, tette fejemre a kezét, aztán bőröve erszényéből egy
ezüst oszporát nyomott a tenyerembe.
— Mától itt dolgozol a közelemben! Te leszel az én közvetlen csirágim!
Mondták is a kandi szemmel vizsgálódó műhelytársak, megjósoltuk Deli,
ugye, addig ver az úszta, míg szerencséd utolér! Most aztán tessék. Beütött.
Némelyikünk egész életén át gürcöl, gümős dolábokat készíthet, ezüsttel
díszített szekrényeket, a mester szava nem több:
— Javuz, javuz, jól van —, s odadobja azt a kis pénzt érte.
Mit mondhattam mást, amit akkor tudtam. „Rosszabb az irigység magárnál a lopásnál is, pajtások! Előttetek is olyan út vezet, mint én előttem."
Tudhatta úszta Kizilbas, hogy maga mellé rendelése a műhelylakók körében némi rosszalláshoz vezet, ezért még azon a napon kezembe adta a segédéket megillető mérőrudat, annak jeléül, hogy fölszabadultam. És tudtára hozta
kezdő és öreg inasoknak éppúgy, ahogy a pénzen vett rabszolgáknak, vagy a
szabad segédeknek, ezért fölparancsolt a gyalupad tetejére, s míg ott álltam,
hangos szavakkal nyilvánította ki előlépésemet.
Mit is tagadjam. Az enyvfőző üst bűze nékem is másképp csavargatta az
20

orromat, mint még tegnap. De nem sok időm maradt a pöffeszkedésre, következtek a mesteri parancsok.
— Szamaramat kivezeted, elmégy Vekil városrészben a tatár mirze palotájához, leméred az ablakok, ajtók nyílásait. Vigyázz, szemed a méreten, te
vezeted a munkát, ha elméred, fejed veszem, s a Boszporuszba fojtalak, ahogy
vak macskákat szokás!
Ülök a mester szamarára, úgy érzem, az is egyet bámul, hisz eddig még
etetésnél is megsüvegeltük, sűrű bocsánatkérések között, nehogy a hátára
üljünk. Néz rám az öreg egyiptomi csacsi, okosan ám, ahogy egy mesterszamártól illik, de egyet sem rikkant, tűri, hogy féloldalast fara nyergébe
telepedjek.
Isztambult úgy ismerte, mint én. A Vekilben, a követségek negyedében,
mesteremmel naponta megfordult. Ballagott az emelkedőkön fejlehajtva, s
megállt az újjáépülőben levő, rengeteg kőből rakott palota szájában. Fegyveres
kapukulik álltak az utcán, a szamarat ismerték, akár mesteremet. Szájról szájra
adták befelé a hírt: asztalos jött, asztalos jött!
Este a mester házában feküdtem le. Hogyis bírtam volna elaludni? Hiányzott társaim műhelybeli zsivajgása, meséje, nótája, az olajfa deszkák, cédrusok
örök illatozása.
Mit akarhat sorsom? Mit akar a mester?
Kizilbasnak nem volt gyereke, dacára a vele lakó négy feleségének. A rejtekesen épült sokszobájú házának hátsó végében mutatott szállást nekem.
Mikor bevezetett a kis kamrafélébe, maga is leült, szemét behunyta, sokáig
gondolkozott.
— Azt akarom, hogy mindenben segítségemre légy. Allah szerencsés kezet,
szerencsétlen házasságokat adott, öregszem. Két-három fiam lehetne, kik elkelnének vállalkozásaimban, hogy fáradó csontjaimat a terhektől szabadítsák.
Láthatod, iparom virágzik, naponta adják a jobbnál jobb rendeléseket. Mindössze két bizalmas usztám dolgozik a műhelyben, de olyan nem akad, aki
tovább gördíthetné ezt a szép szakmát, a műhelyemet, ha én majd kezem erejét, szemem mértékét elvesztem. Bízom benned. El ne veszítsd!
Nem szolgát akarok belőled, hanem szabad, ipart tudó utódot. Tizennégy
éves létedre megérted-e? Magam e korban nősültem először, két kereső karomra hagyatkozva. Allahra fogadd, ahogy amint hatéves korod óta ismerlek,
veréssel százszor próbára tettelek, hűtlenségen nem kaplak. Ismersz, vad vagyok, forró vérű, hirtelen perzsa, ki megölhetlek haragomban, ha utána rögtön
gyászba borulok is.
Tudd meg, szüleid meghaltak, egy földrengés idején temette őket maguk
alá az izmiri gyalogosok kaszárnyájának romja. A csomagok, mik az ő nevükben jöttek, tőlem eredtek, hogy el ne veszítsd reménységedet. Ne félj, nemsokára Izmirbe utazunk, meglátogatjuk sírjaikat, gondom volt rájuk.
I. Szelim szultánunk, Allah fehérítse arca fényességét, tovább építi a szerájfoki Konstantin palotát. Száz szoba falai az asztalosmunkát várják. Megmondom, s így értsd, ez életem teljes kivirágzása lehet, ha a szultán mimár
basája énrám bízza a munkát. Ablakai, ajtói, belső falburkolatai nem is lehetnek másból, mint egzotikus fákból, különleges paliszánderekből, okumékból,
cédrusokból, ébenekből, zebránókból. Minden részletében gyöngyházzal rakott,
gazdag faragással, ezüsttel, arannyal teli.
Gondold el, a világverésre készülő II. Szelim lakosztályának berendezése
kerül immár úszta Kizilbas kezére!
Felfuvalkodott vagyok? Az ember adjon magára! Tudd meg, Deli fiam,,
mindent tudó ipar az asztalosság! A tudás, a megélés, a becsülés bányája!
Vagyonom van, Deli. Pedig nem voltam útonálló, két kezemmel kerestem a
házam Aleppóban, ahol testvéreim élnek, erdőm a Kaukázusban, ahonnan rokonaim szállítják ide a fákat. Allah e tekintetben mindenkinél jobban bánt
21

velem. Utódról, ki a fejemben levő tudást örökölné és kezem erejét; utódot nem
adott. Mekkora szomorúság. Bízom benned, Deli! Rokonomnak tekintelek, egyszer fiamnak fogadlak. Örökösnek. A vagyon különben nem örök. Azt elfújhatja az első, tengerről induló szél. Büntessen Allah, ha hiúság beszél belőlem!
Csak a tapasztalat. Légy hitesem, s utadat előre látod, ameddig emberi szem
elláthat.
Másnap reggelre elkeshedt inasi rongyaim eltűntek kamrácskám fogasáról,
új nadrág, ing várt és tiszta, zöld köpperkötény, amilyeneket első segédek
kapnak munkába lépésük idején. Reggeli után úszta Kizilbassal siettünk a
műhelybe, s míg utunkat léptük, mintha csak most hagyta volna abba, lelkesen, mindent rámöntögető bizodalmával folytatta ábrándos terveit, tőlem igenlésül egy bólintást sem várva.
— Első feleségem mától írni és olvasni tanít. Előbb törökül. Hiszem, hogy
nem is lesz nehéz.
Feleségeimet tekintsd anyáidnak, másként nem is gondolhatsz rájuk! Még
távollétükben is csak tisztelet jár nekik. Ne krákogj, ne köpködj az asztalnál.
Inged aljába ne töröld az orrod. Az élet csali szokásaiban ők majd szelídkésen
eligazgatnak.
A műhely már zúgott a sokféle szerszám zajától, s mi is nekiálltunk összerajzolni a mirza ablaktokjait.
— Kétszer mérj, egyszer vágj! — szólt néhányszor az úszta, de békén
hagyott, hogy a szépen gyalult fenyődeszkákon megjelölhessem a bonyolult
ablakok keresztmetszeteit.
Este, amint ana Kizilbassal összeültünk, kiderült, hogy én biz beszélek
törökül, mégsem tudom, mit mondok.
— A szavak között pedig olyan rend van, mint a szerszámok között. Minden szónak föladata van. Szófajokra oszlanak. A vésőket a gyalukkal, a fűrészszel mesterember nem keveri össze. Külön tudja, mi mire jó. A szófajok is így
következnek. Első helyen áll a főnév. Mindent megnevezünk a világon, amiről
csak tudunk. A személynek, a tárgynak neve van. Minden ember személy.
A rabszolga is. Te„ személy vagy, Deli. A tárgynak is neve van. Azt mondom
gyertya. Ezek a főnevek.
Mikor nem mondjuk ki a személy nevét, névmásokat használunk. Nevem
helyett azt mondom, én. Én, ana Kizilbas. Vagy azt, hogy te. Te, csirági Deli.
Az összes személyes névmás így sorakozik föl: ben, szen, al, biz, sziz, onlá.
Másik szószerszám az ige. Az ige azt mondja meg, hogy mit cselekszik a
főnév által megnevezett személy vagy tárgy. Tehát történést fejez ki. Például,
azt, hogy én élek, létezem, esetleg valamit cselekszem, az ige tudja megmondani. Tehát vagyok. Hangillesztéssel így csendül:
lm, jim, jüm. (Én vagyok.)
Szín, szun, szün. (Te vagy.)
Dir, dur, dür. (Ö van.)
Iz, jiz, jüz. (Vagyunk.)
Sziniz, szunuz, szünüz. (Vagytok.)
Dirlár, dirler, durlár. (Vannak.)
Heteken, hónapokon át, mintha az összes ínyencségeket együtt kóstolgatnám, a limont, sijut, pekmezt, oly édesen csordogál a szép török nyelv olvasztott
mézű patakja.
Hanem egyik este, éppen az íráshoz készültünk ana Kizilbassal, nádtollaimat előre kifaragva vártam jöttét. Helyette úszta baba érkezik, aki mostanában így kívánta a megszólítást, „atyamester".
Jött úszta baba vigyori képpel a szobába, hogy ennyi örömet akkor sem
láttam rajta, mikor a mirza öt oka ezüsttel fizette ki ajtóit, ablakait. Pedig az
akkora rakás pénz, hogy a mesterszamár is csak roskadozva tudta hazacipelni
a hátán. Jött úszta baba nótázva, először azt hittem részeg, hanem mögötte jött
három cserkesz férfi, kiknek török, kirkukardok ültek az övükben. A ház min22

denki fogadására szolgáló teremnyi szobájában, ahol tanulni szoktunk, lerakodtak. Egy tíz év körüli megszeppent kislányról vették le a talpig érő leplet.
A lány olyan csodálatosan szép, amilyennek a hithű mohamedánok legszebb
meséikben festik a fekete szemű túlvilági hurikat.
Sok szó nem esett, a férfiak között az alku megtörténhetett még odalent
a bazárban, s a lány, kinek söprűs fekete szempillája egy tekintetre sem rebbent, állt rezdületlenül, mintha a bizánci paloták freskóin elevenített lánycsapatból lépett volna közénk. Hogy mégis él, látszott, fogta mezítelen teste elé
eresztett kevéske ruháját, mintha abba kapaszkodna.
Naponta láttam már ficánkoló élőhalat eladni a Boszporusz partján, láttam kilóval pénzt beváltani a szeráj falai alatt, és láttam rabszolgát eladni az
Aranyszarv öblében, akár úgy kiválogatva, hogy az alkalmatlanját, mint szemetet, egyenest a tengerbe dobálják.
Pénzen vett lányt, szépet, mint a bülbül madár, még soha nem láttam.
Csak kendők alá rejtetteket. A kislány teljesen ruhátlanul.
El is maradt az esti írás, olvasás. Kizilbas anyáim mind a kislány látására
siettek, s vertek körötte olyan csivitelést, úszta baba alig tudott örömös zajongásukban szavának helyet szorítani.
— A lány neve pedig Zulejka, s sorsa az írás parancsa szerint dőljön el
tizennégy éves korában, amikor jasmak kerül orcájára. Addig tanítsátok minden asszonyhoz illő tudományokra, de lelketek rajta, négyötöket is egy áron
adlak a sumlai kereskedőknek, ha legkisebb csorbát lelem előhaladásában!
Mint a tulajdon lányotokat, gondozzátok! Te pedig Deli, fogadd el kardasádnak. Mint mondtam, vérszerinti testvéreid Izmirben nyugosznak. Helyette
legyen ő. Övátos légy, ember ám, nem játék!
A lány, akár valami tárgy, úgy tűnt, érzéketlenül viseli sorsát. Néz, nem
lát, bogárszemeiben tízszeresen tükröződnek a szoba gyertyái, arányos teste
mozdulatlan, ahogy éppen álldogál új szülei előtt.
Zulejka érkezése a morózus kapukulit is kivetétte lelke kongó odvaiból.
Eddig, ha nagyon bőbeszédű kedvében találtam, javuz helyett kétszer is azt
mondta jól van. Javuz, javuz. A keresztvágó fűrésznek több élő szava tud
lenni, mikor beleakasztjuk valamilyen értékes fa vágatába. Az beszél. Pedig
hát tárgy.
Nem úgy a kapukuli. Legtöbbször én vittem ételét a portára, s ilyenkor
félbe harapott köszönetfélét dörmögött megritkult fogai közül, s nekiült enni.
Annyit se mondott, papucs.
Most, hogy úszta baba véget vetett a Zulejka körüli zajnak, szokásom szerint levittém öreg kapusunknak a vacsorát. Kicsi mécsese mellett várakozott,
ahogy jó kutya vár az alvás előtti falatra. Megnézte a húscsörmőkkel rakott,
frissen főtt piláfot, de nem kezdett el enni. Úszta babától örökölt szafariában
kicsit fészkelődött, s mikor elköszöntem tőle, megfogta a karom.
— Bir az dur! (Várj egy kicsit!)
— Ne isztijárszunusz? (Mit akarsz?)
— Megtudni, mennyit fizetett Kizilbas a lányért?
— Három bőrzacskóval.
— Rengeteg pénz. Értem a tizedét se adta.
— Te is cserkesz vagy?
— Üngürusz.
— Hol születtél?
Asztala fiókjából előhúzott egy kirojtolózott szélű földabroszt, a piláfos
tálat félre tolta, s kiterítette a térképet. Repedezett körmével a rajzra bökött.
— Na, nézd! Itt van Sztambul, Üszküdár a másik oldalon. Az Aranyszarv,
a Boszporusz, a Márvány-tenger. Három ágával ömlik a Duna a Fekete-tengerbe. Hatalmas folyam. Az én szülőhazámon oly méltósággal jön át, hegyek,
rónák között, ahogy nem jár még a földön más hasonló folyó.
23

— És annak a partjain születtél?
— Nem. A Dunába szép szőke vizű nagy folyó ömlik, Tiszának hívják,
hátán hordja Szegedin városát. Ott születtem.
— Érzem szavadból, haza vágyakozol. Mi tart vissza?
Az öreg sokáig nem válaszolt, mutatóujját a szafari nyílásába mélyeztette,
mintha a térkép után meg akarná törülgetni.
Tovább kérdezgettem.
— Valami nagy bűnt követtél el, embert öltél, félsz a törvénytől?
— öltem, de csak háborúban!
Mindig szerettem a katonameséket. A műhelyi estek hadfiainak meséjéből
ismertem sok csudát. Perzsiát, Mezopotámiát, Rumiliát járt asztaloslegények
megélt, hallott háborús történeteit annyiszor elmesélték, hogy mi, figyelő gyerekek, eljuthattunk volna a mondottak után a csodák és hőstettek színtereire.
Hanem mióa kikúpálódtam a műhelyből, úszta baba az esti tanulás után még
órákig időzött velem. Inaséveiről, világban való jövés-menéséről, egyiptomi,
görög bútorokról, épületekről, remekekről okítgatott. Sokszor meggyőződtem,
talán jobban ismeri Belső-Ázsiát, mint a török földet. Asszír vízemelő gépek
szerkezetét magyarázta és rajzolta, görög szellemben épült híres paloták részleteit ceruzázta föl a fehérre gyalult rózsafa táblákra. Ismerte az afgánokat,
kabulokat, megcsodálhatta Asszúr Banipál építményeinek romját, ismerte a
Dárius-legendákat, dolgozott Persepolis környékén, járt Babilonban, Palmfrában, gyerekkorában lerajzolta Shirza városában az Ál-Wakil csavart oszlopait.
— Török föld! — sóhajtott gyakran Kizilbas, és finoman legyintett. —
A régi kultúrák romos vegyüléke. Katonák! Pusztítani tudnak.
Valahány parádés, doboktól, trombitáktól hangos katonai ünnepség folyt
Sztambul vizein, terein és utcáin, mint kutya égzengéskor, messzire kicsacsizott a városból. Utálta az ölés dicséretét. Nem mondta. Nem is mondhatta,
hiszen aki a szultán udvarában műveskedik, eszi annak kosztját, hogy is
homályosíthatná dicsőségét?
A kapukuli meg úgy ült, tetejére teli mondanivalójával, kiéreztem, csak
egy mozdulat kell, s kicsurran belőle a mese.
— Tulajdonképpen, hogy hívnak téged?
— Tisztességes magyar nyelven, Trombitás Bálint a nevem! Szegedin városának egy iparos utcájában neveledtem, a Platae Sancta Trinitátison, azazhogy a Szentháromság utcában.
Apám hangszerműves volt, szakmáját odafönt a morváknál tanulta, s mivel születtünk a Trombitás házban egyőnk a másika után úgy tízig valóan, hát
ültetgetett bennőnket, kit milyen kenyérkeresetbe alkalmasnak látott. Jóska
öcsém kardcsinálónak állt, János meg Miska kenyérsütögetőnek, hajósnak
ment Matyi, halásznak meg Förcsi, cserepezővé lett Kálmán, Pista elállt falrakó kőművesnek. Én olyan maradék gyerek voltam, csontjaimra is vékonyan
futotta már a szülők erejéből, halvány, ostya képű fiúnak nőttem föl, a nap
átvilágított füleimen, oda vélekedtek jógondolatú szüleim, majdcsak elkél ez a
gyerek a papoknál. Eleinte csak harangozni, később ministrálni, papcipőt pucolni bejártam biz én az alsóvárosi kolostorba. Na, kedvellettek a ferencesek,
hogyne kedvellettek volna, de annyira, hogy a végén valamivel idősebb koromban, amilyen most te vagy, az ő bizodalmukból a bécsi egyetem bölcsészhallgatója voltam. Az még csak afféle pappalánta-féle állapot, akikből lehet
akár kurjantó pap, miséző kántor vagy kutyasintér.
Második bécsi évem elteltével, 1456 nyarán odahaza vakációztam a szülői
háznál. Nagy hadi készülődések estek akkoriban, majd minden esztendőben
Szegeden. A törökök egyre nyomakodtak ellenünk. Hunyadi János, az akkori
magyar király helyett Magyarország kormányzója, hónapokon át a szegedi várpalotából szervezte II. Mohamed ellen a hadakat. Gyalogos, lovas páncélosok
seregeltek minden szabad terén a városnak, és a vízen százig való naszádokat
készítettek a hozzáértő hajóácsok.
24

A világ bekapása hajtott engem tanulni is külhoni egyetemekre, de ez a
nyüzsgő élet mindennél jobban vonzott. Gyerektársak és városi iparosok, földművesek, katonák sorakoztak. Volt ugyan törekvésemben kalandvágy is, de
legtöbbünkben a félelem remegett. Hogy ránk üt a török, rabszíjra fog mindannyiunkat. Közvetlen tapasztalatokból ismertük szokásait. Nálatok virágzik a
törvényes rabszolgakereskedelem. A mi törvényeink évszázadok óta tiltják,
büntetik azt.
Annyira teli voltunk mehetnékkel, maradást, félelmet nem ismertünk. És a
keresztény világ II. Mohamedtől jobban tartott, mint az eddigi összes szultánoktól. Nem ok nélkül. Hunyadi belgrádi hadjárata előtt, szóval a mi készülődéseink előtt három évvel foglalták el Sztambult, az akkori Konstantinápolyt,
ami súlyos veszedelmet jelentett a nyugati világnak. A tengerszorosok török
kézre kerültek, hátuk ezáltal védelmezve, s úgy tűnt, a szultán terjeszkedésének már semmi akadálya nincs. Föl is nyomultak Szerbiába, beléptek Boszniába, készen álltak Magyarország megközelítésére.
Hunyadi magára maradtában a szerbekre, s ránk magyarokra, szegediekre
támaszkodott. Belgrádot megrakta katonával, fölszereléssel, s a póri népeket
szólította szárnyai alá. Nem volt ott úr, nem volt egy nemes, csak a köznép.
Városok, falvak. Parasztok, iparosok, deákok.
Az öthalmi tájék szárazulatain dobszóra, kürtre gyakoroltuk a csapatmozdulatokat, a rohamot és visszavonulást, várfalainkon a sáncmászást. Tiszán az
ágyúkkal való bánást. Mondanom sem kell, tüzérnek álltam. Űj fegyver volt.
Minden suhancér tüzér szeretett volna lenni. Tíz lövésre alkalmas facsövű
ágyúk voltak, nem nagy hírességek, de durranásuk, füstjük félelmes.
A muzulmán had már július elején megjelent a Száva és a Duna partján,
irtózatos tömegben zárta körül Belgrádot, hogy azután szárazföldről nem lehetett megközelíteni. Amikor becsukódott az ostromzár, a törökök rögvest megkezdték a falak lövetését. Ágyúkkal, ostromgépekkel éjjel-nappal törték a
külső falakat. A külső őrtornyok elfoglalása után óriási erővel zúdultak a szorongatott várra. A védők halálra készültek már. amikor a mi naszádos, dereglyés csapatunk a Tiszán alá ereszkedett. Azt soha nem tudom elfelejteni. Nyolcvanéves vagyok, több mint hatvanéves történetet mesélek.
A Temerin környéki szerbek hajósabbak voltak a szegedieknél. A Dunát
Bécstől a Fekete-tengerig járták. A hajók orrát tölgyfagerendákkal erősítették
meg, kövekkel kibélelték a testét, közé rakták az ágyúkat.
Az akkori világ legjobb hadserege pedig a törököké volt. Értettek a víziedényekhez, százig való folyót és tengereket hajóztak, Zimonynál óriási hajózárat építettek a Dunába, összeráncolt dereglyékből, s abban a hitben várakoztak, hogy azon át nem törhet semmi. A Száva, Duna ölében ülő vár előtt
pedig középről a szultán állt janicsárjaival, jobbról a ruméliai hadtest, balról
az anatóliai.
Temerintől a mi leterhelt hajóinkat őrült erővel taszította a víz, a törökök
hajózára felé. Száz méterről ránk sütötték ágyúikat, mi is meglőttük őket. Kavargott olyan füst, a hajóormányt nem láttuk. Hanem úgy nyomódott dereglyesorunk a török hajózárra, mivel a víz taszított bennünket, mintha két fésű
fogait egymásba szorítanánk. A hajókon elkezdődött az öldöklés. Ember ember
ellen. Hátrálásra nem volt lehetőség. Akik beugrottak a vízbe, hogy meneküljenek, azokat nyíllal, lándzsával elsüllyesztgették. Mi a tíz naszádon ötszázan
indultunk, s közöttünk legalább száz szekercés tartózkodott, kik, míg a födélzeteken folyt a csatározás, alászállva meglékelték a török hajókat. A zár elszakadt, kapuján átsiklottak az embert, fegyvert hozó dereglyék.
Estére kelvén senki sem tudta, kié a győzelem. A szultán sátrát és az elhagyott hadianyagot fölgyújtották a törökök, de ezt mi csak cselnek véltük.
A csatározó helyeken, mikor szedték össze a sebesülteket és halottakat, az élő
ellenfelek oly közel kerültek egymáshoz, néha kar a karhoz ütődött, szablya
nem villant miatta.
25

Mi három szegedi naszádos hajóval készenlétben álltunk a belgrádi vár
alatt, ágyúinkkal a csatatér felé fordulva, ha cselt vetne a török, tüzünkkel
segedelmet nyújtunk a várban éjszakázóknak. Hanem egyszer csak akaratunk
nélkül elindultak hajóink a horgonykötelekről. Visz bennünket a víz kormány
nélkül, mint tehetetlen fatönköket, lefelé az Al-Dunának. Nem jutottunk el
Vidinig, már össze voltunk láncolva. Bizonyosan lehettek közöttünk törököknek szolgáló emberek, mert százötvenünk közül engem, hét más társammal,
úgy kezeltek, mint magas rangú papot, kiért majd nagy váltságdíjat kapnak a
fogságban tartók. Az akkori szultáni városba, Edirnébe érkeztünk, ahol külön
börtöncellákba kerültünk, de mivel a váltságdíj se szülőháztól, se az akkori
csanádi püspökségtől miértünk nem érkezhetett, taposókerekes vízemelő toronyba kerültünk, honnét évekig nem láttuk a napot.
Több levél ment Magyarországba, hogy Trombitás Bálint atyafiunkat pedig száz aranytallérért tizedmagával kiereszti az edirnei helytartó. De hát
miutánunk, félig tanult, leszek papok után a kóbori kutyák nem ugattak, így
maradtam én a szultán udvarának tizenöt hosszú esztendőkön által, vízikeréktaposó rabja.
Hanem az edirnei börtönökben raboskodtak velünk jeles, tanult törökök is.
Nesri történetíró tanítványai közül egy neves, Tatari Bara, amolyan költőféle, aki a török oldalról harcolt II. Mohamed seregében, amikor én velük
szemben.
Annyiszor elmesélte túlzó dicsőítéssel teli élményeit, hogy én megtanultam,
s most is elmondhatom betűről betűre.
Belgrád várának, Magyarország erős bástyájának meghódítása az összes
égtáj fejedelmeinek erejét fölülmúlta. Mert falai az éghez hasonló magasságúak
voltak, hadiszerei számtalanok, akár a csillagok. A Duna és Száva összefolyásánál feküdvén, szárazföldről és vízről lehetett erősségébe fegyvert, embert,
élelmet szállítani. A várban meg öt-hatezer piszkos ellenség tartózkodott, kik
szüntelen azon fáradoztak, hogy az iszlám országainak kárt és bajt okozzanak.
Minthogy Mohamed szultán őfelségének foglalkozása és éjjel-nappali
gondja az volt, hogy a muzulmán vallás ellenségének hatalmát megrövidítse,
az iszlám országát védelmezze, a rábízott alattvalók nyugalmát biztosítsa, e
híres város ostromlása is fel volt írva világos elméjének lapjára a csodadolgokat rajzoló gondolat tollával. Ezért 860 tavaszán (1456) bosszútól lihegő seregével ostrom alá vette Belgrádot. A roham előtti legfényesebb szultáni parancs
az volt, hogy mindenki jusson be a várba, s a tüzet szikrázó fényes kardjaikkal az alávaló részeges ellenséget a pusztulás gödrébe taszítsák.
A jó török harcosok pedig, hogy a szultán parancsát teljesíthessék, nem
rettentek vissza, hogy bosszútól forró keblüket a hegydöngető ágyúk előtt céltáblául és a nyilak elé pajzsul odatartsák. A nyílejtette sebet és a lándzsa szúrását mindenki lelki gyönyörűségnek tartva, örömmel rohant az ágyúk és
puskák torkába.
Karadsa pasa pedig fölállította öntött ágyúit a várral szemben.
Mondhatni, hogy a várra lőtt ágyúgolyók szikrája összerakva csillagos eget
képeztek. A folyamként rohanó vérnek pírját hajnalhasadásnak lehetett volna
mondani.
A rettenthetetlen sereg oroszlánként rohanva áldozta testét és lelkét. A sárkányszájú ágyúkból tüzet szórtak a vár belsejébe. Leomlottak a külső várfalak,
midőn a győzelmes sereg a bevételtől már csak nyíllövésnyire volt és készült,
hogy a vár ormait színes zászlókkal tulipános kerthez hasonlóvá tegye.
A gonosz Jankó (Hunyadi János), hogy a belgrádi védőknek segítséget hozhasson, egész Dél-Magyarországról összegyűjtötte pokolra való seregeit, és
mint kakas, a gonosz magyarok élére állva, dühös tyúkjai csapatát a muzulmán sereg reményének magvaival bevetett földön átvezette, és a szépen kelő
vetést gázolni kezdte. Továbbá a Tiszából a Dunába számtalan hadiszereket
26

szállító hajóit a vár alá vezette. Az átkozott Jankó hatalmas sereggel állt
Belgrád segítségére.
Amíg a győzhetetlen iszlám sereg a beomlott falak réseire úgy rohant,
mint méhraj a méhkas nyílására, s míg a fejkockáztató helyeken annyi hős
harcos itta ki a vértanúság mézét, minek jutalmául ölébe vehette a paradicsom
szépeit, azalatt Jankó átkozott és pokolra való serege elfoglalta a Száva partját.
A Duna hátán megérkezett sok hajója,
Megütközött a moszlimok vízi erejével.
A trombiták harsogása, a harci dobok ropogása,
Betöltötte keletet és nyugatot.
A kardok csattogása az ég kapujáig felhatolt.
A Száva és Duna vérfolyammá
vált.
A zöld mező tulipánszínt
öltött.
A felséges sah páncél és vért nélkül a csatatérre lépvén, villogó kardjával
a sötét nappalt megvilágította, s a harchoz szokott hősöket a vár elfoglalására
tüzelte. Maga a világi élet gyönyörűségeiről lemondván, kirántotta ellenségfaló
kardját a bosszúállás hüvelyéből és kegyes kezével sok ördögtermészetű hitetlent levágott.
Hanem az állam nagyjai, a heveskedő szultán kengyeléhez dörzsölve arcukat, alázatosan fogták meg lova gyeplője szárát és elvezették a csatatérről délceg paripáját. Így szépszerével eltávolították a hitetlenek ártalmától, a Koránból vett idézettel nyugtatván: „ . . . a győzelem zálogban van az időnél. Várni
kell rá."
E megnyugtató mondás értelme a szultán világos elméjét lecsillapította és
kifényesítette kedélye tükrét. Közben vigasztalták: óh, sah, ha lepkeként röpködsz sorsod mécsese körül, ki gondoskodik akkor mirólunk?
Törökül ilyenképp mesélődött el a belgrádi vereség.
A foglyokkal való szigorú bánásmód pedig öröktől benne van a törökök
szokásaiban, noha nem ütik, kínozzák foglyaikat, szenvedéseikben nem gyönyörködnek, azonban ránk, Belgrádnál szedett kevéske hadifoglyokra, a csúfos
vereség miatt, soha nem tudtak engedékeny szemmel nézni.
Engem, mint szegedit, ha lehetett, még szigorúbban fogtak a városunkban
Ulászló által 1444-ben kötött békeszerződés megszegéséért. Négyéves voltam
akkor, természetesen nem ezt keresték rajtam, hanem a várost szidalmazták,
hogy micsoda hitszegő gyaur társadalom az. De hát mi köze volt Szegednek
az urak hitszegéséhez?
A belgrádi futás sokáig fájt a világtörő Mohamednek, aki harminc évig
ült a szultáni trónon.
Így az ő idejében, amikor javában folyt Sztambulnak fővárossá való átépítése, 1471-ben úszta Kizilbas, mint fiatal mester, bútorozta a palotában
levő janicsár tisztek laktanyáját. A sietős munkához minket, rabokat küldtek
segítségére. Állványokat építettünk a mennyezetek burkolásának szereléséhez.
Akkor már jól beszéltem törökül, ezért a mester utasításait talán én értettem
legjobban. Úszta Kizilbas belém bizalmaskodott, és a végelszámolásnál, ahol
munkájával elégedettek voltak a basa urak, engem beleszámoltak a neki járó
összegbe, száz piaszter értékben. Úgy értettem, afféle ráadásként adtak oda
neki. S ő örömmel kötötte nyakamra kovácsolt láncom szabad végét szamara
nyeregkápájához. Akkor az óvárosban lakott, a Kizil elma utcában. Régi, zárt
udvarú háza volt, befelé néző ablakokkal. Nem tudtam mi lesz a sorsom, de a
változásnak, történjék velem bármi, magam is örültem.
Kapukuliként szolgált nála egy pigmeus férfi, akinek korát nehéz lett
volna megmondani, törpe volt a szerencsétlen, s bűne tán az, hogy, ha tudtával
azért, ha tudta nélkül, hát azért, a mester egyik ágyasát, ki bazárba járó kéd27

vese lehetett úszta Kizilbasnak, idegen férfi kezére hagyta járni. Bűnös volt-e
a szerencsétlen szerecsen, meg az ágyas, sohase tudtam meg. Megérkeztünk a
Kizü elmai ház elé, szamarát, vele engem a kapufélfához lakatolt, bement a
házba, rövid idő múlva magával vonszolta a mozgásáról fiatalnak tűnő, talpig
fátylak alatt levő nőt és a pigmeust. Rögvest megindultunk a Márvány-tenger
öblének. Mehettünk fél óráig, míg egy szirtfokon, a régi görög világítótorony
romjánál, amely a víz fölé nyúlt, megálltunk. Előbb a nőt, aztán a törpét úgy
lökte le a hömpölygő hullámokba, ahogy narancshéjat dobnak vízbe. Hazáig
nem szólt, hanem mikor nyakörvem láncát ráakasztották az udvari pányvára,
annyit mondott:
— Sorsod ez, ha érdekeimet szeged!
Baba Trombitás annyira belemerült emlékei hínárjaiba, hogy az éjszaka is
elsurrant fölöttünk. Észre sem vettük, csak amikor a porta ajtójában, műhelybe
indultában, úszta baba megjelent.
— Hát ti?
Teljes fényében ragyogott a reggel, de a mi portai mécsesünk még égett.
— Talán így jobban látjátok amiről beszéltek?
De szavajárásán éreztem, pontosan tudja, hogy egész éjjel Trombitást hallgattam. Együtt mentünk a műhelybe, ahol már a szultáni szeráj mimár agájának toporgó küldönce várt ránk, hogy siessünk azonnal a palotába. Tudtuk
hozzá a járást. Bent lakott ő mindjárt a Boldogság kapujától jobbra, ahol a
szultáni konyhák kezdődnek.
Az ismerős mimár ritkás szakállának fehérségében, úgy láttam, a szokásosnál több riadalom lakott. Jött elénk, s ahogy kunkori orrú papucsai hozták,
messziről integetett nekünk.
'
— Gyermekeim, a fejemmel játszom. Szultánom legkedvesebb unokájának
vízimalomra van szüksége! Tudtok-e olyat cselekedni?
— Vízimalmot? — vakarta meg fejét úszta baba —, hát hiszen, tudunk,
hogyne tudnánk, amikor éppenhogy tudunk!
— De kicsi, gyereknek való legyen. De azért annak mindene legyen. Szultáni ivadéknak való, finom legyen, fényes legyen, igazi legyen, játék legyen,
muzsikára járjon, mindent daráljon, ártalmatlan legyen, és hamar meglegyen.
Már holnap meglegyen!
— Csak ennyi a kívánság? — nevetgélt hangosan úszta baba, és megrángatta kimenő kaftánom szélét. — No, fiú, most fogd meg szerencséd hurfjának lábát.
— Hogy foghatnám, hiszen csak folyóvíz hajthatja a malmot. Az biz egész
Sztambul városában nincs.
— Bölcs vagy fiatal mester — mondta az építő aga —, de ezért ne fájjon a
fejed. Folyót Allah legalázatosabb szolgája, jómagam, Szofi Szokoli pasa fakaszt, mire elkészül a malom! Hanem előleget is adok, ímhol háromszor száz
aranyat, a fényes jövőjű unoka most hatéves. Hetedik születésnapjára zúgjon,
őröljön, a malom! Nincs rá egy évetek!
— Oda se neki — billentett mindentudó fejével úszta baba —, mi tudjuk
dolgunkat, te csak fakaszd meg a folyót a szultán legszebb fái alatt.
Ki sem értünk a szeráj kertjéből, úszta Kizilbas készen állt tervével.
— Örömmel látom, jól megférsz baba Trombitással. Menjetek együtt a
Ságia folyóhoz, ötnapi járóföld Sztambulhoz, befordultok Kadahári városába,
ahol máig is a világ legszebb folyami malmait teremtik ott az aranykezű molnárok. Kiválasztjátok a legeslegszebb malmot, leméritek az utolsó szögéig, rajzon elhozzátok. Persze megtanultok rajta őrölni, darálni, rostálni, szitálni.
Egyik lábatok itt, amott a másik, ősszel elkezdjük a malom építését. Ha kell,
száz mester dolgozik a kezed alá, ha kell, több. Már reggel induljatok! A szultán szándékos óhaja olyan parancsfelhő, amiből mielőbb aranyeső hullik. Az is
bolond, aki ilyenkor szőnyeget nem tart alá. Érted-e, Deli?
28

Magyarul 1521-et írtunk, törökül 898-at, uralmon volt II. Szulejmán szultán, a hetvenhatodik Kalifa, I. Szelim fia, aki pár hónap alatt lenyelte Egyiptomot, s rabláncon hajtotta győzelmes Sztambuljába a mameluk szultánok
ivadékait. Malom kellett az unokájának? A jövendőbeli szultánnak, Murádkának, malma lesz!
Megyünk a nyolcvanegy éves baba Trombitással, latinvitorlás hajóval
utazunk.
— Mesélj Trombitás bátyám, szabadok vagyunk, mint a madarak, bőrszütyőnkben csengő-bongó aranyak csilingelnek.
— Mit meséljek, életem fekete fonalát végig megsodortam előtted. Mást
nem láttam, mert ha sokszor láthattam volna, védekezésül csukva tartottam
szemem.
— Az ébren levő csukott szemmel is lát.
— De az hallgat vagy keveset beszél, amihez alapbölcsességül szolgálhat
a huncut hodzsa meséje, mely szerint fölmegy hodzsa, vagyis a népek örök
tanítója a szószékre, hogy hívei gyülekezete előtt szónokoljon. Szokásai szerint
közvetlen kérdéssel fordul hallgatóságához.
— Ej, mohamedán testvéreim, tudjátok-e, mit akarok én nektek mondani?
— Nem tudjuk! — válaszolt kórusban a tömeg.
— Akkor minek beszéljek én nektek, hogyha úgysem tudjátok? — hagyta
ott őket hodzsa.
A következő pénteken felmegy a tanító a szószékre, kérdi a hallgatóságtól.
— Ej, muzulmán testvéreim, tudjátok-e, mit akarok én nektek mondani?
— Tudjuk, tudjuk — kiáltott fel hozzá a tömeg.
— Akkor minek beszéljek én nektek, ha úgyis tudjátok? — hagyta ott
őket a hodzsa.
A következő pénteken felmegy a tanító a szószékre, kérdi hallgatóságtól.
— Ej, mohamedán testvéreim, tudjátok-e, mit akarok én nektek mondani?
A már kétszer lóvátett hallgatóság egyik fele azt kiáltja, tudjuk, tudjuk;
a másik fele, nem tudjuk, nem tudjuk.
— Nahát akkor, akik tudják, mit akartam mondani, mondják meg azoknak, akik nem tudják — és a hodzsa leszállt a szószékről.
Amiből egyenesen következik, rám, öreg baba Trombitásra is, hogy a sok
beszédnek nem sok az értelme.
— Kedvetlen vagy, Trombitás bátyám. Egyszer felköltöd oroszlánéhségű
kíváncsiságomat, azután hodzsai példázatokkal akarod elaltatni. Ám, míg jól
nem tartod érdeklődésemet, el nem szunnyadok. Említetted valamelyik estéli
beszélgetésünkben, persze csak egy oldalsó mellékmondatocskában, hogy mi,
törökök és ti, magyarok atyafiságos nemzetek vagyunk.
— Nono. Hírleltem, bécsi bölcsészhallgató koromban, megboldogult professzoraim előadásából ezt az állítást. Magam nem voltam soha abban a helyzetben, hogy ennek bizonyítékát fölfedjem. Hanem mióta itt élek, sok török
szónak magyar megfelelőjét azonosnak találtam. De pusztán a magyar és török
szavak azonossága alapján nem lehet rokonságot bizonyítani! A két népnek az
idők végtelen méheiben való együttéléséből való szavak ezek. Nem a rokonságé. Kapásból tudok százat, ha majd felénk jársz, tán hasznát veszed, Deli!
ezeknek a szavaknak: hombár, bogrács, balta, bicsak, csizma, csuha, csőröge,
teve, alma, findzsa, handzsár, haramia, ibrik, kobak, kupak, kátrány, kefe,
köpönyeg, kerevet, kalauz, korbács, kocsány, mámor, papucs, pamuk, szárma,
pite, sapka, tábor, tarhonya, tyúk, teknő, tepsi, tőzeg, zseb, zsiger, zsivány.
— Szép ám — nevetett föl Deli —, még ma mind megtanulom! Ezután
magyarul tanulok tőled. Hátha tényleg elmegyek veled Magyarországra vendégeskedni. Szép ország-e?
— Nincs nála szebb.
— Azóta se láttad?
29

— Minden nap, minden órában, percben látom.
— Gondolatban.
— Természetesen.
— S híreket kaptál-e azóta?
— Hogyne.
— Ki hozza a híreket, hisz sokáig börtönben ültél?
— A börtön, a szultán udvarában, kész posta. Mindig új foglyokat hoznak
bele a világ minden tájáról.
Pár évvel azután, hogy fogságba estem, ennek a Hunyadi Jankónak a fia,
akit Nesri tanítványai afféle piszkos jelzővel illetnek, bizonyos Mátyás, tizenhat éves korában ült fel a magvar trónusra és uralkodott harminc évnél is
tovább, míg tulipánkertet teremtett hazámból.
Épített ellenetek ezernyi várat, s európai fényekben tündöklő Budavárt,
bele könyvtárat, mikben tanácsadó tudósai ültek, s tanítottak új egyetemeken.
Követei Párizstól Moszkváig, Velencétől Nápolyig szövetségesekkel hálózták
be a világot.
Mátyás nem ült soha tunya királyok szokása szerint, de ment gyalog, sokszor, megnézni népe sűrejében a gondokat, bajokat. Maga tapasztalta göcsörtökön sietett jobbítani. A kolozsvári bíró törvénytelen robotban hordatta téli
tüzelőjét udvara belsejébe. Mindenkit odatereltek hajdúi, még magát Mátyás
királyt is, ki álruhában nézegette Kolozsvár látnivalóit. Hordja a fát, kitanulja
a kolozsvári bíró huncutságát, és estére kelvén lekapatja a tíz körméről, fáklya
mellett vereti el.
És száz trufa, azaz tréfás történet terjed a nép között Mátyás dicső dolgairól. Szilágyi Mihályt, nagybátyját, ki vitézül védte Belgrád falait ellenetek
abban a csatában, ahol én is foglyul estem, a béke beálltával valamilyen gaz
ügyért nem átallotta Világos várába záratni. Legjobb magyar tudós barátját és
költőt, bizonyos Janus Pannonius bölcsészt is száműzte udvarából, talán éppcsak kicsinyke hűtlenségi színváltozásáért. De közben verte a törököt, a haza
határaitól messzire, elverte Kenyérmezőn jó Kinizsi Pál társával, verte száz
felé őket, és a nektek is ellenséges frenkeket.
De nemcsak a póri népek gondjait, göcsörteit oldozta, míg ezt cselekedte,
pálcázott bajkeverőket, derékba vonatott bűnösöket, fölnyársaltatott huncut
urakat, fölemelt okos parasztokat. Maguk a törökök is úgy emlegették: Adil
olan Mátyás király! Mátyás, az igazságos!
Szülővárosomból rakatott olyan pompázatos erősséget, kővárat és palotákat, hadigócot, amelyben fáklyák világították éjjeli utcáit, tereit, iskoláiban
három nyelven tanították a „Miatyánk Istent", szerbül, latinul és németül.
A frenkek fővárosát, Bécset elfoglalta, közben ellenséget az urak közül
annyit összegyűjtött maga körül a harminc évig tartó uralkodása alatt, hogy
a legközvetlenebb udvarából való emberei itatták meg vele az utolsó méregpoharat.
Már réges-régen a kadahári házakat laktuk, baba Trombitásból ömlött az
ismeret, ahogy az itteni vízimalmok tárolóiba zúdul a frissen őrölt meleg
bodorkorpa. Nappal mértünk, rajzoltunk, rostáltunk, daráltunk. Lisztesek, porosak, fáradtak voltunk mindennap estéjére kelvén, mintha éppen régi nagy
famozsarakban törgélték volna apróra csontjainkat. Azonban a jó török teák
mellett töltve alvás előtti időnket, mindannyiszor megindítottam Trombitás
atya szómalmának szerkezetét. Öntöttem gondolata garatjára az őrölni valót, és
ő valahányszor, ahogy kézhez idomított malom, engedelmesen megindult, és
mesélt. A malmok szerkezete is, melyik mire készül, kölesre, rizsára, más-más
munkára, úgy baba Trombitás se őrölhetett mást, esze örökkön forgó szerkezetével, mint magyar sorsa búzagabonáját.
De azt eresztette oly forró lánglisztté, hogy a belőle készült szókenyérrel
szinte sohasem tudtam betelni.
30

Zsáknyi kérdést felönthettem, abból mindig tömött hullámokban csordult
lefelé a jó lánglisztek leglelke.
Néha annyira elfáradt, éjszakai beszélgetésünkben fél mondatokat hagyva
befejezetlenül, elaludt, s én ébren hányódtam ágyamon, magammal elszámolni
nem tudva, hogy mi is a bajom! Baba Trombitástól hallott fogalmak forogtak bennem.
Vatan arzuszu. Magyarul honvágy, hazavágyódás. Valami ilyen kavargott
bennem, mint éjszakai vízimalomkerék, mikor a maga egyedülvalóságában,
munka nélkül kalamol. Hazavágyódom én is Sztambulba? Annak zsivaja,
pezsgő forgataga csábít? Vagy a benne élő minden? Minden utca, zug, bazári
zsinatok, vizek, szökőkutak, illatok, vagy az elhagyott emberek, a család, amely
befogadott? Úszta baba kimért, legtöbbször hidegen számító mindentudásával?
Vagy ana Kizilbas, ki anyám helyett igazán kedves, jó utakra irányító
anyámmá lett, szelíd szomorúságával? Az is. De ő-e? Hogy megörültem, amikor rátaláltam álmatlan éjszakáim igazi okozójára, nevére, Zulejka! S arca
emlékére lelve, kósza gondolataim között, mint a puskaporba mártott ágyúkanócon a láng, úgy futott végig bennem valami eddig ismeretlen tűz. Száz
délutáni játékunkban meglátott holló haja, ahogy szelídkésen karéjozta arcát,
s benne, örök aggodalmakkal teli, karbunkulus szeme, fölötte a finom ívekben
szétfutó szemöldöke, haloványan rajzoló orrocskája s kicsi, mosolyokra nyíló
tulipánszája, fme őt, csak őt idézem én álmatlanul a kadahári helytartó karavánszerájában vetett ágyamon.
Hogy örültem, milyen tisztán buggyant elő teljes mivoltában a róla maradt kép, ahogy a nikomén malmok szitaműve négy-öt csatornára ereszti szét
az őrleményt. Külön ömlik a liszt lelke, külön annak a dercéje, és elágazik
korpája, elkülönül a darája. Másnap a méd malom minden kis kereke azt
zúgta, Zulejka, Zulejka. Lába kisujjától fekete búbjáig sokszor megidézve testesítő j ét a névnek.
Reggel kérdem baba Trombitástól, szerinte mi a különbség a honvágy, a
Vatan arzuszu, meg a szevgi, azaz a szerelem között.
— Óh, balga Deli gyerek, hogyis válaszolhatnék én kérdésedre? Bennem,,
öreg, vakuló fényű tükörben már egybehomálylik a két fogalom. Ha azt mondom haza, hon, nekem abban minden együtt van. A szülői ház, a Tisza-part, a
gyerekkori cimborák, a szomszéd zsindelyvágó világszép kislánya, kivel hatéves korunk óta oly dédelgetve szerettük egymást, ahogy a beteljesült házasságban élők soha.
— Voltál hát szevgi?
— Bizonyosan.
— S az a valami örökéletű muzsika?
— Jól mondod. Örökéletű. De nálatok nem így van, tudod. Akinek pénze
van,
'
' ' vásárolhat, ahogy hársmézet vásárolnak a bazárban.
— Néha a vétel után is kifejlődhet. Ki tudja. Nálunk másképp van. Pénz:
csak a legritkább esetben szerepel a fiatalok szevgijében. Maga a szevgi számít..
De honnét jut ez eszedbe? Ej, én vén fogatlan! Te szevdáli vagy! Szerelmes!
Korod szerint természetes, és annak tárgya vajon ki lenne más, mint Zulejka.
Minek is kérdezzem. Hisz lányt se láttál rajta kívül mást, amire az ő látása,
után semmi szükséged! Ami szépség, bűbájosság és természetalkotta tökéletesség lányban lakhat, együtt van az Zulejkában.
— Baba Trombitás gyanús vagy nekem. Szevdáli vagy Zulejkába!
— Csak a sokat tapasztalt ember mondatja a jelzőket velem, fiam. S a
megértés. És az öröm. örülök örömödnek. Ha segítségedre lehetek, számíts:
rám, hiszen összeilletek! Talán a magam ifjonti, be nem teljesült sorsát látom
a tiedben kivirulni. Maradék száz aranyunkon vehettél volna esténként tíz
lányt és asszonyt magad mellé, de nem. Rokonom vagy, Deli!
31.

— így tudsz örülni?
— Kevésszer jövő jóérzések melege tölt el, ahogy kertészt, mikor megeredezik szegfűjének rügye.
Ezekben a napokban úgy meggyorsult életem zajgása, mint malomkerék
lódulása, ha a gátak zsilipjeit fölnyitja rá a molnár. Két hónappal hamarább
befejeztük a malomméregető foglalkozásunkat, és siettünk annyira haza, ahogy
csak vitorlásokkal közlekedő utasok vágtathatnak a tengereken. Baba Trombitás ugyan, mert a szerelemről való fecsegés se piaci portéka, hogy örökké a
beszédárus asztalain hányódjon, hát beszéltünk üres óráinkban a neki honvágyas magyar hazáról, hírül hozott történetekről, mit még börtönös éveiben
fogdosott össze esze kalitkájába, ahogy csízfogó lépe ragasztja meg az énekesmadarat. Ulászló, a tészta kezű cseh uralkodó, mint szórogatta szét a Mátyás
kemény keze által rakott tündérszép kincseket. S mint eresztették széjjel annak
híres törökverő kara kalabalikját, magyarul szólván: fekete seregét, mint adogatták el világhírű könyvtárát, zavarták el legjobb tudósait. S mint következtek akkori gazdátlanságok uralkodása után, hogy egy Dózsa nevű jobbágykirálynak úrbosszuló lázadása, mihez hasonlót tán csak az utolsó római császárok élhettek meg Isza születése előtt néhány évtizedekkel. S mint öltek
urakat Merj ám ul Bákire (Szűz Mária) szentséges lobogói alatt országukon átal
hadakozva. • S mint vonták őket nyársra a föltámadt urak, akár sütni való
bárányt Ramazán után a bazári hentesek, s hogy ettek a nyársba vontak egymás megpörkölődött húsából, büntetésül. Űgy emlékszem, csak fél füllel figyeltem rája, másik fülem hazahallgatózott Sztambulba. S ha a hajót a Boszporusz
"hullámain nem vitte előre az erőtlen szél, lapátra kaptak a láncra vert gályarabok, a hajóbasa kalapácsütésének ütemére húzták a levélmintájú evezőket.
Segédei az ütemek számát kórusban kiáltották: bir (1), iki (2), ücs (3), dört (4),
bes (5), alti (6), jedi (7), szekiz (8), dokuz (9), on (10). Bir, iki, ücs, dört, bes . . . !
Hajónk rohant. Úszta Kizilbas kezét is összecsattogtatta örömében, amikor
minket meglátott. A vártnál két hónappal korábban érkeztünk, száz maradék
aranyat tettünk eléje. Baba Trombitást úgy csókolta szájon, ahogy testvérek
csókolnak át lelket egymásba.
— Mi is készen állunk, holnap kezdhetjük a munkát, a mimár aga mindennap közvetíti legfényesebb szultánunk érdeklődését az unokaajándék iránt —
mondta kezét dörzsölgetve úszta baba.
Érkezésünk utáni órában láthattam, nemcsak velem siet úgy az élet, házunkban is sürgős változások estek. Kamrácskám fölé kiugró erkélyű faemelet
készült, fekete tölgyfa gerendái aprólékos faragványoktól díszesek. Ablakrácsozata sűrű, amint a basapaloták háremeit rácsozzák. És ólomtetejű melegfürdő
kupakja kucorodik az új építmény mellé ragasztva, ahogy fecske rakja fészkét
a gerendák szögletébe. És új kőfal választja két részre mélyöblű kertünket.
A szerájkertben pedig megfakasztotta Szofi Szokoli a vizet. Mint négy
teve összekötözve, ömlött oly bő és szakadatlan sugárban és folyt le a szeráj
alatti tengerbe. És rajta ringatóztak már a szép testű, malom alá való új
hajók, s rajta már a malomház, benne mindenféle állványokkal. Csak minket
várt a szerkezetek beépítése, és minket vár száz jó asztalos és ács.
Úszta Zsizsa, ahogy görög mutatványosok, levegőbe lódított egy szál fűrészelt deszkát, és szemünk láttára hullott vissza a kívánatos kész munka, és
Jüzük Szefi megsimított egy favéget s a szemünk láttára nyílott ki fogazott
kerékké, ahogy májusban sziromba pattan a rózsafa liget.
Szofi Szokoli előrehaladásunk láttán repesett örömében. Magam is szépen
éltem napjaimat, hisz száz ördög, száz pokolból szabadított nem döngethette
volna ennyire a szerájkert fáinak alját, mint mi, megtáltosodott fanyűvő asztalosok. De amint lehullott az este s kis kamrámban tétovázva idézgettem
nyomaveszett Zulejkám képét, szakított rám olyan árvaságot, majd agyonnyomott.
:32

Kizilbas gazdám négy felesége szomorodott ábrázattal, étvágytalanul csipegette a legédesebb ételeket, de szemük fátyolai alól éreztem arcomra csurogni kíváncsiságukat.
Bajszom, szakállam mohódzott már, hangom mutált, akár a kadahári katolikus templom víziorgonája, akár a taréjapirosló kakasfi hajnalt bejelentő
hangja. Orrom tövében mérges pattanások nyíltak egyik éjszakáról másnap
reggelre kelvén, és étvágyam nőtt akkorára, fél bárány elejét együltő helyemben bekaptam.
Illem és illetlenség már • régóta mindennapi étkeim mellé rakva asztalomon, s tudtam, Zulejka iránt hogy is érdeklődhetnék ilyen népes sokadalomban, amikor rajta kívül teljesen együtt a Kizilbas család. Csak félő tekintetemmel mertem a fátyolok mögött parázsló ana Kizilbas szemétől kérdezni:
— Hová lett Zulejka? —, s az asztalnál szokásos helyére tekintettem.
— Bir az dur — intett várakozásra válaszul szelíd fogadott anyám pillantása, s hozzátette: — Hoszta, hoszta! Beteg!
De válaszával úgy megszorította torkom nyeldeklőjét, nem ment azon le
akár egy falat is.
Kizilbas pedig egy percre nem hagyott egyedül. Este már ágyban feküdtem, ő asztalomnál ült, utunk részleteiről érdeklődve. A rajzokon éjfélig elbogarászott, szememre az álom ólomsúlyait rakva, mire ő is aludni indult. Hanem
ilyenkor többször is visszalépett, néha akár alvó ruhájában, s mindig megéreztem, hogy ellenőrzésül teszi; nem osonok-e le baba Trombitáshoz a portaszobába. Reggel korán kelt. Elindultunk, mielőtt a város müezzinjei a minaretekbe felbotorkálhattak volna, hogy messzi hangzó ill Allah kiáltásukkal
ébresztgessék az igazhitű mohamedánokat. Volt oka rá Kizilbasnak, ő parancsolt, neki meg Szofi Szokoli, a legeslegfőbb mimár.
Fejlődött is a malom kézzel tapinthatóan, ahogy füge domborodik a szeráji kertészek keze ügyeiben.
És tíz nap is elmúlik, és ana Kizilbas szemében, míg üljük vacsora melletti
helyeinket, örökké az a csillapító válasz:
— Bir az dur, bir az dur!
— De hát meddig?
Hová lettek szép játékos délutánjaink, amikor hol törökül tanítva az éles
eszű Zulejkát, hol csip-csip csókát emelgetve töltöttük el gyorsan múló szabad
óráinkat, sose felejthető perceinket. Becsültem-e én a vele töltött időt legalább
annyira, ami drágaságot ért? Becsültem-e bákirei tisztaságát, kezét, kevésszer
hallott csengő nevetését, fürge mozdulatait, ha labdáztunk és futóversenyben
kergetőztünk az öreg tölgyek alatt.
Történt azért, úgy az unokái malom építésének és Zulejkátlanságomnak
harmadik hónapjában, amikor forgatta már vízkerekünket az Aranyszarvból
rabok által csatornára futtatott víz, hogy gazdamesteremet, úszta Kizilbast
érdemei elismeréseképpen a szultán kíséretébe osztották, basák, emírek közé,
hogy velük az egyik legszebb félszigetre hajózzanak, ahol az uralkodó nyári
palotája épül. Az út és távollét eltarthat nyolc napig. Kizilbas onnét nem
siethet. A szultán udvarában senki se engedhet egy hirtelen mozdulatot. Fejét
vesztette az uralkodó egyik legjobb hadvezére, mert ebédelés közben az orrába
szúró perzsadarazsat kapkodó kézzel ütötte agyon. Mert nem volt elég méltósága kegyesen, nyugodalmas kézzel elhessenteni Allah darázsban megjelenő
teremtményét. Szúrt a darázs, fájt.
Úszta Kizilbas elutazott, Zulejka sorsa megvilágosodott. Ana Kizilbas, akit
anyám helyett anyámnak fogadtam, maga mondta el a lány sorsának
fordulását.
Úszta baba beleszeretett Zulejkába, talán már akkor, ahogy a kereskedőknek kifizette a vételárát, két évvel ezelőtt, ama emlékezetes esti lámpagyújtat
után, mikor még én is teljes mivoltában láthattam a lányt. Hanem attól kezdve
mind féltékenyebben gondoskodott, hogy elkülönítse őt a házon belüli többiek3 Tiszatáj

33

tői. Sebesen építtette a külön lakosztályt, külön őrzőt állított ajtójába. A lány
belebetegedett annak tudatába, hogy úszta Kizilbas számot tart testére, lelkére.
Szerencséjére Kízílbasnak, bár életem felét neki köszönhetem, mégis a
szerencséjére, hogy sztambuli műhelyünktől távol lehet, mert a legélesebb vésőmmel, bárdommal esnék neki. Én Zulejka nélkül meglenni nem tudok. De
mit is gondolok? Bosszút kalapálok gazdám és apám helyett apámul lett tanítómesterem ellen? Jaj, álmatlan sztambuli éjszakák! Zulejka fölöttem él. Mécsese derengése áttör a sűrű farács kockázatán. De tőle semmilyen jel nem
érkezik hozzám. Pedig egy nap süt ránk, egy házban lakunk, egy konyhából
eszem, egy levegőt szívok vele. És hallja a város zsivaját, mesterem szamara
ordítását, naponta ötször a müezzinek kiáltását. Visszafelé nem megy az üzenet. A ház belseje is úgy el van reteszelve, hogy a négy Kizilbas anya sem
tudja Zulejka lakrésze felé az utat. Egy megriasztott, néma anyóka őrzi, akit
Kizilbas török halászhajókról váltott meg maréknyi ezüst pénzért. Aki úgy
félheti úszta babát, ahogy félvadak félik a villámtól gyújtott erdőtüzet. Nem
szólhat, mivel nyelvét tüzes vassal égették ki, még amikor a tenger zsiványai
hajójukra és bizalmukba fogadták titoktartó asszonyuknak. Roskatag élete
mindene. S az őrizetére bízott Zulejka. De megölhetem őt is, ha utamba áll.
Most tudom meg, ahogy megindul a szultáni unoka muzsikára járó malma,
s ébren töltöm egyik éjszakámat a másika után, most tudom meg, hogy a világ
nekem, Zulejka. Legszebb tájai, aranya, gyémántja, minden embereivel, találmányaival együtt, Zulejka.
Murád unoka pedig a nap minden órájában ott lábatlankodott körülöttünk.
Tíz piros bugyogós testőr, meg öt lefátyolozott pelenkamosó sem tudták eltántorítani a malom körüli munka területéről. Pedig itt akaratlan veszedelmek
következnek. Balta eshet, gerendavég, deszka dűlhet, kerék haraphat. Ha szelídkésen, hogy csontja ne törjön, talán el is vonszolnák onnét őrizői, úgy toporzékol, ahogy egy jövőbeni szultánhoz illik.
Igazándiból látnia se volna szabad a neki készülő ajándékot. Szolimán
nagyapa öröme csorbul bele, ha előre látja a fiú a malmot!
Annyit ott csörtög körülöttünk, legtöbbünket már névről szólít, s érdeklődik minden apróság iránt. Különben is három nap múlva megjön a szultán,
vele úszta Kizilbas, éppen Murádka hetedik születésnapjára, s petárdás kivilágításban, váltózenekarok csinnadrattájára, megülik ünnepét a világtörő szultáni ivadéknak.
A kertészek virágágyakkal rakják teli a malomtáji vízpartot, és a kanyargó
kerti utakat kőzúzalékkal fehérítik, ahol majd az előkelőség halad.
A mimár aga külön ajándékkal akarja ékesebbé tenni Murádka születésnapját, a maga dicsőségére. Nikomédiából való visszaérkezésünk után velem
alkudott meg, egy mindentudó, kicsi, tenger habján jól járó hajóra az aranyos
Murádkának. De azt vitorlázatokkal, tíz pár evezőkkel, tenger taraján táncolónak csináljuk. Terveit én rajzoltam Zulejka sorsán való álmatlan éjszakáim
során. Kivitelét, míg én Murádka malmát építettem, Zsizsa, öreg segédtársam
öntötte varázslatosan dolgozó kezével valóságos formába. A hajó külcsínre a
gályák formáit viselte, karcsún fölívelő hattyúnyakát büszkén emelte, s teste
szelíd hajlással kulcsolódott össze hátul a kormánylapátoknál. Vitorlái, mint a
nagy hajóké, okos redőzetekben várták az erőt adó szelet. Belül titkos álmaimban szerkesztett gépezet helyezkedett el. Már a kormányzása is újszerűbb volt
a szokásosnál. A födélzet közepéről kötelek vitték hátra a kormánylapátra a
kívánt parancsokat. S a haladásához való erőt nem csak a vitorlákkal és evezőkkel lehetett benne előteremteni, de vízimalmoknál használatos két lapátkerékkel, amelyet belől huncut taposó dobon tipródó szamárlábak állítottak
elő. A forgó dob minél lejtősebbre állt, annál sebesebb járásra kényszerítette
csacsijaimat. Ennek az állását is fölülről lehetett irányítani.
A Boszporuszt kétszer megfutottuk vele, s úgy láttam, az idomított egyip34

tomi szamarak is élvezték a vízen való hajókázást. Zsizsa, régi segédtársam, a
hajó megindulásakor úgy örült a sikernek, akár bolond a dohányzacskónak.
Nekem is kipirította két orcaszíjamat a tenger szele, ám sietve jött örömem
elrontotta a Zulejkával rosszul alakuló sorsom. Minek is minden eszem motollája, összes értelme életemnek homály, ha őt nem tudom magaménak. Ha ő az
enyém, az az egész világ. Ezt olyan biztosan tudtam, akár azt, hogy holnap pedig
a teljesen kész malom próbaőrlése következik, a vezér, a basák és az emírek
jelenlétében. Az ennyire kész malmot a szultáni őrség vette körül, s kapujának egyetlen kulcsa nálam. Mestere vagyok munkámnak, felelek a malom
minden mozdulatáért. Délben áldomás, eszem-iszomon, vendégel társaimmal
együtt maga Szoli Szokoli mimár aga. Folyik a serbet melletti tréfálkozás, már
a zenekar is hangol. Zsizsa barátom bizalmasan érdeklődik, igaz-e amit hall?
— Véletlenül tudtam meg, amint úszta Kizilbas megegyezett Szofi Szokolival, hogy Murád születésnapján szultáni asztalossá tesznek az unoka szolgálatára. Murád mellé mindentudóbb, alkalmasabb embert, nálad jobbat iszlám
összes országaiban sem találnak. Ezért úszta Kizilbas öt szütyő aranyat kap,
mivel fölnevelt, mesterré tett, te pedig szeráji szolgálatra tételed után, tehát
holnapután, beköltözöl a legfényesebb udvar számodra rendelt szobáiba. Gondod nem lesz se lányokra, se világi hiúságokra, minden a lábad előtt!
— Minek nekem a szeráji szolgálat, a fényes kaftán? . . . — akartam volna
hangos jajra nyitni a számat, de ahelyett, minden illemszabályt fölrúgva, elrohantam az ünnepélyes asztaltól. Zsizsa barátom legjobb indulatú fecserészése
sebes cselekvésre késztetett. Futva jutottam haza. Úszta Kizilbas egy csapásra
két legyet ütne: eladna engem, pénzt kapván értem, és eltávolítana Zulejka
környezetéből. Minden az ölébe hull.
— Hohó, öreg, vörösfejű perzsa! Hajók új kormányzóművét, hajtószerkezetét kitalálom, s ravasz kötélhurkaidból ne találjam a kiutat? A fejem ne
tudnám kihúzni?
Verem baba Trombitás kapukilincsét, látja rajtam rémült sietségemet.
— Miben segíthetek, Deli?
— Szöknünk kell! Úszta baba szeráji szolgálatra adott el. Menekülnünk
kell Zulejkával!
— Mit segíthetek?
— Állj készenlétben. Unneplős segédruhámat, mikor lehoztam a lányt,
vétesd föl vele. És aztán várjatok jelemre.
— Siker és szerencse kísérje bátor lépteidet, fiam!
Fölrontottam az emeletre, dörömbölök Zulejka lakrésze ajtóján. Tömör
hársajtója szilárd, mintha bronzból öntötték volna. A vén banya kukkant ki
az ajtónyílásba vágott csekélyke részecskén, ahol éppen csak a lapos tányérok
férhetnek ki-be.
— Nyisd ki az ajtót vagy betöröm! Hívd ide a lányt!
Széttárja kezeit, mutogatja, hogy a kulcs úszta babánál van, s ő maga
sem tudna kijutni, nemhogy a lány.
— Hívd ide Zulejkát!
— Nem tehetem — intett alázatosan.
— A csontod is szétverem!
— Ha elérsz — mutatta az öregasszony, és egyet lépve hátra, becsukta a
kukucskát.
Dörömböltem, rúgtam a fabetétes ajtót. Nem jelentkezett többé.
A padlásról szerszámos táskámból kötéllétrát eresztettem Zulejka rácsos
ablaka elé. Ütöm kalapáccsal, vágom szekercémmel, hullik a mész dörömbölésemtől, de a lány nem mutatkozik. Fűrészelem a fekete tölgyrácsozatot. Nyáreleji nap süti hátam, biztat, igaz utakon járok. Vágom a rácsot, régtől tudva,
hogy ahol a fejem befér, befér ott a két vállam is. Vágom a rácsot, magam
felett kezdve, és hirtelen az ablak mellett kinyílik egy öklömnyi spaletta. Elő3*

35

ször azt hittem, Zulejka. De nem, a nyílásban török gatyás galamb feje jelenik
meg, aztán kiröppen, egy lendülettel tovaszáll. A galambposta annyira mindennapi eszköz az üzenetközvetítésben, hogy is hihettem volna, forró fejű őrültségemben, hogy csak véletlenül került ki Zulejka lakásából. Ám ahogy fűrészelem lengő kötéllétrámon a Zulejkához vezető út rácsozatát, alattam az udvar
tengernyi szultáni katonával telik meg, kik kivont karddal kiáltanak rám,
gyere le, gyere le. S ötven kéz kap gramancon s csatol rám kovácsoltvas bilincseket. Szó nélkül sietnek velem az annyira ismert utakon át, a hét emelet
mélységű boszporuszi Hiszárba, ami nem más, mint a II. Mohamed által épített félelmes erődbörtön.
Szó és magyarázat nélkül löknek ott is a tenger alá nyúló legmélyebb
tömlöcbe. Annyi időm nem akadt, hogy a fülem megvakarjam. És sötétség van
idelent, akár a bőrzsákban. Kezemmel érzem, s hallom, hogy suhog lefelé falain
a víz. Sorsom fordulásán kevéske időm akad gondolkozni.
A ravasz Kizilbas, mielőtt a szultán kíséretében elindult nyolcnapos útjára,
a nyaraló félszigetre, a helyőrségi basától kért postagalambot lakása biztosítására. Ha távollétében támadás éri, mivel ott őrzi a szeráji berendezések titkos
terveit, a parancsnoki galamb megjelenésére azonnal rohanjanak Kizilbas otthonába, ott találják a rablót. Ez történt.
És reggel, Murádka születésnapján a szultánnal együtt itthon lesz Kizilbas,
kinek eddig is nagy gondja volt Zulejka megtartására és gondja lesz Deli feje
vétetésére. Ha nincs támadás a lakás ellen, nem repül a galamb, akkor Deli
nem követett el kísérletet a lány szabadítására, minden a régiben.
Hogy csudák soha nem történnek, úszta Kizilbas volt annak legfőbb tanítója. Csak az emberi tudás és akarat játszhat össze a szerencsés véletlenekkel,
és az okos fölismervén ezt, a maga hasznára fordíthatja.
És egy pisszenetnyi külső zaj a mélységes mély tömlöcök legalján nem
percen. Delinek úgy tűnik, több idő telik, mint magát Murádka malmát megépíteni, száz aranyos fogantyúival, ügyes bezzentyűivel, muzsikáló szerkezetével.
Nem megy az idő malma azonban,odafönn sem üresjáratban. Murádka a
délutáni alvás helyett idejét toporzékolva tölti, követeli, hogy immár kész
malmában Deli szolgájával játsszon, és megtanulja, hogy nagyapja holnapi jelenlétében már maga uralja az okos szerkezetet.
Nagyon is nyomós, határozott kívánságát a megriadt dajkák hogy is tagadhatnák meg, hiszen a világsajgatásra született szultánpalánta úgy ordítozik, a
legvitézebb unokaőrző is enged kívánságának. Menjünk a malomba!
Hanem a malom sokbetétes, kétfelé nyíló szárnya olyan aprólékos gonddal
bereteszelve, hogy azon egy pókfiú be nem juthat. Hol van úszta Deli? A szeráji palota és kertje visszhangzik Deli szertekiáltott nevétől. Kérdik az asztáloslegény társaktól, kérdik Szofi Szokolitól, kérdik az utolsó szeráji kuktalegénytől. Hanem Deliről senki ember fia nem tud. Mintha föld nyelte volna el.
Nem hiába esik a török bölcsesség szólásai között afféle példázatos beszéd,
hogy a fa kicsi korában is híven megmutatja, majd nagy korában hová is veti
az árnyékát. De ez igaz. Rendezett Murádka olyan ijesztő kavarodást, kísérete
és udvarának száz lakájlelkű szolgája ezerfelé futott tőle. Deli, Deli! — kiáltozták a minaretek tornyaiból. Parancshirdetők kiáltozták minden utcán és
tereken, a tenger partján Deli Marangoz nevét.
Sztambulra párás délutáni nap sütött. Vele félelmetes csönd települt a
házakra, amilyet csak az ijedelem parancsolhat. Deliről nem tudott, nem hallott senki. A helyőrségi basa, de a Deli letartóztatását végző katonák sem tudták Deli nevét, hiszen az ő parancsuk csak az volt, tartóztassák le, aki a postagalamb jelzése szerint épp most töri föl úszta Kizilbas házát a szeráj titkos
terveiért.
Murádka közvetlen környezetének felelős emberei futnak a sztambuli
36

imámhoz, mert már csak ő lehet bölcs a halandó fejek megoltalmazásában.
Abban bizonyosak voltak, ha megjön a szultán, az örökké kikészített bőrzsákokba varródnak a figyelmetlenek, s úgy potyognak a Boszporusz vizébe,
ahogy őszi fáról hullik a levél. Egy fohász nem esik utánuk.
De hát az imám sem láthat le a börtönök mélységes fenekére. Még hogyha
láthatna is. Honnan is tudhatná, hogy az a politúrtól vöröslő körmű asztaloslegény Deli névre hallgat? Ám bölcsen, amint szakmájához illik is, megkérdi a
riadt Murádka környezetétől, hogy a lakásán keresték-e a fiút? Észbe kapnak
a beijedt méltóságok, kengyelfutót küldenek Kizilbas házához, kik sietnek
annyira, papucsbocskoruk talpa is füstöt vet a sebes vágtában. Kérdezik aztán
a nehezen mozduló baba Trombitástól, ki éppen Zulejka fiúvá öltöztetésével
foglalatoskodik, hogy Deli merre található?
Érti Trombitás, hogyne értené, s erősen kifakadva teszi a szemrehányást
a piros bugyogós csauszoknak. — Ti kérdezitek tőlem, ti vittétek el megvasalva, gaz ivadékok! Hová vittétek?
— A Hiszárba!
Futottak a Hiszár agához, úgy tűnt, olyan sebesen, lángot vet rajtuk a
piros pantalló. Hozzák is Delit fölfelé a vállukon. Ki is alig hiszi, hogy nem
a legtöbb török mesékben szereplő dzsin sereg kapta a hátára, s viszi egyenest a
játékmalom ajtójába.
Murádka tapsol örömében. Az előtte kegyelemért térdre borult kíséret
dühös szemmel villog Delire, az átkozott asztaloslegényre, ki miatt ilyen gyalázatra kénytelenednek.
— Nyisd az ajtót, Delikém, indítsunk, jaj, de sokat vártam. Molnárkodjunk, nagyapám előtt tudni akarom már a mesteri fogásokat.
Bár Delinél volt a malom kulcsa, befelé lógott a nadrágja korcába, megfontoltan kitervelte, hogy szökése megszervezésére még haza kell futnia.
Mondja is rögvest.
— A kulcs a házban van, haza kell érte fussak.
— Nosza, a legfutósabban kocogó harci tevét ám, Deli alá — kiáltja Murádka —, türelmem fogytán, s aztán fejek potyognak!
— Türelmed bőven megtérül, olyan meglepetéssel szolgál Deli, milyet a
szeráji kert még nem látott, mióta innét irányítják az iszlám világot!
— Nagyon várlak, Deli!
Delivel trappol a kétpúpú harci teve olyan vágtában, hogy a partoldalak
tiszta útjain szétfutnak a kóbor kutyák is ijedtükben.
Zulejka, baba Trombitás segítségével asztaloslegénnyé penderedve várta a
Deli által megígért jelet, ami jöttével be is következett.
— Első kérdésem Zulejkám, aranyom, lennél-e asszonyom? Hitesem, örömben, bánatban egyformán?
— Szavaim nélkül is, első találkozásunk óta tekintetemből tudhatod, hogy
javuz, javuz!
— Veszélyekkel teli útra indulunk, de még ma a végire jutunk!
Baba Trombitással menjetek a malom alatti unokahajóhoz, Zsizsa társam
ott van, fölereszt benneteket. A többi az én dolgom.
Delinek annyi ideje sem maradt, hogy a szépséges, igent mondó Zulejkára
akár egy futó mosolyt eresszen, mivel nem akarta Murádka várakoztatásával
eltökélt terveit veszélyeztetni. Megy a kétpúpú harci teve, mintha éppen szárnya nőtt volna, szélnél sebesebben. Deli lepattan Murád előtt a tevéről, egy
rántással nyitja ki a malom kapuját.
- Ráteszi a szultánfi kezét a szerkezetmegindító fogantyúra, s magyaráz.
— Ezt meghúzod, megindul, ezt megnyomod, őröl.
Murádkát örömében adakozási kedv szállja meg. két szütyő aranyat parancsol Delinek!
Deli folytatja az okítást.
37

— Ha fölfelé húzod a fényezett kart; muzsikál, ha sarkaddal nyomod a
nyomintót, darál. Ha jobb lábbal nyomod a billentyűt, rostál.
Mivel Murádnál nem akadt több pénz, hamarjában a holnap kezdődő kitüntetésekről beszél Delinek, örömében.
— Reggel szeráji asztalossá tesz téged nagyapám. Palotában lakhatsz,
ágyam mellett hálhatsz, arany kaftánban járhatsz, rózsalevéllel illatosított forrásvizet ihatsz. Nekem megígérte nagyapám, együtt kaplak meg a malommal.
Örökre. Beláthatod, egy percig nem tudok meglenni nélküled. Te vagy a legcsudálatosabb ember.
Delinek hetvenhétszer végig lúdbőrzött a háta. De nem az örömtől.
— És szolgáid lesznek, és palotám mellett palotás szobád.
Murádka tízszer is elpróbálta a szerkezetek beindítását, megállítását, és
nékem úgy tűnt, soha nem telik be vele, pedig az idő, s vele a szultán hajója
erősen közelít felénk. Éreztem, ég a bocskorom talpa. Jószerével a szultán és
Kizilbas hajója immár közelítheti a fővárost, hanem annak bevárása teljes
csődbe viszi a szökésről kitervelt elképzeléseimet. Amikor legkisebb jelét
észrevettem Murádkán, hogy apadozik érdeklődése a szerkentyűk bezzentyűi
iránt, a malomajtón át jól látható 'felvitorlázott játéknaszádra mutattam. Murádka persze belegyönyörödik a minden porcikájáig hűen elkészített nagyszerű
hajócskába. Az oda támasztott aranyhídon fölsétál rá, kíséretét Deli tanácsára
elparancsolva maga mellől. A hajón ne maradjon más, mint Murádka, baba
Trombitás, ki a kerékdobon tipró szamarak legfőbb mindentudója, és a hajócsinálónak öltözött, főfő asztaloslegény, Zulejka a mérőrúddal!
A fejüket a nyakukon tudták legszívesebben Murádka fényes kísérői, szívesen egyeznek a hajókázásba, hiszen addig is kicsit megszabadulnak a türelmetlen szultánunoka toporzékoló kitöréseitől.
S elindul a hajó, Murádka, mint cövek áll a kormányzó rúd mellett, baba
Trombitás noszogatja a két fehér szamárcsikót, a lapátkerekek megindulnak, a
hajó elválik a műfolyó bal partjától. Taps csattan, csókokat intenek a távolodó
hajócska után. Deli ott áll Murádka mellett. A szerkezetek kezelését apró gondossággal mutatja meg neki, hiszen a jövő világ kormányosa tanulja immár a
kormányzás tudományát.
— Ha gyorsabban akarunk menni, két módon tudjuk fokozni a sebességet:
vagy úgy, hogy a vitorlák huzatait teljesen szétfeszítjük, a szellőcske beledagad a vásznakba, s röpít bennünket, ahogy a fecskék repülik a vizet. Más
módon, a szamarak alatti taposó dob lejtőjét állítjuk meredekebbre, amivel
lépteiket szaporázhatjuk. Gyorsabban forog a kerék.
A hajón a szultánunokának járó, három árbocra tűzött lófarkas lobogók
lengedeznek, miközben suhanunk olyan kedélyes társalkodások között, mintha
csak mi állnánk, és a Boszporusz partjai szaladnának a hátunk mögé.
A Hiszár erődvár előtt haladtunkban váratlanul megdördülnek az ágyúk,
rettenetes zajuk végighömpölyög a Boszporusz összeszűkülő hegyfalai között.
Félelemre nincs ok; szultáni hajó közelít, annak üdvözlésére dörögnek az
ágyúk. Legalábbis én ezt mondom Murádkának. Hanem azonnal megszólalnak
a Márvány-tenger felőli ágyúk is, és én tudom, hogy a szultán érkező hajójának szól az üdvlövöldözés, nem nekünk. Egész sorozatokat lőnek, a Boszporuszon úgy visszhangzik, ahogy a villámlást követő égzengés.
Deli azt is tudta, hogy a szeráji kikötőhöz érkező szultánt a rövidke üdvözlések és szertartásos csókváltások után, leginkább Murádka holléte érdekli
majd.
Hanem addig a legsebesebb vágtára fogják a jókedvű, kerékhajtó csacsikat,
elérik az előttük tükröződő nyílt Fekete-tengert. A szultáni kíséret és a közvetlen tanácsadó basatársaság hamarosan arra tesz majd indítványt, hogy
azonnal Murádka hajója után siessenek. Először, hogy a szultán mihamarébb
keblére ölelhesse kedves unokáját. Továbbá, Kizilbas tanácsára, ha a letartóz•38

tatásból szabadult Deli szökési szándékkal hajókázik az unokával, rövidesen
utolérjék.
A szultáni hajón egy órányit mászhatott előrébb az arab napóra mutatója,
a tanácskozásnak vége szakadt, és megindultak Deli hajója után. De akkorára
ők már messze evickéltek a tenger legtéresebb vizein, ahol százig való halászés őrhajók horgonyoztak, mozogtak. Azok legénysége mélyen meghajolva tisztelgett a szultáni lobogók alatt úszó csodálatos szerkezet előtt.
Murádka önfeledten kacarászva tartotta a kormányrudat. Ha vargabetűkbe
eresztette a hajót, Deli szelíden kiigazította az utat.
— Csak egyenesen, Murádka! Mindig az egyenes út a legrövidebb.
Deli gondolatában pedig a legegyenesebb út a Duna-deltához vezetett.
Az irányt tudták a nap állásából, s a partok közelségéből. S ha ő nem tudta
volna, tudta biz azt baba Trombitás, hiszen ő látta meg, hogy a Boszporusz
szájából a Fekete-tengerbe mozdult a császári gálya. És fogyott a két hajó
közötti távolság, ahogy egyre elfogyatkozott a tenger fölötti világosság. A nap
tüzes labdája lefelé szállt, a tenger folyékony arannyá vált. A szultán hajója
tétovázva érdeklődött a köteleken ringó árbocos hajók legénységétől, látták-e
az unokahajót?
— Láttuk, láttuk, szélnél is, fecskénél is sebesebben a víz fölött repüíni,
hogy azt utói más nem éri, csak az ágyúgolyó.
— Azám! — ugrott fejébe az esze a szultáni tanácsosnak — hiszen az
ágyúk!
— Az kellene, hogy a dióhéjnyi lélekvesztőn ringatózó unokámra lőjetek,
de valamennyien elsüllyedtek. Okosabbat nem tudtok?
— Fényes tekintetű szultánunk, a tenger menti őrséget környes körül föllármáztattam, ha bárhol szárazra lépnek, elfogásuk biztos!
Hanem ahogy sötétedni kezdett, az aranyló víz tintaként terjedt szét, és a
szultáni hajó ágyúi világító lövedékkel próbáltak nyomába tapogatózni Deli
víziszöcskéjének, ö k meg az Orion csillag irányában, a Duna száz ágra szakadó
deltájába irányították magukat. Hanem a parti őrség sem volt tétlen. Baba
Trombitás a fáklyákkal lejelzett parancsszöveget szó szerint olvasta:
. A ruméli Hiszárból szökött Deli haramia, ellopván a szultán unokáját, a
tenger európai partjait közelíti, hogy menekülő útját szárazföldön folytassa.
Jól vigyázzatok! Murádkának haja szála sem görbülhet, jutalmatok nem marad
el. Parancsom híven teljesítsétek!
Ment ez a lánggal írt jel karakolról karakolra, őrségről őrségre, úgy, ahogy
a tűzjeleket az edirnei rabságban tanult baba Trombitás tízszer is híven, szó
szerint elolvashatta.
Mikor az esti csillagok fölkeltek a nap örömes fáradalmaitól, Murádkára
a jótékony álom települt. Űgy aludt, ahogy talán anyja közelében sem. A szél
segítette Deliéket, de a szultán vitorlása is azokon a szárnyakon repült. Időnként baba Trombitás úgy vélte, hogy a gálya fekete teste, mint elgazdátlanult
tengeri koporsó, vet árnyékot az ő hajójuk zsinóregyenes útjára. Szót nem
sokat válthattak, hiszen szamárra, partra, csillagra, az üldözők nagy erejű
hajójára vigyáztak immáron tegnap délután óta, a majdnem megvirradó hajnali derengésig.
Zulejka az unokával játszogatott, míg a férfiak az árbocok kötélzetét, a
hajó ügye-gondját bogozgatták. Mikor Murád elaludt, Zulejka árbocrúdnak
dőlt, csak virágarcából kisütő gyönyörűséges szép szeme világított, de úgy,
abban az egek minden csillaga benne ragyogott.
— Hej — sóhajtott hangosan gondolkozva Deli —, tulipántermetű egyszál
szép virágom, csak most egyszer partot üssünk!
Aludt-e Zulejka, béke lakott-e esze rejtekében vagy félelem, nem volt
arra idő, hogy kérdezzék, vagy magától vallja. Sorsáról döntött, amikor Kizilbas madárkalitkájából kirepült. A madárnak az aranyból való kalitka is bör39

tön. Hogy is képzelte azt az ördögeszű perzsa, hogy Zulejkát simán odaliszkká
teheti.
Hanem ahogy az ég csillagai ritkulni kezdtek, kávészínű vizeket látnak
menekvő hajósaink maguk alatt.
— Duna a tengerben, Deli fiam! Közel a part!
A nagy gályát sem látom, nem láthatom a ködök rongyain át.
Hanem, hogy így végét járó türelmükben szemükben az óhajtott Duna
partját keresgélik, váratlanul előtűnik három lehorgonyzott karakol hajó, amin
szétvetett lábakkal állnak százig való ölni kész határőr katonák és mozdulatlan, lándzsalövő szemekkel néznek Deli hajójára. Egy rándítás a kormányrúdon,
ostordurrantás a szamarakon, Deli éles kanyarral kerüli el őket. Az őrség az
éj folyamán bizonyára csöndes csónakokkal Deliék elé menve fürkészte ki útvonalukat. Csapdát állítottak, hogy abba Deliék beleessenek. De a katonák,
ahogy meglátták a menyétke módra elsikló járásukat, hallatlan haragra lobbantak, s csónakba ugrálva, utánuk eredtek. Tengerszél uraság meg éppen
rokonozni indult Duna-asszonyság deltás otthonába, vitte Deli hajóját a borzasan taréjozó hullámok hátán, míg az őrség csónakjait mind fölborigatta. A legénység kardjába, s egymásba kapaszkodva kereste a menekülés útját.
A ködökbe rejtőző Duna szirtes partjai közel lehettek már, a löszfalban
lakó partifecskék ott villódznak Deliék körül.
— Itt a part! — kurjantott baba Trombitás, miközben evezőlapáttal veri
a hajóoldalba kapaszkodó őrkatonák kezét. — Delikém, ereszd vízre csónakunkat, száz karcsapásra a part! Meneküljetek, éljetek boldogan! Én már összeadtalak benneteket! Éljetek boldogan!
Deli a vízen imbolygó csónakból, ahogy Zulejkát lemarékolta a hajó horpaszáról, látta baba Trombitás szálfa termetét felmagasodni, a nevető Murádkát vállai fölé emelni. Murádkát, kinek haja szála sem görbülhet, nyakába
ültette, s maga megadón nézett szemébe a körülötte álló handzsáros katonáknak. Az őrség nagy örömében és riadalmában a két továbbmenekülővel nem
is gondolt. A jutalom Murádkához kötötte érdeklődésüket.
Deli kézen fogott Zulejkájával a löszfal tetejéről néz a folyóvízre, s immár
öldöklő csatát lát a kis hajó fedélzetén. Murádka, mint a maga súlyával azonos
aranyrög, minden katona becsvágyának közepe. Ki találta meg, ki őrizte meg,
ki adja a szultáni nagyapa kezére? Volt a handzsároknak dolga. Szúrd, vágd,
nem apád! Potyog a gyöngébbje, potyog a lustája az alul örvényedő vízbe.
Mintha csak baba Trombitásnak akarának módot adni a szökésre, aki, míg
százan civódnak, úszó mozdulattal dobja magát a part felőli oldal vizébe, s kéthárom karcsapással úszik. Ám nyilak röppennek utána és a mindent elnyelő
Duna örökre magába fogadja.
Drága, drága baba Trombitásom, szavad nyomán megyek szép SzegeBin
szülővárosodba. Hová is mehetnénk Zulejkával máshová?
Futottunk a delta ingoványos ösvényein, ahogy csak lábunktól tellett.
Futottunk zöldes állóvizekre zuhant faderekakon, öreg tölgyek sátorgyökerei
között és házépítő hódok púpos falucskáinak tetején. Megriadtunk cserregő
szarkák ránk kiáltó rikácsolásától, megpihentünk békés hangú balkáni galambok turbékolásától. Erőt nekem sietős futásunkban Zulejka szó nélküli velemszökése adott. És mennyi beszélnivalónk lenne. De szóhoz nem jutunk.
Este fölváltva pihenünk. A vad labancokkal, mocsári csúszókkal teli "táj
hideg ágyat kínál meleg testünknek. Míg fa tövén szunnyad szépséges Zulejkám, kerengélek körülötte, kígyókat, békákat hessegetve. Megyünk a csillagok
mutatta úton. Azt tartottam, ha baba Trombitás nevét kiejtem, minden kaput
kinyitnak előttünk Szegedin városában.
— Hiszen köszönni sem tudunk neki — tett ellenvéleményt Zulejka.
— Dehogynem! Kétszáz átvirrasztott éjszakán magyarul tanultam baba
Trombitástól. Titokban arra készültem, ha életünk fonala egybesodródik, me40

nekülnünk kell. Úszta Kizilbas engem a száznációjú iszlám országaiban a föld
alól is előkapartat érted. Mi nem élhetünk másutt Engürisztánon kívül. Én
nem csak nyelvükből tudok ezerig való szavakat, de tudom Császár Katát,
Kata malmait a Tisza vizén.
Császár Kata pedig nem más, mint Bajezid szultán nyolcvanöt évvel ezelőtt
megvakított öccsének Szegeden született lánya. Hogy kerültek oda, ezt akarja
kérdezni Zulejka?
A szultánok ivadékai közül mindig a legidősebb fiú a trón várományosa.
A többi fiúnak bele kell ebbe nyugodni, hisz az emírség se éppen kutyának
való élet. Már asztaloslegényi szemmel rátekintve az általam csöppet sem irigyelt sorsukra. A trónust öröklő legidősebb fiú pedig természetesen féltvén
trónkövetésre bármikor kapható kis testvéreitől a hatalmat, igyekszik ártalmatlanná tenni azokat. Ami fontos, mert a szultánokkal ellenséges szomszéd
hatalmak szeretnék ám a trónkövetelőkkel szövetséget kötni. Ezért a hatalomvágyó emírfiakat, szóval a szultánivadékokat az elsőszülött fiúnak idejében
ártalmatlanná kell tennie, szépen-e vagy csúnyán, mindig az adottság dolga. ^
Ha szép szerével egyeznek, pénzben, vagyonkában, megúszhatják a testvérek
kisujjuk elvesztésével, így alkalmatlanná válva az uralkodásra, mert a Korán
parancsa szerint testi fogyatékos oda nem ülhet. Ha húzódozik a trónra vágyó
öcsiké, akár a két kezét is levágják, vagy kiszedhetik a szemét, s mehet az
illető panaszra magához az egyigaz istenhez.
Ennek a már nem éppen fiatal Császár Katának az édesatyja is ezt a
pályát írta le életében. Hogy ne kacsinthasson a magasságos trónra, hát a
nézőkéjét valami finom udvari szemkíszedő tudós kitolta, ahogy a császári
családokkal való megkülönböztetett bánásmód megköveteli.
Bánatában-e, vagy szeme világának elvesztése után egész életének elvesztéséért való aggodalmában kéredzkedett be Engürüsztánba. Régen, még a
törökverő Hunyadi János idejében. Hunyadi úgy fogadta, ahogy főrangúakat
fogadni szokás, kik menedékjogot kérnek. A városban palotás házat, a város
környékén több falut és földeket adott neki. Az ellenséges udvar száműzöttjeit
szövetségesül vállalni, mindig is elsőrendű feladata az uralkodóknak. Régen
tudják, hogy az ellenségük ellensége a barátjuk. Noha, a jó török szólásmondások szerint ugyan egy kutyaugatásért az elindult karaván vissza nem fordul,
tehát attól Bajezit szultán nem ijedezett, hogy vak szultáni öccse Magyarországra települt, mivel ő is tudta, hogy egy szál virág Magyarországnak sem
hozhat tavaszt, ahogy egy felhő telet nem jelent Törökországnak.
Külön nem is vicsorította fogát ezért a magyarokra, hogy befogadták a
vak trónkövetelőt, s nem mozgósította hadait, nem sütögette hiába puskaporát,
hiszen egy kenyérért kemencét nem fűtenek sehol!
Császár Kata, Bajezit szultán unokahúga, Szegeden él a Péterváradi utcán.
S abba vethetjük most reményünk horgonyát.
— Nem csupán azért meséled ilyen részletesen Császár Kata sorsát, hogy
félő figyelmem eltereld a kígyós éjszakai mocsárvizek rémeitől?
— Azért is, meg amazért is, tudd, kinél esszük majd kenyerünket.
Harmadnapra, estefelé, ahogy kiszálltunk Murádka hajójából, s a tengert,
baba Trombitás jeltelen temetőjét magunk mögött hagytuk, már úgy álltunk
őrséget egymás fölött, a nagy hegyek lábainál, hogy nem lehettünk tőle távolabb, egynapi járóföldre. Ott is éjszakáztunk. Eddig emberrel a kusza tájékon
nem találkoztunk. Fölfújt birkabőreinken átúsztattunk a Pruton és Szereten, s
megközelítettük az égig érő, vadsörényű hegyeket, rajta a török határvonalakat. Tudtam, mögötte fakad a Maros, amely sók kunkori kacskaringókon kanyarodva sétál lefelé, egyenesen Szeged városának, ott is a túlparton levő
Császár Kata vízimalma ajtójának.
Ahogy ott járom őrségsétámat, egy pillanatra sem engedve, hogy az álom
csali tündérei pilláimba csimpaszkodjanak, ezer veszély leshet még ránk, tán
41

éppen boldogulásunk közeli kapuja előtt, hát hessenek az álmok! Meresztgetem
szemem, a meghágni való, sötétbe bújt hegy vonalait kémlelve, s látom, fölgyulladnak a hírjelző fáklyák, miként pár nappal ezelőtt a tengerparton, s imbolyognak, végigfut csillogásuk a hegygerincen, ahogy aranylánc szemein táncol a napfény.
A Hiszári várból szökött Deli haramia Zulejka rabszolganővel, útban van
Engürüsztán határai felé. Élve vagy holtan . . .
Nem tudom olvasni, de ha tudnám sem mondanám Zulejkának, csak képzelem, hogy értünk adhatják az éjszakai híreiket a morcos képű, hegygerincen
lakó határőr katonák. És a fülemmel is hallani szeretném a távoli fáklyák szavát, amikor csörren a fák avarja, s hegyes sipkás fiú áll elém, arca világos,
akár a telihold. Meg se rebbenhetek tőle, szelídség sugárzik képéről. Törökül
szól, s közvetlenül, mintha csak most hagytuk volna abba a beszédet. Szó
szót nyit.
— Én is odatartok ám, — ajánlkozik kisfiús törleszkedéssel.
— Honnét tudod, hogy mi hova?
— Amikor jöttetek fölfelé a deltából, én mentem lefelé bátyáimhoz. Láttalak titeket. Bátyáim lent őrzik az uraság kondáit a fertőkben. Tavasszal kihajtják, téli fagyosokon be. Én hordom utánuk hetenként a tisztát. Láttam óvatos
vándorlástokat, hogy felénk ballagdáltok, tudtam, hogy visszafordultomban
utolérlek, elkísérlek benneteket.
— Pihenj le kicsit, jó fiú, s reggel folytathatjuk utunkat!
— Jobb lenne még ma fölérni a havasokba. Én jobban érzem magam a
hegyen, mint a bizonytalan laposban.
— Veszélyek lesnének ránk?
Válaszul csak biccentett óriás sipkájával a fiú, s a kezében levő leveles
gallyal suhogtatott.
— Medvék és farkasok. Lándzsások, kardosok járják a hegyeket, úgy éjjel,
mint nappal. De azért jobb az éjszakai járás. Ilyenkor mindenki maga dolgát
teszi. Őrség alszik, csikasz, medve vadászik. Mi is haladhatunk. Én elöl, ti
utánam.
Ahogy ránk reggeledik, havas erdők között járunk, ahogy ránk esteledik,
ereszkedünk lefelé mi is, mint hegyi patakok, ugrándozva, kövekről kövekre.
Víz mellett állunk, ahol akkora tűz ég, a völgy fái rőt fényében fürödöznek.
Legénykém sipkáját levéve áll" elő, úgy köszön.
— Szerencsés jó estét, testvéri bátyáim, szolgálhatunk-e szerényke erőinkkel?
A szó magyarul pereg, s hangosan, de a bátyák hátra se néznek a beszélőre. Csak az a nagyon magasságos eget lakó Allah tudhatja titkait a hegyi
emberek fülének, szemének. Nem láttak bennünket, de tudták jöttünket. Vagy
nekik szóltak tán a hegygerincen végig futó fáklyafények üzenetei? Beláttak
tán a bennünket rejtő lombkoronák sátrai alá, hallhatták tán ötven tevealvásnyi útról lépteink zaját? Mókusok postázzák-e kilétünket? Nem neszelnek jöttünkre, nem válaszolnak testvéri öccsük süveglevett köszöngetésére. Nagy darab szalonnákat, húsféléket forgatnak nyárson, amit oly gonddal néznek, úgy
tűnik, a világon egyébre figyelmet nem is vetnek. A sercegő zsírt lyukacsos
kenyerükbe csurgatják, nagy módját megadva, falatoznak belőle.
A mi kalauzunk sem zavartatja magát. Rönköt kínál, hogy üljünk le, tarisznyát bont, nyársat farag, süt-főz, de annyit, egy egész határőrségnek elég
lenne. Megesszük a vacsorát, iszunk is rája a forrásból, és ahogy töröljük
szemünket, szánkat, megszólal a tűznél ülők társaságából való gazda.
— Ti is?
— Mivel igen, hát úgy.
— S mire?
— Menésre.
42

— S merre?
— Ahová a Maros.
— A Maros eljár a Tiszába, onnét meg a Dunába, onnét a Fekete-tengerbe,
onnét a Márványba. Onnét a Földközibe.
— Beszédes vagy, bátyám, s igazat is mondassz, de hát az én két malomkötő legénycimborám Szegedig utazna Császár Kata asszony kívánatára.
— Honnét tudják, hogy néki eresztjük ezt a három tutajt?.
— Ó, hát Kata anyó híre, műveskedése eljutott Bagdadba, megfordult
Brusszában, visszhangzott Sztambulban, hogyne tudnák kívánságát az odafigyelő alattvalók.
— Akkor jól köszöntöttétek ránk a szerencsés jó estét, mivel szerencsétek
van. Az első hajnali világossággal elkötjük tutajunkat, azután hóha Maros,
hóha Tisza, legyühózunk Szeged partjaira.
— Ráférünk-e?
— Sok jó elfér kis helyen, mivelhogy kevés van belőle — mondja a tutajgazda. Máris beszállhattok, enyhébb ott az éjszaka a szélárnyékos kajibában.
— Adok útipénzt is, nem kívánom köszönömért a fáradságot — nyúlt szerényen Deli derékszíjára varrott pénztartójába.
— Jó lesz az a végén is, ha majd rászolgáltunk a bizodalomra!
— Hanem lassan ezt a török gúnyát, Alvincen letenni ám! Mostanában
Magyarországon nem szeretik a törököket, tudjátok bizonyosan!
— De hát le nem tagadhatom — hökkent meg Deli egy pillanatra. — Török
vagyok!
— Na, hiszen egy kicsit én is. Egyik nagyapám bolgár, másik tót, anyám
török, apám magyar. És bár dicsekedni kár lenne. Ne tagadd meg magad, mindig az legyél, ami a falu! Kivagyisággal, ruházattal minek ellenséget szerezni?
Nem abból élsz, hogy mi nyelvű családban születtél, hanem, hogy mire! Tudsz-e
hasznosan cselekedni vagy csak fölnőttél, mint a dudva, amit a disznó is csak
,ímmel-ámmal fal föl. Így ám, molnár uraim. Szóval molnár vagy, és az öcséd
is az? — tekintett a tutajos gazda Zulejkára.
— Molnár vagyok, de Zulejka nem az öcsém, a feleségem.
A gazda a csudálkozástól akkorát, füttyentett, hogy a völgy kétszer is
visszalökte hangját. A tűz körül eddig pisszenés nélkül ülő tutajos legények
csettintgetni kezdtek, s fölélénkülve tapogatták tekintetükkel a virágtermetű
Zulejka alakját. Hanem a gazda lekussolta őket.
— Egy szót se! Nektek tán nem volt anyátok?! Vasvillákkal szedtek el
bennőtöket valami vadállat alól?
Jaj, lett akkora csönd, a tűzön égő szurkos fenyő apró zizzenetei ágyúszóvá
erősödtek.
S ezzel a csönddel ereszkedtünk lefelé Szegednek. Alvincen Zulejkának
bokáig érő ruhát, fejére fehér gyapjúkalapot vettünk, melynek pántlikáit a
marosi szelek cirógatták. Szép, tajtékos partok között utaztunk.
Jaj, az a két hét! Nem felejtődik el soha! Majd talán, ha baba Trombitás
sorsára jutunk. Minek is feszegetni. Azt hagyjuk utoljára. Az elmúlást. Most
kezdjük az életünket!
Naphosszat kint ülünk a sleppen, kedvünk csikómód fickándoz. Magyarszóra tanításunkkal a barátunkká vált tutajos legények buzgólkodnak.
— Császár Katát pedig úgy kell üdvözölni, „Kedves öreganyánk"! — Na,
mondjátok utánunk!
— Kedvüs üröganánk!
A tutajosok fullákoltak a nevetéstől.
— Mit csúfolódtok, mondok én nektek törökül olyan szavakat, amitől
megdagad a nyelvetek, nem tudjátok utánam mondani.
Arra sor nem került, mert a tutajos gazda Szeged látásától rikkantott
akkorát, a slepp is megbillent alattunk, ahogy a Maros kitorkollott világosabb
43

vizeivel a széles Tisza nyugalmas tükrére. Előttünk ragyogott a vár csipkézetes
falazata, fogai közé szorított ágyúkkal, a folyóban ácsorgó hatalmas rondellájával. A vár lábánál lusta vízimalmok kicsi'játékszereknek látszódtak csupán,,
ahogy alulcsapós kerekeikkel a júliusi melegtől lustán forogtak egyet-egyet, &
a visszacsurgó víz csillogott lapátjukon. A partokon széltől hajtott malmok
legyezték magukat, őket is ájulttá tette a hőség.
A vár előtti vízfolyás közelében fekete tetejű régi malom hajózatán állt
mozdulatlanul egy nagydarab asszonyszemély. Keze ernyőként szeme f ö l é
illesztve. Messziről való jöttünket nézheti. Tán Marosfőtől való indulásunkat
is látta. Ahogy a malomjárónál megáll tutajunk, kalaplengetve üdvözöljük a
fekete ruhás asszonyt, aki nem más, mint a vak szultánfi lánya, a híres, n e v e zetes Császár Kata maga.
Jöttünket olyan természetesnek vette, hogy mindjárt énekkel válaszolt
köszönésünkre.
„Hej molnárom,
molnárom,
lisztlopó molnárom,
őröld meg a búzám,
daráld meg az árpám,
hej, molnárom,
molnárom
van még otthon vagy három ..."
A szigorú Kizilbas keze alatt pallérozott gondolatomban az villant meg, h o g y
a vénasszony bizonyára fölöntött a garatra, az beszél belőle, vagy örökké b o londos, vagy az öröm mondatja ezt vele. De hamarosan föloldódott gyanakvásom, hiszen Zulejkát a hóna alá fogva bevezette a malomház lakrészébe. Velem
úgy bánt, mint akivel régen szerződést kötött.
A malmon látszik, hogy asszony gazdája van. A lapátkerék fűzfavesszővel
kötözött kovácsolás helyett, és a fazsindelyes tető hiányait zsúpszalmával pótolta valami avatatlan kéz. És nagy zakatolva forgolódik a kődob, forró parasztlisztet csurgat, azt is hitvány lustasággal. Mutatja, hogy kopottak a kövek. Meg
is bizsergett rögvest mind a két tenyerem egy kis igazi jó munkácska után.
Otthon éreztem magam. Követ kellene vágni, de a vágókalapács nyele törött.
Veszem a szekercét, hogy fogódzót faragjak belé.
Akármihoz nyúlok, panaszkodik, más szerszám segedelme után sír. Hol i s
kezdjem? Az elején! Minden ott kezdődik.
Reggelire megvágom a követ, ereszti a dercét, alig győzöm zsákkal. Délre
megzsindelyezem a tetőt, a Tisza be nem folyna rajta.
Estére kelvén, még búcsú sugárainál a napnak frissen faragott nagygerendámba vésem hazaérkezésünk dátumát: Szegedin, 1521. július 15.

44

TORNAI

JÓZSEF

Veres Péter-énekek
19. ÉS VOLT, HOGY NEM SZÓLTÁL HOZZÁNK
És volt, hogy nem szóltál
hozzánk,
mikor beszélned kellett
volna,
azokban az
években,
az elsüllyesztett
időkben,
csak úszkáltál a roncsok
körül,
csizmás
hal,
szétmázolt
bajszú hal,
kerülgetted
az ártatlanul
megfullasztották
arcát,
a rothadó ablakokon
kifordulót,
szemeket és ajkakat
keményen
összehúzott
szemmel,
mintha nem is te volnál.
Ha akkor a csizmádat odavágtad
volna,
bajuszodat
bemázolod
vörösre,
hadd vigyorogjon
a roncsok
repedés-szája,
hadd vesse föl a gázbuborékos
röhögés
az egész hínáros
iszapot,
jaj, hadd csurogjon ránk
feketén
a nap
gyerek-arca!
23. DE TE ELMENTÉL
Asszonyok
kara
Férfiak kara
Asszonyok
kara
Férfiak kara
Asszonyok
kara
Férfiak
kara

De te
elmentél.
Mikor sötét van és a tűz is
szólnunk kellene
hozzád.
De te
elmentél
Mikor félünk meggyökérzett
a szélben.
De te
elmentél.
Mindig szükségünk
volt
a kézfogásod
vérütésére.

füstöl,
szó néll

Asszonyok
kara
Férfiak kara
Asszonyok
kara
Férfiak kara

Asszonyok
kara
Férfiak kara
Asszonyok
kara
Férfiak kara
Asszonyok
kara
Férfiak kara

Asszonyok
kara
Férfiak kara
Asszonyok
kara
Férfiak kara

Asszonyok

kara

De te elmentél.
Jól láttad, kiben mi robban,
elválasztottad
a
szerényeket,
a
ravaszokat.
De te elmentél.
Mikor nem tudtuk, mit
tegyünk,
mert két rossz között
kellett
átmennünk
elevenen,
te vittél
agyag-csizmádban.
De te elmentél.
Emlékszem,
hogy
vigasztaltál,
mikor nagyon keserű
volt
nyelvünkön
a világ.
De te elmentél.
Fölmentünk
hozzád a hegyre,
hontalanok,
gyümölcstelenek.
De te elmentél.
Még a legrosszabb napokon is
volt valaki, aki a mienk,
aki gazdája minden
utcának,
gyereknek,
fölismerésnek.
De te elmentél.
Osszál szét minden
igazságot,
osszál szét minden
emléket,
osszál szét
minket!
De te
elmentél.
Hogy gondolod, hogy magunkra
hagysz,
hogy gondolod, hogy nem tévedünk
el,
nem fázunk
homlokod
cserénytüze
nélkül?
De te
elmentél.

26. EGYSZER A TISZÁHOZ MENTEM
Egyszer a Tiszához
mentem,
vonaton, háború után,
hidat építettek
a katonák
félmeztelenül,
égő bőrrel.
Te álldogáltál,
fokosoddal
mutogatva,
beszélgetve.
Bámészkodtam
a sárga, elaludt víz
partján,
figyeltem a nagy-repedéses
földet,
a levelet-hullató
fűzfa-bálványokat.
Ott aludtam egy barlang-ablakú
éjszaka, hőségtől
tántorogva,
kiültem a ház fehér fala mögé,
néztem a híd
fenyőfa-pilléreit.

kis

házban,

A katonák már nem voltak ott,
csak a Tisza csattant föl néha,
mintha te vernéd sárga, lusta vizét
az öklöddel.
27. ÖSSZEVISSZA DOBÁLOM
összevissza
dobálom
dolgaimat a szobában,
nem tudom, mit
keresek,
nem tudom, miért nem mosdok,
borotválkozom,
ha elmegyek
hazulról,
nem tudom, miért hagyom
benne
a kulcsot a zárban
és mikor
visszajövök,
nem tudom, miért fekszem,
fekszem
az ablak légymocskait
vizsgálva,
nem tudom, mi keveri össze
érzéseimet,
mozdulataimat,
nem tudom, miért látlak egész nap
ott a kapuban, mikor utoljára köszöntem el tőled
és te csak álltál, álltál
a hegyes, vasnyelvű fák közt
csizmásan, fehér
bajusszal.

TÁNDORI

DEZSŐ

Négy „romantikus" szonett
SZONETT FRANCÉ PRESERENNEK

(1800—1849, Ljubljana)
Könnyű annak, aki már visszalátszik!
könnyen beszél, s olcsó árat fizet
e könnyű beszédért; ezt: nem lehet
beszélnie .. . rögök néma szobáit
egymásbanyitják
neki; ott a m á s i k :
ugyanaz! ott már oly
készségesek
testnek-se-testek,
szívnek-se-szivék,
készek: vele? nélküle?
egybeásít
a válasz. Ha ott álmodik az ember
— mert ott: ember lehet! már nem a „talpán",
és nem „költő" és nem „gondolkodó"! —,
47

ha ott á l m o d i k : zsémbel — mért pihent
el?
csak úgy! csak úgy!! de éber lenne .. . alván;
Vagy könnyen hiszi el, hogy nem v a l ó ?

H O M M A G E II. — K Á L N O K Y L Á S Z L Ó N A K

Aztán a múlt mindig jól alakul.
Az lesz belőle, ami
lehetett
volna, amit az ember
szeretett
volna — s szeret, csak nem
nyugtalanul,
mert ott semmi se üthet ki balul,
semmi se olyan
túlrészletezett,
mindig mindennek
végét
vetheted,
semmi nem nyers és semmi nem
avul.
Mint egy jéggéfagyott
állóbüfében,
úgy jár-kelhetsz,
akár egyhelyben
állva:
hökkenni sincs min, megörvendni
sincs
min.
Mint az a szárnya-zsebredugta
pingvin
a könyvborítón:
itt
akármiképpen
süthet a nap! neki már ott az árnya.

TÉLI-NYÁRI REGE
(„Magányos Fenyő Koala Menedék", Brisbane/Queensland)
„ ... bútoraink csontjában
megremeg
örök lelke medvés
rengetegeknek."
(Jékely Zoltán)

Mannaerdőnk
tele van
koalákkal,1
azért nem igen hívunk oda
senkit.2
Mert ők „ezt jelenlik meg azt
jelentik";
s mutatkozni
a mackó, szembe, átall,
annak meg nincs sok értelme,
ha háttal,
tapintatosan
— sandítva! — tekintik.
Ezért, hogy gazdáik inkább
leintik,
ha-ki jelentkezik
jó
szándokával.

Kiket elődeink
kipusztítottak:
ők lelnek itt — nálunk — (sovány)
Éldegélünk,
halálra
halogatva,
és visszalátszunk
néhány
Ezért, hogy kettős-létünk
Meg sokat kártyázgatunk

vigaszra.

ily
barátban.
nem
nyitottabb
is
vidáman,4

1. Ez kb. azt jelenti: minden úgy részletes, ahogy, és épp az észlelésével rombolja össze az észlelő az észlelendőt; inkább mesélek. 2. Ellenkezőleg: „A szelíd
koalamedvéket karunkra vehetjük" stb. (Polyglott-útikönyv,
Ausztrália.) 3. Dehogynem! Már az ilyen versekkel is. 4. Kulcsszó; szükségesek azonban a versben jelzett
feltételek; hogy egyáltalán bármi is zárva legyen.

„Most el fogok temetni egy kazettát,
kinccsel teli
emlék-iskátulyát;
(Az ember éltében annyit temet, hát
temessen el néhány kedves kutyát,
melyek imént még kezét nyalogatták —)
(Jékely Zoltán)
Egy komoly-mellényes
koala-medvém
— („egyik") legjobb barátom már öt éve!
sok fontosabb
teendőt
félretéve
elolvasott
(ha már é n ú g y szeretném!)

—

egy Verset, melyet egy Költő,
temetvén
egy kiskutyát,
az
emlékezetére
— vagy még-még
inkább neki! — föld
fölébe
hajolva írt;
iskátulya-helyeztén.
S hogy elolvasta, szeme könnybe
lábadt
volna, ha n e m olyan mackós anyag.
Jelzett így is: „Erről most ne
beszéljünk."
S hallgattunk.
(Ő: „Kél barát halogat."
„Ki tudja, hátha mégis lész kijárat"
— így én — „abból, hogy most mindketten

élünk.")

f

4 Tiszatáj

40

RÓZSA

ENDRE

Alapkőletétel — feliratos téglák
1. A HÁBORÚBÓL ÉRKEZŐ
Tűzmarta falak közé lép
önnön
kiégett
emlékezetébe.

be:

Tipor burjánzó
hamugyomot,
egy nyomot
keres,
mit nem ő hagyott.
Fölé, alá, elé, mögé
füstölgő tátongás mar.
— A légüres csönd árkot ás
Gödör száj ökrend:
üszökkútkáva
lökött falatra emlékszik

az

köré.

árva.

Már maga is, mint foga-vert
idő,
odúként bújna meg a fákban,
porlana pudvaként, de zöld haja kinő.
Tönkre feketít, ami így
kizöldít.
Elkeveredve
mások
életével,
önmaga fölé
rétegződik.
Egy rokon mozdulat
lenyomatát
bányászná ki a szél
táróiban,
kőszenet kutat — s fejti a palát.
Hiszen minden elkésve
megtalált
embei taglejtés
beomlik,
őt temeti
alább.
X-ben és keresztben leroggyant
gerendák
dúcolnak alá
egy ajtótlan és tetőtlen
legendát.
2. IN MEMÓRIÁM S. J.
(Egy Voronyezst megjárt kőműves emlékének)
Ölthetnek-e
össze sávokban
havas
távolságot
támolygó lábnyomok, foszló
véraláfutások?

felfeslő
cikcakk-cérnák,

Sodró ég zátonya, kilőtt tank
jövőhomokbucka!
Gazdátlan az idő: dúlt síkság
pereg egy
kupacba.

kőszirtje,
közepén

— Lophatsz-e,
kőműves, csontodhoz
körömholdzománcot
?
S újjáépítőnek,
ami rég
kijárna:
ön-mentsvárnyi
sáncot?

cementet,

„— Bordám szintjein majd, ha földbe
valami
megépül:
hajlongnak a nyűvek házukat
emelni,
deszkaállvány
nélkül!"
A romhalmaz arcból meztelen
tekintet:
gerenda mered ki.
Ráncai árkában fagyott
könny-tetemek.
Ki segít
temetni?

letesznek,

BOKOR

LÁSZLÓ

A negyedik József Attila-kötet, fogadtatása
A „DÖNTSD A TŐKÉT, NE SÍRÁNKOZZ" KRITIKÁI 1931—32

A teljes kritikai és híranyag, a csorbítatlan információs érték létrehozása vezetett, mint szerkesztőt, abban a gyűjteményben, amely az Akadémiai Kiadónál jelenik meg.
Több mint kilencszáz cikk József Attiláról a felszabadulásig: esszék, kritikák,
nyilatkozatok, hírek, versek, antológiák, lexikonok adatai, barátok és riválisok, értők
és értetlenek írásai. Mit emeljek ki belőle a Tiszatáj számára — egy olyan folyóiratnak, amely maga is kötelező erejű József Attila-hagyományt teremtett a korszerű, tényfeltáró megközelítésben —, hogy még a bemutatásban se torzítsak, s egy
cseppben mutassam meg a korabeli hazai kritika belvizeit?
Egyetlen kötet, a negyedik kritikai visszhangját választottam. Nem azért, mintha
ezt tartanám a legjobbnak, hanem praktikus okokból: erről jelent meg a legkevesebb kritika, s így viszonylag kis terjedelemben is jól reprezentálja a diakron-szimultán összképet, amelynek József. Attila művészetén minősülő irányzatait Agárdi
Péter bemutatta. (Tiszatáj, 1975. 3. 4.)
„Megint Keletről hajoltak a fák" — írta a válság éveiről Németh László, s a
nagy politikai szél nemcsak a fiatal, de már érett költő hangját tette nyíltabban
politikussá, még korábbi expresszionista-aktivista kísérleteit, a Kalevala-élményt is
ennek szolgálatába állítva, hanem kiélezte a kritika hangját is, vagy-vagy döntéseket követelt, s ha „vöröslő éneket" hallott, kíméletlenül levágta, mégcsak meg sem
kísérelte a tehetség árnyalatait érzékeltetni. Vagy velünk vagy, vagy ellenségeink
között, a képzelt barrikád túlsó oldalán — ez az alapállás még az ízléstelenség vádjával minősítő kritikai megjegyzések mögött is jól kivehető. Az itt következő tizenhárom kritikában, glosszában, rövid ismertetésben alig akad öt, amelyik művészi
szempontból közelítené meg a költő teljesítményét. „A formája vers, de belül tízszer
is előfordul benne ez a szó, hogy tőke (Kapital), ami bizony nem a legköltőibb ihletforrás" — írja Zolnai Béla, a szóhangulat árnyalatait semlegesebb szövegen kitűnően
érző professzor. „Különben tehetséges", „igazi poéta is lehetne" — írja a Budapesti
Hírlap kritikusa, de káromkodik és naturalista, sőt „Moszkva guruló aranyára pályázik". Kritikája végén felhívja az ügyészség figyelmét a kötetre, amelyet — ó tájékozatlan túlbuzgóság! — időközben már elkoboztak. „Egyébként nem tehetségtelen"
— kezdi a Magyar Szemle kritikusa, hogy aztán programverssel, rímelő vezércikkel,
kommunista forradalomra szóló lázítással minősítve, még az irodalmi kritika köréből is kitessékelje a kötetet.
A politikai indulat nem fér meg a költészettel, tönkreteszi a tehetséget — vallja
a jobboldali, konzervatív kritika. De politikán ők nem azt értették, amit egy demokratikusan valamennyire iskolázott kritikus érthet, hanem az 1921. III. tc-et, az
osztályrend elleni izgatást, mélyről jövő, alaktalan és elfogadhatatlan indulatot.
A legfurcsább ebből a szempontból a Magyarság kritikusának, Bodor Aladárnak a
véleménye, aki „ . . . lehiggadatlan, csatakosan belekeveredő fasiszta szólamok mutáló
52

gikszereivel..." teltnek érzi a verseket. Manapság már nehéz érzékeltetni az esztétikai értéket ennyire semmibevevő elfogultságot, különleges eszmei-politikai tájékozatlanságot: a kritikus nem képes különbséget tenni a fasiszta antikapitalista demagógia és a kommunista, nyíltan osztályharcos szemléletű József Attila egyszerre
tudatos és ösztönös, mélyről jövő, népi ihletésű antikapitalizmusa közt. (A német
kritikában még érthető lett volna ez a tévedés, hiszen a kortársak ezekben az években lehettek tanúi a korábban expresszionista ihletésű proletárköltők, a szociáldemokrata és kommunista Barthel, Brögel, Lersch stb. nemzeti szocialista pálfordulásának.)
A félreértés, meg nem értés, gyanú és elutasítás szoros köre még nem zárul be.
A Sarló és Kalapács proletkultos platformjának kispolgári, fasiszta jelzőit legalább
az magyarázza, hogy József Attilát a nemzeti radikális Előőrshöz tartozónak vélik.
Ha volna valamilyen történeti-strukturalista szemantikánk, talán érzékeltetni lehetne,
ki mit értett, milyen pártállásról a hazai „fasizmus táborán". A tragikus azonban az,
hogy a platformtervezetnek ez a minősítése akkor jelent meg, amikor már József
Attila túlhaladta az Előőrs kérdésfeltevéseit, szervezetileg is az illegális párthoz
tartozott s az ügyészség elkoboztatta kötetét.
A frontok gyorsan változtak és vagy velünk, vagy ellenünk, még a hazai ellenzéki táboron belül is, így teszi fel a kor a maga parancsát. Féja Géza — aki egy
évvel korábban még elismerően írt előző kötetéről — most azért nevezi „szélkakasköltőnek", mert otthagyta Bajcsy-Zsilinszky időközben párttá szerveződött irodalmi
táborát, hetilapját. (Vö. Féja Géza „Kései sirató"-ját és az én „József Attila-dubiózák" című cikkemet a Kortárs 1975. májusi számában.) Szemére hányja, hogy átírta
az Előőrsben megjelent verseit, még a Babits-pamflet is a rovására kerül, noha
korábban hasonló hévvel támadták együtt a Magyar Szemlét, a Nyugatot és Babitsot.
Kiválását dezertálásnak fogja föl, forradalmi verseit tartja legrosszabbaknak, s még
övön alul is megüti gyanújával: azért „furakodott be" a marxista forradalmárok
közé, hogy verseivel lejárassa a forradalmat.
De a kor szövevénye még ennél is sűrűbb. A nemzeti radikális Féja cikke nem
csupán József Attilát veszi célba, hanem a Népszavát, a szociáldemokratákat is.
A platformtervezetben József Attilával említett Simon Andor, korábban a bécsi
avantgardhoz tartozó költő „jobboldalivá", „nemzeti radikálissá" írta át a Népszavában megjelent néhány versét. Ezt tette szóvá, mint korjelenséget a Népszava névtelen glosszája: „Lobogó hajzat, nagy szavak, makacs és konok föltűnni akarás s
amit akartok. Költő. Magyar költő. Teng-leng, amerre a szél fújja. S a szél iránya
gyakran változik. Hiába keresed valamilyen világnézet talajába eresztett gyökereit.
A széllel vándorol. Egyszer a mi ajtónkon kopogtat s akkor a munkásokért lobog.
Máskor a jobbszélen kuncsorog s akkor Marxot reggelizik ötért, ö t pengőért. Hat
pengőért. Tíz pengőért. Csak penegjen. S ha peneg, cseneg a rím, vagy zakatol a
ritmustalanság.
Azt még meg lehet érteni, hogy élni akar s ott keresi a gyéren csörgedező pengőket, ahol közelükbe férhet. De a költői mivolthoz hozzátartoznék valamelyes írói öntudat is. Némi g e r i n c . . . Amely úgy rendeli, hogy ha árulja az írásait, iparkodik
nem árulni a világnézetét, írói hitvallását, politikai fölfogását."
Az ellenzéki táboron belül nincs egymás iránti eszmei lojalitás, de még taktikai
megfontolás sem, a hathatósabb közös fellépés érdekében.
A politika nem válhat költészetté, ha igen, kívül rekeszti magát az irodalmon —
vallotta a militáns jobboldali kritika. Ezzel a véglettel a hazai marxista kommunista
kritika felveszi a harcot, olyan módon, hogy az ellenkező végletté változtatja. Gergely
Sándor közelről ismerte József Attilát, egyengette az útját a Kékmadárnál, a miskolci hírlapoknál. A Korunkban megjelent kritikájában megértő, jóakaratú és fölényes bírálója a költőnek. „Prakticista szektarianizmusa" bosszúra szomjas forradalmi romanticizmusából következett. Gergely az objektív valóság mozgására mit
sem ügyelve, saját forradalmi vágyait tekinti valóságnak, ennek voluntarisztikus,
„hasznos" szolgálatát, akár a költészet feláldozásával is. A proletárköltészet osztály53

harcos nyílt propaganda, vallja az akkoriban nálunk népszerű, vulgárszociológus
szemléletű Upton Sinclaire-rel, s azt v á r j a József Attilától, hogy m a j d „ . . . megtanulja képek, hasonlatok túlságosan elburkolt vonatkozásai nélkül", tehát a m ű v é szet lényege nélkül is nevén nevezni a gyereket, és hasznosat alkothat.
Az ilyenfajta kritika legnagyobb hibája szűkös szemléletével az, hogy n e m volt
képes külön költői-esztétikai értéket elismerni és az ú j a t tudatosítani. A marxizmus
klasszikusainak irodalmi-esztétikai hagyatékát még nem ismerik, ebben az időben
kezdi összegyűjteni M. Lifsic. Az irodalmi visszatükrözés sajátosságai, a politikától,
a tudományétól eltérő sajátosságai sem önállósultak elméletileg. Ezért az író és a
mozgalom kapcsolatát is csak a mindennapi hasznosság határozta meg.
A költőkkel való bánásmód különös természete, nyilvánosság- és sikerszükségletük, a költői értéknek a sikerrel bizonyított vágya teljesen ismeretlen volt a mozgalom hazai szűkös sajtóviszonyai, a legalitás körében. A bánásmód velük azonos
volt a pártmunkással vagy az ideológussal. Pedig a különbségtevés szükségességére,
a velük való bánásmód tapintatára Marx már korán ráébredt. „A k ö l t ő k . . . többékevésbé mind kurtizánok — figyelmeztette "Weydemeyert — és hízelegni kell nekik,
ha azt akarjuk, hogy énekeljenek. Freiligrath b a r á t u n k . . . igazi forradalmár és talpig becsületes ember — s ez olyan dicséret, amellyel csak keveset illethetek. És
mégis, egy költőnek, akármilyen ember is, szüksége van az elismerésre, a csodálatra.
Azt hiszem, ez a műfajukhoz tartozik. Mindezt csak azért mondom, hogy figyelmeztesselek, ha Freiligrathtal levelezel, ne feledkezz meg arról, mi a különbség »-költő«
és »kritikus« közt." (MEM 28. k. 449.)
Valami hasonlót érzett meg a költők „sikerműfajából" Fábry Zoltán, akinek
rövid kis kritikájából a tehetség elismerésének öröme is kisugárzik. Ezért fordulhatott hozzá József Attila emberi védelemért, politikai igazolásért a platformtervezet
igazságtalansága után. „Forradalmi verseim többsége — írta Fábrynak 1931. szeptember 20-a táján — a munkások kezén forog sokszorosítva... azonkívül jók és
nem rosszak, legalább is nem tehetségtelenek . . .
Ezt a levelet meg kellett írnom önnek, nehogy ö n felüljön az ellenem szóló
támadásnak még olyan formában sem, hogy az a múltra v o n a t k o z i k . . . Ismétlem,
annak idején én anarchista és nem kommunista voltam, ezt előző verseimből is kiveheti. Hogy miért nem írtam akkor ilyen verseket? Nos, proletárvers címén a gyakorlatban magyarul szennyirodalmi tehetségtelenséget láttam és ez eleve visszarettentett . . . " (ÖM III. 445—446.)
Fábry is elsőnek a nyílt állásfoglalást nyugtázza: „József Attilának eddig is
voltak felfigyeltető versei, de nem volt nyílt állásfoglalása. Nem tudtuk hová sorozni
és ő sem tudta: hová tartozik". Az egytáborban levés megnyugtató tudata a tehetség fiatalos sokszínűségének, hitének, erejének, játékosságának elismerésével párosul,
annál is inkább, mert a kötet formakultúrája megfelel Fábry expresszionista-aktivista weimari ízlésének. (Csak azt sajnálhatjuk, hogy Fábry véleménye később sem
volt súlyosabb a hazai közvélemény szemében Gergelyénél, Az Üt tekintélye a
kolozsvári Korunkénál.)
A higgadtabb elemzés, a szocialista irodalom fejlődésének következetes végigkísérése a szociáldemokrata kritikusok számára volt adva. A pártszerű elkötelezettség
számukra, mint a rokon- vagy ellenszenv meghatározója, legalábbis 1931-ben nem
merül fel, József Attila szocialista rokonszenvét és eszmeiségét, útjuk párhuzamos
és közelítő tendenciáit 1925 óta m á r többször elismerték, illetve leszögezték. Két
jelentős orgánumuk: a Népszava és a Szocializmus rendszeresen közölt bírálatokat
a korábbi kötetekről, Szakasits Árpád a tömeghatás szempontjából elsőrendű fontosságú mozgalmi antológiájukban, a Harcos énekekben hat verssel is szerepeltette
— 1926-ban! — József Attilát, a Társadalmi Lexikonban is rokonszenves cikket
írtak róla.
„Van szocialista líra — állapítja meg Kálmán József a kötet kapcsán — mint
ahogy van minden rangú, rendű szocialista i r o d a l o m . . . " , tehát nem lehet igaz az
az elmélet, amely szerint csak a szocialista társadalom levegőjében érhet meg az
54

igazi proletárirodalom. Kálmán József „tág" koncepciója az ellenzéki polgári és
paraszti keserűséget is beleszámítja a fogalomba. De nem ez a hibaforrás, hanem
inkább az, hogy az ilyen — alapjaiban nem eléggé tisztázott — esztétikai koncepció
nehezen tud különbséget tenni a rokonszenves téma és tartalom, emberi magatartás
és a minőségileg ú j világ- és emberlátás, a „lelkivé váltott" szocializmus szintézise
között.
Kálmán is értékelismerő kritikus József Attila esetében. Nem csak a sommás
általánosságban: „ . . . a versek java, ereje komoly gyarapodása szocialista irodalmunknak". Ilyen jóakaratú általánosságokat még teljesen ellentmondó esztétikai
értékrendszerrel is le lehet írni, tágasabb esztétikai szemlélete a kor marxista átlagkritikája előtt egymást kizáró értékek együttes elismerésében rejlik. Az eszmeileg
nyilt, bátor kiállás, harcosság és bensőségesség, meleg szavak és „habzó" indulatok
váltakozásának és együttes érzékelésének mint értékteremtő funkciónak az elismerése mutat tovább a szentimentális nyomor-naturalizmus harapósságán, az addigi
szocialista kritika sablonján. Az önfeledt, naiv játék, a népdal „könnyű" ütemei, a
kuruc balladák mélabúja, a többszólamú hang értő érzékelése megsejtet valamit a
lírai visszatükrözésnek az epikáétól eltérő sajátosságainak észleléséből. A harmónia,
a szépség vágyának érzékelése a kényszerű gyűlölet és harc közepette is, az „etikátlan" mezők ú j lírai birtokbavevésének vágya, a nemzeti hagyomány jelenléte József
Attila tudatosan osztályharcos költészetében, még vázlatosan kifejtve is a szocialista
esztétika alapjainak kimunkálásához járult hozzá.
Nem volt ez könnyű folyamat a harmincas évek fordulóján, több szempontból
sem. A kor rövid időre forradalmi jellegű volt, tehát kemény és nyílt állásfoglalást,
feltétlen határozottságú csatlakozást követelt — s láttuk: nem ügyelt az emberi
motívumokra és árnyalatokra —, az ellenzék erőit sem közelítette egymáshoz valamiféle kiegyenlítő demokratikus platform.
A régit őrizték még azok is, akik az ú j a t akarták. A szocialista kritikán belül
erősen hatott a II. Internacionálé eszmei öröksége, a Plechanov-, Mehring-féle történelmi materializmus művészi öröksége, amely főleg a tendenciát és a naturalizmust tekintette a szocialista irodalom kritériumának. Az osztályszféra visszatükrözésével mégcsak elboldogult ez a szemlélet (ha a nemzetit ki is zárta), de a lírai
visszatükrözés sajátosságaival nem tudott megbirkózni.
Jól látható ez a kötet másik szocialista kritikusának, Jenő Józsefnek erőfeszítéséből. A költészetet a gondolat legművészibb formájának látja, s valahol már itt
megreked, hiszen mindazt, ami érzésben, a lírai világállapot kifejezésében a gondolaton túl jelen van, nem képes érzékelni, s azt sem, hogy a költészetbe nemcsak a
polgári gondolatvilág, hanem a népi-paraszti érzésvilág is beszüremlett. A valóság,
mint kihívás, a lírában nem a naturalizmus szülötte volt, hanem a népköltészeté.
Szerinte a szabadvers kötetlensége tette lehetővé a „naturalizmus teljességét" a
költészetben, amelyről Kiss József óta lemondott, de a nagy szabadság okozta egyben a vers zsákutcáját is. A naturalizmus igénye Jenő számára valóságigényt jelent,
s az avantgarde — művészietlenséget. Hamis dilemma ez s jól jelzi, miért nem
ismerhették el Kassák avantgarde útját esztétikailag a szociáldemokrata mozgalomban sem. Hiába ismeri el Jenő a kötet naivitásában is megdöbbentő hatású életszerűségét, tehetségét, jelentőségét; újszerűségét nem képes kifejezni, mert a végig
nem gondolt esztétikai fogalmak feszélyezik, ütik, diszkvalifikálják egymást.
Szándékosan hagytam a végére a két költőtárs: Fenyő László és Dsida Jenő
írását. Ha egy kor kritikája esztétikailag még nem tud felnőni az ú j minőséghez,
az írókortársak megnyilatkozásában jelentkezik a legtöbb ú j elem.
Fenyő kritikájában igen sok a személyes motívum. Riválisnak érezhette a fiatalabb József Attilát, első kötetéről is írt, később azonban valami honorárium ügy
miatt összekülönböztek. (József Jolán: 236—239., első kiadás.) Ennél fontosabb azonban Fenyő Babits-tisztelete, makacs Baumgarten-díj várása. De mégha mindezt leszámítjuk is, a Nyugat-ízlés öntudatlan-tudatos képviseletét aligha lehet: Fenyő
megszállott képviselője volt a „tiszta költészetnek", nem a l'art pour l'art-nak, ha55

nem a művészi önkifejezésnek, minden lírán kívüli befolyás elutasításának. Ezért a
proletárköltészetet megfosztja minden más tartalmi-szemléleti újdonságtól, s egyszerűen a költészetre redukálja. Ennek nevében minden eszmei törekvést szándékoltnak, azaz költészetellenesnek minősít, azzal vádolva József Attilát, hogy eszmei
egységre törekedve, a költészet rovására alkuszik meg. Az elfogultság legjobban az
ízlés kritikájában nyilvánul meg: népiességét nyersnek, durvának, szerepvállalását
póznak, eredetieskedőnek tartja. Mintha Gergely Sándor képtelen megállapítását
variálná: „tömött, érzéki nyelvét túláradt önszeretettel használja" — írja, ami egy
formaművész tollából úgyszólván képtelen kifogás.
Dsida Jenő állásfoglalását semmi személyes elfogultság nem motiválja. „A kis
kritika megdöbbent küzdelem József Attila költészetével" — í r j a Bóka László, aki
kettejüket jól ismerve, elsőnek vette észre ezt az ellentmondást. „Hol l e l k e n d e z i k . . .
hol elutasítja József Attila szocialista v e r s e i t . . . nem ideológiájuk, hanem költőiségük miatt." Dsida mindazt elismeri, ami kívül eshet a szocialista költészet körén,
de nem fogja föl, hogy mindez előzmény és hagyomány is lehet! A betyárdalok
komor és vidám hangját, a regősénekek, kuruc dalok naiv ritmusát, az öniróniát és
akasztófahumort, a régi népnyelv ízeinek modern újjávarázsolását. Ebből a szempontból, formailag tartja jelentőségét korszakosnak: „József Attila az Ady Endre
útjának első igazi és helyes folytatója."
Egész elismerésének az esztétikai sarkpontja a forma és tartalom dialektikája.
Nem világos előtte, a korszak egyik legműveltebb költője előtt, hogy a nagy költészet esetében a forma azonos a tartalommal, egymást áthatja és teremti. Mindez
a magyar kritika csekély esztétikai hagyományából fakad. Ezért állítja szembe a
művészileg elismert formahagyományt a tartalommal, a programmal, az ösztönöst a
tudatossal, ezért nem érez fedezetet ez utóbbi mögött. A legnagyobb ellentmondás
kritikájában annak a szimpatizáns beismerése, hogy programjával inkább egyetért,
mint egyetérez költészetével.
A kör most már valóban bezárult, a metszet a kor kritikai fölfogásáról világos
rajzú. A nyílt politikai elutasítással kezdve az ízlésbeli kifogásokon át az esztétikai
meg nem értésig, a személyi elfogultság és ellenszenv, rivalizálás, lekezelő jóindulat,
félreértés és fel nem érés változatain a kortárs kritika nem tudta maradéktalan
értéknek fölfogni ezt a kötetet.
Az irodalmi közízlés nem teljesített szerepelvárásai, a valóság kihívására adott
teljesebb válaszai miatt későbbi esszéíró kritikusai sem érthették meg, hiszen ők
többnyire az elkötelezettség művészi lehetetlenségét bizonyították. A világnézet milyensége esztétikai szempontból irreleváns — írta Kárpáti Aurél a húszas évek
derekán József Attiláról, amely megállapítás már akkor sem volt igaz, itt KözépEurópában, Magyarországon. Ez a kritikusnemzedék „a dogmák páncélcsörgésétől
hangos, tudákos kornak" érezte jelenét, ezért húzódozott a politikától, sőt mindenfajta világnézettől, ezért igyekezett bizonyítani a művészi elkötelezettség nehézségeit,
sőt lehetetlenségét. A politikumot, a világnézetet csak naturalista túlszínezés f o r m á jában, rikító, olcsó, érzelgős és szólamszerű megoldásnak tudta érzékelni József
Attila már kiteljesedett művészi korszakában is.
Az említettek a polgári kritika csúcsát, az esszéíró nemzedék legjobb teljesítményét jelentették. Ez a nemzedék — minden ragyogó eredménye ellenére — nem
készült fel a teljes irodalmi valóság befogadására, ezért lett „hamis tanúvá" saját
igaz pőrénél, ahogy azt József Attila kegyetlen-őszintén leírta Németh Lászlónak, s
egy kissé finomabban Halász Gábornak. Ez a kritika h a m a r elszakította magát az
idejétmúltnak érzett 19. századtól, anélkül, hogy esztétikai üzenetét kellőképpen felfogta volna. Ezért maradt impresszionista színezetű, rögtönző jellegű, minden szellemtörténeti vagy racionalista alapozás, önelvű irodalmi szemlélet ellenére is. A század napi érdekű gondolati rögtönzéseiből alkotott esztétikát magának, ezért lett
foglya az irracionalizmusnak, s a Nyugat ellenzéki szellemű hatalomvédte bensőségében ezért utasította el az osztálygondolatot. De vele együtt ezért kellett elvetnie
minden objektív esztétika atyját, Hegelt is s a Taine előtti társadalmi elvű eszté56

tikai hagyományt, a magyart is, Erdélyi Jánost és Eötvöst, Gyulai Pált és PéterfyJenőt is. Ezért maradt József Attila gondolatilag magas szintű, esztétikai minőségében is dialektikus költészete tökéletesen fel nem fogott, át nem élt, idegen, meg,
nem értett a számára.
*

CSODABOGÁR
József Attila megint kibocsátott egy verskötetet. A formája vers, de belül tízszer
is előfordul benne az a szó, hogy tőke (Kapital), ami bizony néni a legköltőibb
ihletforrás. Egyébként íme egy kis kóstoló:
— Hogy f o n d o r k o d n a k ! Csak hallgatom
a lőcslábú, s á f r á n y dögöket.
Piszkaíával, b a r n a bivalyon
böködik vöröslő énekeimet!
Uszulj föl, vonító nép-iszony!
Forgóst Köpök., mint a görgeteg —
— Eldöngöljük, elvtárs, — el bizony! —
az álkultúráért (?) mind a dögöket!

Ez a uers-dumping egyébként a legkevésbbé
között.
Széphalom, 1931. márc.—ápr. — 91.

veszedelmes

valamennyi

dumping:

G.[ALLI] M.[ÁTYÁS]
[ZOLNAI BÉLA]

JÓZSEF ATTILA ÜJ KÖNYVE
József Attilának, a kiváló fiatal költőnek, „Döntsd, ne siránkozz" címmel új verseskönyve jelent meg. A fiatal költő politikai célkitűzésével talán nem minden olvasója azonosítja magát, de hogy e lapokon egy friss és eredeti tehetség hangja zeng,
'azt mindenkinek
el kell ismernie. József Attila már előző kötetével is az új magyar
líra legjobbjai közt biztosított helyet magának, ez új kötetével, amelyben
néhánypompás Villon-fordítást
is találunk, megerősítette előkelő pozícióját.
Debreceni Hírlap, 1931. május 4.
(K. L.)
[KARDOS LÁSZLÓ]

SZÉLKAKAS-KÖLTŐK
József Attila új verseskönyve, a „Döntsd a tőkét, ne siránkozz!" nem nyit számunkra új egeket, új napokat. Csak alkalom, csak ürügy, hogy csúf
korbetegségekről
panaszkodhassunk.
Van nálunk egy kis írócsoport, a fiatalság
leghangosabbjaiból.
verődött össze, kikben az irodalom fogalma egészen furcsa átalakulást
szenvedett.
Eddig az irodalom, de különösképen a líra nagyon szent dolog volt [...]
Ezek az ifjak azonban fölfedezték a sokarcú verset, azaz megverselnek egy dolgot 3—4-féle hangnemben, készítenek róla marxista, nacionalista, kisagrár és egy semleges szólamú verset. A változatok azután bekerülnek a belső zsebbe s, hogy melyik,
kerül elő legelőször, az attól függ, hogy mit parancsol a konjunktúra. De idővel előkerülnek a többi változatok is, mint többek közt József Attila példája
mutatja..
Itt az „Akácokhoz" címzetű verse. 1929 novemberében így jelent meg az 1—2..
versszaka az Előőrsben:
„Száz göbbedő, odvas f a l u n k b a
homokot kötözni m a g u n k b a —
ákácok vigyázzunk m a g u n k r a , —
szisszentő ez, de lombos
föladat.
Zizegni minden bizalomra
keserülő mennyei
munka,
de kössünk, kössünk lágyan zsongva, —
a homok elfut, a föld megmarad."
57'

1931-ben viszont

már átalakult

József Attila

mondanivalója:

„Száz göbbedő odvas falunkba
homokot kötözni magunkba
— ákácok vigyázzunk m a g u n k r a ! —
az úri szélben ez a föladat.
Zizegni minden bizalomra
keserülő e marxi
munka,
de kössünk, kössünk lágyan zsongva,
a homok elfut, a föld megmarad."

A „szisszentőböl" tehát „úri szél" lett s a „mennyei munkából" „marxi
munka".
Így jut Marx szoros kapcsolatba a mennyekkel! Ez a 2-ik számú változat, de lehetséges, hogy még egy harmadik is ott rejtőzik a „vagányok félig lúdtalpú
Attilájának"
mellényzsebében,
(ö jellemzi így önmagát „Csin-bin" c.
versikéjében!)
József Attila bizonyára azzal fog védekezni, hogy két esztendő alatt fejlődött s
azóta fedezte fel a marxizmus mezőit. De úgy vélem, hogyha a költő csakugyan
fejlődik, akkor igazán nincsen szüksége arra, hogy a már megírt verseit átírja. Hiszen
ez a verskoldusok szokása. Ha valaki fejlődik, fejlődését új alkotások rohamos előretörése szokta bizonyítani. Előre tör ilyenkor s nem a tegnapot mázolja át. Gratulálok
ahhoz a „forradalmi hévhez", mely régi versek marxista átfestése által bír csak lázadozni! Petőfi, mikor megjött a forradalom, átköltötte, forradalmasította
a „Kutyakaparót"?
[...]
József Attila amilyen nagy forardalmár burjasztásaiban, éppen olyan avas lény
irodalmi felfogásában. Avasabb az Akadémiánál s az Akadémia egész
rokonságánál.
Legutóbbi kritikai művelete Babits Mihály verseinek a bírálata volt. Bírálatában
átírta, átjavította Babits verseit s bőségesen elmagyarázta, hogy milyen törvények
betartásával s milyen eszközök megragadásával lehetne jó verseket faragni
belőlük.
József Attila tehát azt tartja, hogy az irodalmi alkotásnak eleve megállapított
szabályai vannak, melyeknek tartása föltétlenül jó műhöz vezet. E felfogást
utoljára
Gottsched képviselte Németországban
és jó néhány századdal ezelőtt. A vénséges
Gottsched bizonyára fölujjong sírjában, hogy íme a XX. században ilyen remek reinkarnációja támadt!
N
Mindezeken túl József Attilát a kóklerségtől félig-meddig megromlott, de tehetséges költőnek tartom. Bár új kötete a „Nincsen apám, se anyám" után ijesztő hanyatlás s bár a zsenialitásnak még csak egy szikrája sem lakozik benne, ennyit már
biztosan láthatunk. De ebben a kötetében is van egy sajátságos hangszín: a dörmögés. Dörmögő, dohogó költő. S e dörmögés: keserű, vagy kedélyes motyogás,
finom
párákkal hintett, vagy fojtott káromkodásokkal fűszerezett suttogás, olykor
megkapó
csavargó-életbölcseség.
És van egy tája: a primitív idill reális vidéke, ezen a tájon
biztos és telthangú dalos. A „Betlehem" s a „Betlehemi királyok" maradandó,
tökéletes két vers. Persze eléggé tragikus (a költőre nézve!), hogy már két
esztendeig
kell várakoznunk két jó versére. A mai rohanó világban!
Legrosszabbak a forradalmár versei. Ady mennyivel maibb, frissebb
forradalmár
költő. Erdélyi néppanaszai mennyivel inkább a nagy közösség énekei. József
Attila
a „köd pamutpapucsaival"
(l. Csokonai!) játszik egy egész versikén át s közben beírja, hogy: a „tőkés világ kamatja életem", vagy megemlíti, hogy elvtársai a kaszaélek s kész a forradalmi vers. Vagy: az őszi ködök közé beiktatja a vörös ködöt.
Sohase láttam még ártatlanabb forradalmárt. Néha az a gyanúm, hogy azért furakodott be a forradalmárok
közé, mert „forradalmas verseivel" végképen le akarja
járatni a forradalmat. Hisz költőnk igazánban békés, elmélkedő s elméskedő
vagabund [...]
Előőrs, 1931. május 10. — 4.
FÉJA GÉZA

JÓZSEF ATTILA ÜJ VERSEI
(Döntsd a tökét, ne siránkozz. Budapest, 1931.)

[...] A vers hangulata,
olvasóban és a cselekmény
.58

színe, értelme a cselekmény
nyomán marad meg az
befolyásolja is. Az esztéták valószínűleg
mosolyognak

ezen, a versnek szerintük más „kellékei" vannak, de az a valóság, hogy szép és jó
az, ami érdekeimnek, érdekeinknek megfelel s nem pedig — ami érdek nélkül tetszik. Mert ilyen nincs! Érdek nélkül nem tetszik senkinek semmi. Bizonyos, hogy
J. R. Becher az esztétáknak,
a polgároknak nem tetszik — mert nem „szép" a
verse, a vér, a düh, a lázadás s a harcra való felhívás nem „szép" és a polgári esztétika a füstölővel dolgozó papokat se szereti Dózsa mögött Adyban. Szép az, ami a
polgárságnak tetszik és érdekeinek megfelel és másképen szép az, ami a proletáriátus
céljait szolgálja. S amíg lesznek osztályok, mindig így választódnak ketté a fogalmak. Igazság, Jóság, Szépség más és más a polgárság meg a proletáriátus
érdeklődési körén belül.
2. József Attila új kötetében a Végül c. versben ez áll: „Csókoltam lányt, aki
dalolva ropogós cipót sütött másnak." Ugyanebben a versben később: „Egy jómódú
lányt szerettem, osztálya elragadta tőlem. Két naponként csak egyszer ettem és
gyomorbajos lett belőlem". Osztály? A polgári esztétika nem engedi meg, hogy ezt a
szót költő leírja. Pláne oly értelemben, hogy az ő osztálya elragadott egy lányt, a
proletártól. Az ilyet cselekedni kell és nem írni. S aki mégis írja, — nem jó költő.
Valószínűleg József Attiláról is megírják, hogy kár ezért a nagy reményekkel
az
elismertség felé indult költőért, eladta magát az ördögnek, a proletáriátusnak.
Mert:
„S mert savanykás csönd tölti szánkat, — Szívembe rúgtam, ordítson már! — Hogyan
is hagyna dolgos elmém feledtető — de bérdaloknál". Ez szép! És ugyancsak szép
a költemény vége: „De emlékhez mi közöm nékem? — Rongy ceruzámat
inkább
leteszem s köszörülöm a kasza élit, mert földünkön az idő érik, zajtalanul és félelmesen". A Tömeg c. versét is szeretem. Az emberbe belevésődik a költemény sok
képe, a tömeg mozgása, rohama és az atmoszféra, amit az emberrengeteg teremt meg
a lelkesültség, amellyel a költő a tömeget nézi, hajtja és tetszik az a mosolygó, rikkantó öröm, amikor a vers végére odavágja: „Éljen a munkásság, parasztság, nem
fogja polgári ravaszság, felrúgja milliónyi láb, — hú, tömegek, tovább,
tovább!"
Mi az értékmérője a szocialista kültúrmunka
termékeinek? Nem lehet vitás: —
az értékmérő: mennyiben használ annak a küzdelemnek, amely a proletáriátus napi
harcait a végcél érdekében irányítja: József Attila néhány versének
hasznossága
ilyen viszonylatban nem lehet
problematikus.
3. Kötetének nagyrészét nem a harci-támadó versek teszik. Vagy
helyesebben:
nem mindegyik verse fekszik a harcos csatavonalon. Néhány költeménye, pl. a Favágó,
az Áradat, az Ady-emlékezete a képek, hasonlatok aláépítésével kapcsolódik ahhoz az
állásfoglaláshoz,
amelyet harcos versei nyíltan megmutatnak.
Csomó tájképe (a
Harmatocska, a Tiszazug) színes és érdekes, a Bánat, az Esik c. verse a szomorkás
hangulat színeiben sem válik csak az egyéni élet siratásává. Van a kötetben néhány
vers, amelyek az elmúlt évek József Attiláját mutatják, a rikkantó, jókedvű, burzsoá-bosszantó költőt, aki fittyet hány az ámuldozó polgárnak (pl. Csin-bin, Medália,
stb.) Bosszantani és fittyet hányni? Minek? Csak igya nyugodtan a feketéjét a kávéházi polgár, mert abból, hogy a kiegyensúlyozott
verslábakhoz szokott széplélek a
rikkantó, ugrató dalokon bosszankodik — mi haszna van a proletárnak és József
Attilának? Fölösleges energia és papírpazarlás ez!
Kis, negyvennyolcoldalas
kötet az új József-könyv, amely a munkásság
érdekének védelmében és harcainak a vállalásában részt akar venni — és vesz is. Amikor
ezt megállapítjuk, meg kell mondani azt is, hogy József Attila az ezután
következő
könyvében talán mindenhol nevén nevezi majd a gyereket és megtanulja,
képek,
hasonlatok, túlságosan elburkolt vonatkozásai nélkül megírni, hogy hová vág tulajdonképen a fejsze és miért villan a kasza. így ma még sok versében csak sejtjük
ezt, de a tisztaság s a zavartalan megértés kedvéért le kell szokni a költőnek a
fölösleges rikkantgatásairól,
filológiai képzettségének
túlságos
hangsúlyozottságáról.
Az a virtuozitás, remek technikai készség, amely József sok versét olyan érdekessé,
csillogóvá teszi, jogot ad a reményre, hogy ez a nagyon tehetséges költő, aki az
utóbbi években jobbról-balra és balról-jobbra dülöngélt tanácstalankodva, most, mai
új kötetével rálép az útra, amelyen fegyelemmel, felelősségérzettel, és meglévő költői
59

képességeivel hasznosat alkothat. Mert ma még azok a versek is, amelyek a proletárharc vállalásából részt kérnek, egy-egy felelőtlenül rikkantó verssorral elrontják a
gondolat s ideológia tisztaságát épenúgy, mint játékos, felelőtlen költeményeiből
kicseng, egy-egy megkapó, kemény, de csak ötletszerűen odavetett sora.
Az Egy költőre c. versében igy dalol: „Sakált kiált, hollót hörög, ki jól dalolni
restel; és idenyög a Dala-dög: az éveire mester. Nem a szipolyt, ő azt gyalázza kinek
nem álma a pálmaháza". József Attila! A Dala-dögök csak üvöltsenek, nem baj, ha
pálmaházban üdülnek, nem ők a fontosak, hanem a rendszer, amely nekik pálmaházat teremt. (Budapest)
Korunk, 1931. május. — 392.-393.
GERGELY SÁNDOR

DÖNTSD A TÖKÉT, NE SIRÁNKOZZ
József Attila fiatal költő. Amint verskötetének utolsó oldalán látom, már 1929-ben
jelent meg verseskönyve. Sajnos, azt nem ismerem s így József Attilát sem ismerem
egészen: két évi futásának grafikonját nem látom, abból előre következtetni
nem
tudok s az összehasonlítás élvezetéről is le kell mondanom. De így is van valami
tenyérjóslásszerű érdekesség, valami fragológus-ízgalom abban, amint
negyvenoldalas
kis füzetét kezemben tartom és olvasok belőle.
Az utolsó évek magyar verstermésében
alig emlékszem
vissza könyvre,
mely
ennyire lekötött volna: érdeklődő, mondhatnám, lelkes tetszésemet és
egyszersmind
heves ellenkezésemet
ilyen mértékben hívta volna ki. Mert a József Attila
verseit
szeretni, vagy nem szeretni: ízlés dolga. El lehet képzelni jogos ellenérzést is ezekkel
a versekkel szemben, valami kis füldoklásfélét ebben az
atmoszférában.
A nincstelen csavargók szájas, zamatos, helyenként drasztikus beszéde a József
Attila lírája. Mindent mer, mint a betyár, akitől semmit sem vehetnek el s fületlen
gombnál életét sem becsüli többre. Lomha jobbágydörmögés,
jóízű
betyárság,
szimplista elbúsongás kószál sorai között. Az Ady individuális önistenítésének
nyoma
sincs benne. A saját nagyságát, költői több-voltát egyetlen szóval sem akarja olvasóiba szuggerálni. Sőt akasztófahumorral
figurázik sajátmagán, mint
krumplit-evő
paraszt, vagy félszeg legátus. El akar törpülni, egynek a sok közé és
személytelenül,
a sokak hangján beszélni, mint a népköltészet.
Egy-egy versén igaz művészet csillog. De csillogása nem a drágaköveké,
hanem
a füvek reggeli
harmatáé.
A magyar költői nyelv fejlődésének
két ágba szakadása csaknem egyidejű a
magyar költészettel. De a Kazinczy nyelvújításától
kezdve egészen
szembeszökő.
Az egyik ág a magyar nyelv zamatos, erős ősi törvényei szerint Adyig vezetett,
kifejezve mindazt, ami csak képzettársításban,
szóban, képben, fordulatban
kisajátíthatatlanul, tősgyökeresen és lefordíthatatlanul
magyar. A másik ág nyugat felé kanyargott s magába gyűjtötte a nyugati gondolkozás összes mellékfolyóit.
Ennek a
folyamágnak partjain nyíltak ki azok a liliomok, melyek a Louvre kertjében, vagy a
Stefan George háza előtt is nyílhatnak. Ez az ág torkollik a Tóth Árpád, Babits és
Kosztolányi pazarul csillogó, ideges, finom
költészetébe.
Ebben a pillanatban úgy érzem és ki merem mondani, hogy József Attila az
Ady Endre költői útjának első igazi és helyes folytatója. Nem szellemet és nem
ideológiát kapott József Attila Adytól, hanem intelmet: visszafigyelni
őseink
nehézkongású, bibliás, de mégis üde és vadvirágszagú
beszédére.
Bármennyire idegen is nekünk ez a beszéd, bármennyire
érezzük, hogy mint
öncél, zsákuccába vezet s csakis nyelvgazdagító jelentősége lehet: mégis jól esik figyelnünk reá. Mintha hatodik ősanyánk bölcsődalára emlékeznénk
vissza halványan,
egyegy elrévülő pillanatra. Mintha Balassa előtti virágénekeket
hallanánk. Mintha torban éneklő regősök hangfoszlányait
dobná vissza valahonnan a szél. Helyenként
a
kuruc rigmusok naiv muzsikája ébredezik benne.
60

Kit ne illetne meg az ilyen muzsikájú

József

Attila-vers?

Futtám, mint a szarvasok,
lágy b á n a t a szememben.
Famardosó f a r k a s o k
űznek vala szivemben [. . .]

Urakra szórt paraszt-átka,
kori magyar ráolvasás:

mint a Ludas Matyi új fejezete.

Mint valami

közép-

Habos tengert egyengessen
a vasfogú boronával!
Hosszú szárú esőt vessen,
gyűjtse boglyába fiával! [. . .]

Ám ennek a sajátosan érdekes és erős formának belső tartalma: majdnem
semmi.
Egy-egy igazi elrévülés, zsupfedelű házak közötti kószálás, boglyatövi pihenés, anyaelsiratás: valódi költőről tanúskodnak.
De ez még vajmi kevés.
Programm-versei
mögött nincs belső aranyfedezet. A proletárságot paraszt-nyelven
beszélteti.
Tanyai
csendű képeinek fülledt melegét, melyben parasztok egyenesítik és élesítik a fenyegető kaszát, hideg és disszonáns fuvallattal veri szét egy-egy költőiesített,
tudákos
marxi szólam, vagy „elvtárs"-megszólítás.
Hideg fejjel megtanult
programm
és
ideológia ez József Attilánál. Még akkor is, csak megtanult, ha esetleg a saját bőrén
tanulta meg. (Ezt meg kellett mondanunk, bár programmjával talán sokkal inkább
egyetértünk, mint .egyetérzünk költészetével.)
Még néhány szót a könyvecske végén közölt Villon-fordításokról!
—: Költőkre
•ínég saját írásaiknál is jellemzőbb, hogy a világ írói közül kit választanak ki fordításra, hogyan fordítják és hogyan ferdítik
őket.
József Attila ösztönös költőiségét semmi sem bizonyítja jobban, mint hogy
éppen Villon-tól fordított. Kötetének átolvasásakor háromszor is eszembe jutott, hogy
magyar Villon-nak nevezzem őt, még mielőtt felfedeztem volna a kötet végén levő
fordításokat.
Míg Tóth Árpád és Szabó Lőrinc csillogó művészettel, hibátlanul szép sorokban
adják vissza Villon verseit, József Attila gorombán döcögő, betyáros
sorokban
varázsolja elénk Villon csirkefogósan nagy lelkét. De túllő a célon: erősen József
Attila lesz Villonból, túlságosan szegénylegény,
nagyon is hortobágyi
levegővel...
Erdélyi Helikon, 1931. május. 410—411.
DSIDA JENŐ

A MAGYAR VERS ÜT JA
A vers a gondolat legművészibb formája. Legtisztább tükre egy-egy kor gondolatvilágának, tökéletes híd egymásra következő nemzedékek között, legbiztosabb pillére az emberi gondolat folytonosságának
[...]
Akik az életet és az irodalmat egyformán figyelték, már régen látták, hogy a
magyar vers csak azon az úton juthat tovább, amelyről Kiss Józsefet
lesodorta
a nagy „Nyugat"-i betörés. A kérdés csak az volt, ki lesz és mikor jön m a j d az a
magyar költő, aki a művészi formára való visszatérést össze tudja majd egyeztetni
a mai kor naturalizmusával.
Hárman is jöttek. Elsőbb Erdélyi József. Az ö költészetében még van ó-romantikus elem. De már utána Illyés Gyula és József Attila verseinek • a legaktuálisabb
ma adja meg a hangját s klasszikus versformáikban
teljes a naturalizmus. S még
egy! Mindhármuk költészetének színeiben ott találni a szocializmus vörösét is.
József Attila „Döntsd a tőkés, ne siránkozz" című kötetét is ezekből a szempontokból kell megítélni. Néhány fordításon kívül mintegy harminc új vers van benne,
mindmegannyi
színtiszta költészet és színtiszta szocializmus.
József Attila már abból a nemzedékből
való, amely nem szerezte szocialista
hitét, hanem beleszületett a szocialista világszemléletbe, mint az idősebb nemzedék a
régibe. Roppant nagy különbség! Mindenki ismeri Csizmadia Sándornak azt a híres
61

versét, amelynek „Anyám mosni jár" a címe. Szép vers. Minden szava lázít. Szocialista vers. Tudatos, hatásos. De tessék csak elolvasni József Attila új füzetében az
„Anyám" címűt. Maga az egyszerűség, s naiv panaszkodása mégis szinte
félelmes:
„... törékeny termetét a tőke megtörte, mindig keskenyebb lett — gondoljátok
meg,
:proletárok —".
Általában a naivitás az, ami József Attila verseiben olyan megkapó. A naivitás
az a varázsvessző, amely verseiben eleven erőt ad a legkopottabb
közhelynek
is.
„Esik" című versében írja ezt: „Feszeng a tök, búsong a boglya, esik a mezítlábasokra, a munkátlan munkásokra, esik a
magántulajdonra".
Fordítás is van a vékony füzetben, Villonnak, „a tanult francia betyárnak
három
balladája és négy sorocskája", József Attila rendkívüli tehetségét bizonyítja,
hogy
fordításait eredetiknek érzi az ember.
Népszava, 1931. május 17. - 20.
JENÖ
JÖZSEF
JÓZSEF ATTILA ŰJ VERSEI
„Uszít is a tőkés nép-iszony ellenforradalmi kis ördögöket; ... piszkafával,
barna
bivalyon bökdösik vöröslő énekeimet" ... Így dalol a különben tehetséges József
Attila „Döntsd a tőkét, ne siránkozz" című új kötetének egyik versében a konzervatív, nemzeti érzésű kritikusokról.
József Attila azonban erősen téved. Mert nem
kell „barna bivalyra" ülni, még csak magas lóra sem, hogy az ő verseit
megbírálják.
Abban azonban igaza lehet, hogy piszkafa, vagy valami kotróbot elkél a bírálat
során, mert a kritikus az ő verseskertjében,
sajnos, nemcsak virágok közt
turkál...
József Attila, aki — mint néhány verse mutatja — tehetsége révén igazi poéta is
lehetne, a „proletárköltő" címét ambicionálja, de úgy értelmezi ezt a hivatást, hogy
lépten-nyomon
káromkodik s olyan emberi életnyilvánulásokról
és rossz-illatú
tárgyakról ír, amelyekkel még a tudományos biológiai és orvosi irodalom is csak a
naturalia non sunt turpia elve alapján foglalkozhat. Kár, hogy rossz útra tévedt; kár,
hogy a költő igazi babérja helyett, i f j ú kommunisták
garasaira, vagy talán inkább
Moszkva guruló aranyára pályázik. Verseskönyve mindenesetre
beszédes
bizonysága
annak, hogy a bizonyos oldalról reakciósnak kikiáltott magyar kir. ügyészség
milyen
liberálisan értelmezi könyvcenzurázási
jogát.
Budapesti

Hírlap, 1931. május 24. — 34.
DÖNTSD A TÖKÉT, NE SIRÁNKOZZ
József Attila versei

A tizenhétéves József Attila első kötetével (Szépség koldusa)
csodagyerekként
jelentkezett. Sokatígérő kezdetére (a könyvének előszavát író Juhász Gyulán
kívül)
e sorok írója hívta fel először a figyelmet egy azóta megszűnt folyóirat
hasábjain.
További kötetei: a „Nem én kiáltok" és a „Nincsen apám, se anyám" zűrös tarkaságukban is beváltottak egyetmást a gyerekkori ígéretekből. Űj könyve bizonyos eszmei
egység köntösében jelentkezik: a költő ajkába harapva, törik-szakad,
proletárköltészetet akar adni [...]
Mondanunk sem kell, hogy proletárköltészetet
adni nem több és nem
kevesebb,
mint egyszerűen költészetet adni. Példa rá Petőfi és Ady, akik bár nem voltak ortodox marxisták, írtak néhány olyan verset, amelyet a proletariátus ma is a magáénak
vallhat — de a költészet is.
Tettek-e ezek a nagy költők engedményeket költészetük rovására? Tudjuk,
hogy:
nem. József Attila ha úgy érzi, hogy eszmei mondanivalójának
javát szolgálja: megalkuszik a költészet rovására. Vájjon menthető-e ez a megalkuvás? És csakugyan az
Eszme javára szól-e? Hiszen az Eszme maga nem alkuszik s aligha kívánja
meg,
hogy a költő megalkudjék — ha mindjárt az ő javára is.
62

Pedig ez a megalkuvás lépten-nyomon
szembetűnik
József Attila új
kötetének
lapjain.
Áradat című versében például egy teljesen fölösleges, papirosból ragasztott utolsó•
szakasz csak arra jó, hogy a proletárokat
idézhesse.
Még jellemzőbb példa a „Dörmögő", amely mint mindközönséges
„polgári" vers
jelent meg évekkel ezelőtt egy polgári lapban. Hogy csinál belőle az élelmes fiatalember proletárköltészetet?
Roppant egyszerűen. Kicserél néhány jelzőt. Így lesz a
„bokor hajadon"-ból „gazdag hajadon", a haragvó ludak"-ból „proletár ludak" (lásd:
osztályellentét)
és mivel szocialista költő semminő vonatkozásban
nem írhatja le
Isten nevét: „erős az Isten, mint a csikarás" a rutin zsurnalisztika
gyorsaságával
változik át „erős a sorsunk
stb."-vé.
Egy másik versében korán elhalt anyja sorsát idézi
példamutatóul:
[. . .] Látom, megáll a vasalóval —
törékeny termetét a tőke
megtörte, mindig keskenyebb lett —
gondoljátok meg, proletárok —

Itt elfogadom: gondoljátok meg proletárok — helyzeti ereje és igazsága van —
bár a marxista értelemben pontos: tőke helyett kevésbé fogalmi szó
közvetlenebbül
hatott volna.
De milyen gyerekes és hatásvadászó az ilyesmi:
Éljen a munkásság, parasztság,
nem fogja polgári ravaszság,
fölrúgja milliónyi láb, —
h ú ! tömegek, tovább, tovább!

Olyan ízetlenségről nem beszélve, mint amikor a költő „tűnő, foltozott
fenekét"
és „vad ürülékeit" lobogtatja meg a világ előtt, nem csekély
exhibitionizmussal.
Az ízléssel általában baj van József Attilánál. Szemmelláthatólag
súlyt helyez
bizonyos nyerseségre, szókimondó durvaságra, amely mintegy költői pózává merevült. Mint az idült alkoholista: józan perceiben is gépiesen elhadarja ugyanazokat a
káromkodásokat,
amelyeket mámoros-állapota
még némiképen indokol. De hol van
ebben az egész kötetben egyetlen mámoros-állapot? Azt képzeli József Attila, hogy
előre megfontolt nyerseséggel pótolni lehet az erőt? És ha jelzők csereberéjével és a
megrendezettség
egyéb külsőséges eszközeivel közös szemléleti-nevezőre
hozza verseit, ez már kárpótol a bensőségességért — ami nincs?
Amellett — nem érdektelen ellentét — kedvenc jelzője a lágy: lágy a tanya,
lágy buggyanás, lágy a táj, lágy bánat, lágy talaj, lágyan elülünk, lágyan zsongva —
amint látható nem is valami meglepő összetételekben
használja. Nem
zárkózhatom
el a feltoluló ötlet elől, hogy a költő e gyakori lágyságát tudatalattijának
árulkodó
vallomásként fogadhatjuk el, szemben a tudatossal, a szándékolttal, miszerint ő harcos, sőt osztályharcos költő [...]
E fiatal költő tehetsége mindazonáltal nem vitatható el. Kár, hogy velejében eredeti képalkotó fantáziáját sokszor eredetieskedéssel túljátssza; tömött, érzéki nyelvét
legtöbbször túláradt önszeretettel használja. Néhány dalszerű versének — a kötet kiemelkedő, zavartalan darabjai! — (Füst, Harmatocska, Bánat, Beszél a tej) nyelvi és
hangulati szépsége mellett behízelgő muzsikája van, más verseiben egy-egy megvesztegető ötlet. Tud bravúrosan egyszerű (Betlehemi királyok) és az
értelmetlenségig
homályos lenni (pld. a „Dörmögő" utolsó szakasza a „rózsaromboló
leánnyal").
Egy-egy versében bravúrt bravúrra halmoz. Nem tudja, hogy szürke a szürkén:
meglepő színhatásokat hozhat, de bravúr a bravúron csak közömbösítik
egymást.
Nyelvét Balassin, Gyöngyösin, a kuruc-költészeten,
továbbá Csokonain és Petőfin
pallérozta, de nem veti meg Adyt sem: az „úri szél" három versében is szerepel,
egyízben a rím és pedig a rossz rím kedvéért: az úri szél, a dörgő [ . . . ]
Sárközi írta legutóbb valakiről: unalmas költő — és kifejtette mi minden van e
látszólagos unalom mögött. József Attilával ellenkező az esetünk. Ő nem unalmas
63

költő, könyve tele van meglepetésekkel, jó és rossz értelemben, de végigolvasása után
semmi megoldatlan nem marad — ha csak nem valami hiányérzet, mint végső íz.
Nyugat, 1931. június 16. — 833—834.
FENYŐ LÁSZLÓ

A MAGYAR PROLETÁRIRODALOM PLATTFORMTERVEZETE
Benyújtotta a Moszkvai Proletárírók Szövetsége (MAPP) Magyar
csoportjának
megbízásából Barta Sándor, Hidas Antal, Illés Béla, Kiss Lajos, Madarász Emil,
Matheika János és Zalka Máté.
Alapjában jóváhagyta a Moszkvai Proletárírók Magyar csoportjának 1931. április
8-án megtartott
taggyűlése.
[...] A gazdasági válság kiváltotta Magyarországon a kispolgári intelligencia
új,
széles válságát. A válságba került kispolgári intelligencia teljesen elvesztette a hitét
abban, hogy a polgári társadalomban megtalálja a maga helyét. A kispolgárság önálló
politikát nem tud folytatni és vagy a proletariátus, vagy a burzsoázia
uszályába
szegődik.
Háy Gyula, Kodolányi, Illyés Gyula a válságba jutott, kispolgári
intelligencia
írói, akik a proletariátussal időnként kacérkodnak. Egy másik része a szöciálfasizmus
(Kassák) és fasizmus (József Attila, Simon Andor) táborában keresi a kivezető utat.
Egyrésze még mindig a kispolgári humanizmus tehetetlenségét
makogja (Farkas
Antal, Várnai Zseni, Szakasics Árpád, Szélpál Árpád), másrésze expresszionista
szóvirágokon, elvont általánosságokon, vallásos misztikumokon kérődzik (Ember Ervin stb.).
Úgyszólván semmi jelentőségük sincs azoknak a fiatal kispolgári íróknak, akik a
kivénhedt „Nyugat" epigon-gárdáját alkotják. [...]
Sarló és Kalapács, 1931. június, 56.
VAN-E SZOCIALISTA LÍRA?
[ . . . ] József Attila igazi harcos költő. Űj könyve, a Döntsd a tőkét, ne siránkozz,
nyíltan, bátran áll ki a gátra, hogy a maga mestersége, az irodalom fegyverével
harcoljon a szocializmus megvalósítása érdekében. Az a koncepciója a
művészetről,
hogy a művészetnek és a művésznek is az osztályharcot kell szolgálnia. „Ejh, döntsd
a tőkét, ne siránkozz, ne szisszenj minden kis szilánkhoz! Ha odasújtsz körül a sorshoz, az úri pusztaság rikoltoz, — o széles fejsze mosolyog!" Amellett puha, szerető
szavakkal is tud becézni. A Harmatocskárói így beszél: „Fáradt meg együgyű, vagy
táncsák jó vagyok s reszketek, mint a fű és mint a csillagok." Vérbő, meleg szavak
dörrenő, habzó indulatokkal egymást váltogatják. Néha önfeledten, naivan
játszik,
mint a tilinkós pásztor, egyszer a népdal könnyűlélegzetű ütemei riszálnak
előttünk,
máskor meg a kuruc bálladák magunksirató mélabúja záporoz reánk. Sokrétű anyagán megérzik a kemény kötés, s a nyakas paraszti ivadék úrgyűlöletének
ösztöne
buggyan elő a verekedő sorok alól. „Vers, eredj, légy osztályharcos! a tömeggel
együtt majd felszállsz!..."
— ezt a befejező sorokban konklúziónak mondja s nem
ajánlásnak a költő. S a versek java, ereje komoly gyarapodása szocialista
irodalmunknak. Befejezésül, a kötet végén, Villonnak, „a tanult francia betyárnak
három
balladája és négy sorocskája" virít. Igaz, mesteri átköltése a csavargó költő „etikátlan", könnyűvérű
költészetének.
Szocializmus, 1931. július 7. — 223—224.
KALMAN JÓZSEF

„DÖNTSD A TÖKÉT, NE SIRÁNKOZZ"
Űj verseskötetet lapozunk fel. írója: József Attila. Kiadták Budapesten és természetesen — elkobozták. Ez a verseskötet: öröm és nyereség. József Attilának eddig
* is voltak felfigyeltető versei, de nem volt nyílt állásfoglalása. Nem tudtuk
hová
64

sorozni és ő sem tudta: hová tartozik. Most már tudja és tudjuk
bizakodó erőöntudatos hallóval, saját versével:

mi is és

köszöntjük

Hejh, döntsd a tökét,
ne siránkozz
ne szisszenj minden kis szilánkhoz!
Ha adasújtsz körül a sorshoz,
az úri pusztaság rikoltoz
a széles fejsze mosolyog!

Egy garabonciás fürgeségével jön, vágtat és rohan tovább. Csóvavető,
tetőgyújtó,
bizakodó hitet hunyorító, erőt paskoló és felrázó, aki széttép, szétmar,
szétnevet,
tönkresujkol mindent, ami nem az osztályharcot szolgálja. Még a verset is szétmorzsolja, félredobja, kijátssza, hogy bolondos fintorral annál jobban kisikolthassa,
tudatosíthassa a végső harcot:
Ez mind csak játék. Ceruzával írom,
uraktól kapott pénzen vett papíron.
Még nem gépfegyver züm-züm e betű
váj, mint a nyomor, csíp, mint a tetű.

Aki a pesti atmoszférában
ilyen hangot tud megütni, azt többé nem kell félteni.
Egészséges és erős. Kacagva bakafántoskodva
önti, gyömöszöli a saját erejét, saját
bizakodását másokba, csüggedőkbe, ahol ilyen hangra már képtelennek
hittük az
embereket. József Attila hangja: egészség, erő, az osztályharc mindig felújuló tavasza.
Az Ut, 1931. augusztus 20. — 16.
FÁBRY .ZOLTÁN

JÓZSEF ATTILA ÜJ VERSEI
Döntsd a tőkét, n e siránkozz. — Ü j Európa Könyvtár. Budapest,
Oj Európa Könyvtár kiadása. 48. 1.

Az egyébként nem tehetségtelen költőnek programm-versekből
összeállított ez a
kis kötete nem a favágókhoz szól, hanem a társadalom nemkapitalista elemeihez s a
tőke, amelyet ki kell dönteni, nem fatöke, hanem a „Kapital". „Ejh, döntsd a tőkét,
ne siránkozz, — ne szisszenj minden kis szilánkhoz! — Ha odasujtsz körül a sorshoz, — oz úri pusztaság rikoltoz, — a széles fejsze mosolyog!" E sorokat ügyesen a
Favágó című versében mondja el, de „Éljen a munkásság, parasztság, — nem fogja
polgári ravaszság, — fölrúgja milliónyi láb, — hú! tömegek, tovább! tovább" — s
más ilyen fajta megnyilatkozásaiból
nyilvánvaló, hogy a Kapital-t kell kidönteni. Ha
az esőről ír: esik a munkátlan munkásokra — esik a magántulajdonra: — ... gödörlakó kubikosokra — párnás polgári lakásokra, — a Regősénekben a népet lőccsel
fizetik, az Aranybojtúban
panaszkodik, hogy „piszkafával ... böködik vöröslő énekeimet! — Uszulj föl uszító nép-iszony! Forgóst köpök, mint a förgeteg — Eldöngöljük, elvtárs — el bizony! — az álkultúráért mind a dögöket!" — Mint e pár sorból
is látjuk, alaphangja az elkeseredés és programmja lázítás a kommunista
forradalomra. Rosszul fogalmazott, rímelő kis vezércikkek, melyek már nem is tartoznak az
irodalmi kritika körébe.
Magyar Szemle Könyvmelléklete,
1931. december
XIII. k. 4. (52.) sz.
JÓZSEF ATTILA: DÖNTSD A TÖKÉT, NE SIRÁNKOZZ
Aggodalmat kelt ez a programmos cím. Versekkel dönteni a tőkét? Aligha fog
menni, kivált így. Lehiggadatlan versek, csatakosan belekeveredő fasiszta szólamok
mutáló gikszereivel, friss erejű üde hangok közt káromkodásszerű
eredetieskedések.
József Attila jobban kezdette, útját nem látjuk költő számára valónak.
Magyarság, 1932. július 17. — 22.
(B. A.)
[BODOR ALADÁR]

5 Tiszatáj

65

KATONA

IMRE

Népköltészetünk huszonnegyedik órája
GONDOLATOK TOMBÁCZ JÁNOS MESÉIRŐL

A népművészetek felfedezése törvényszerűen hanyatlásuk időszakára esik, amikor a gyűjtők szinte versenyt futnak az idővel; munkálkodásuk némileg a régészek
mentő ásatásaira emlékeztet. Ilyen körülmények között kezdettől fogva közhely a
12. vagy éppen a 24. óra gyakori emlegetése, úgyhogy a kishitűek, de a jószándékú
érdeklődők is inkább gondolnak a gyűjtőmunka abbahagyására, mint folytatására.
A valóság azonban mindig tartogat kellemes meglepetéseket is; ahogy Bálint
Sándor saját mesemondójáról, Tombácz Jánosról írja: „minden elméletre rácáfolva"
bukkant fel, „meglepetés és ajándék volt egyszerre". Jeles kutatónk bevallja, hogy
egy ideig kissé kétkedve fogadta a zsombói Kovács Álmos jelzéseit Tombácz János
rendkívüli tudásáról, de amikor maga is meggyőződhetett az állítások valódiságáról,
egy évtizeden át foglalkozott e mesék gyűjtésével és megjelentetésével. Az ügyhöz
méltó volt a találkozás: néprajztudományunk nesztora közismert lebírhatatlan szorgalmáról, mesemondója pedig kifogyhatatlan mesélőkedvéről; ez esetben egymásra
találtak, e találkozás eredménye ez a kitűnő könyv, mely az Ortutay Gyula által
szerkesztett Ü j Magyar Népköltési Gyűjtemény XVII. köteteként jelent meg.
De itt egy kicsit érdemes megállanunk! A régi Magyar Népköltési
Gyűjtemény
mindössze 14 kötetének megjelentetéséhez fél évszázad (1872—1924) kellett, míg
most a 18 kötethez (tudniillik Tombácz János meséivel egyidejűleg jelent meg a
XVIII. kötet: a Taktaszadai népmondák) csak 35 esztendő, és még mennyi kézirat
vár megjelentetésre! Előzőleg hiába volt tehát virágzóbb a hagyomány, a gyűjtőmódszerek nem voltak ilyen fejlettek, a kiadási lehetőségek pedig ennyire kedvezők,
mint manapság! Ma már nem elegendő az alkalmi, úgynevezett vasárnapi gyűjtés,
és a mégoly lelkes munkatársi gárda sem pótolhatja a szakembert, akinek tudására,
szorgalmára és lelkességére egyaránt elengedhetetlen szükség van. Ahogy a mesemondáshoz hallgatóság, úgy a mesegyűjtéshez intuíció, tudás és szorgalom kell, és
akkor „megterem" a mesemondó is, mondhatnánk némi túlzással. Elegendő itt
Kallós Zoltán énekeseire, Erdész Sándor Ami Lajosára (250 meséje 3 vaskos kötetben jelent meg!) utalnom, hogy a régebbi és a kortárs mesemondó egyéniségeket
most külön ne is említsem! Bálint Sándor személyében minden gyűjtői feltétel szerencsésen adva van: évtizedek óta tartó, úgynevezett állomásozó terepmunka,
sokoldalú helyi és' szakmai ismeretek, szorgalom és nem utolsó sorban „érzelmi érdekeltség" a fő jellemzője. 70. születésnapjára jelent meg a Péter László által összeállított bibliográfia, amely után máris két könyv az újabb eredmény: egyik a szegedi reneszánszról és reformációról szól, a másik pedig e most ismertetendő Tombácz János-féle népmesegyűjtemény.
A „Si duo faciunt idem, non est idem" (ha ketten teszik ugyanazt, nem
ugyanaz) latin közmondás ráillik erre a munkára is: Erdély híres mesemondóira
vagy akár Ami Lajosra és társaira is jóval könnyebb volt rátalálni, mint Tombácz
Jánosra, mert az erdélyi és a szabolcsi hagyomány sokkal elevenebb, mint a délalföldi. Hogy ez mennyire így van, elegendő futó pillantást vetnünk a korábbi szegedi mesegyűjtésekre: a 19. század folyamán nem találtak érdemes mesemondót,
igaz, ekkor még nem is figyelték úgy a kiemelkedő egyéniségeket. Csak az első
világháború éveiben fedezte fel Kálmány Lajos az egyházaskéri (verbicai) Borbély
Mihályt, kinek egy kötetnyi meséjét közzé is tette. (Hamarosan újra megjelenik az
újvidéki Fórum kiadásában.) Ezek után jó fél évszázadon át csak a mesehagyomány
66

hanyatlását regisztrálhattuk; magam is a 40-es években a megye egyik legrégiesebb
községében, Tápén, mindössze annyi mesét találtam, amennyit másutt egyetlen jó
mesemondó tudott mondani! És most ismét van kivel büszkélkedni! Amilyen nagy
öröm, hogy nesztorunk töretlen erővel alkot, szinte halmozza a tanulmányokat és a
könyveket, olyan nagy sajnálkozással olvashatjuk a szóban forgó mesekönyvben az
előszó alján e gyászkeretes szöveget: „Tombácz János 1974. december 22-én hirtelen
meghalt, meséinek annyira várt megjelenését nem érhette meg."
Nem mindennapi egyéniség költözött el a mesemondók amúgy is gyér soraiból.
Sokat próbált célszörű szögény embör volt, aki a munkában és a mesemondásban, a
családban és a társadalomban egyaránt helytállt. Szó sincs róla, hogy most valamiféle népi szentnek kiáltsuk ki! Mint mindnyájunknak, bőven volt hibája neki is, de
jókedvét, gyermekded jószívűségét, a szegény emberekre oly jellemző nagyvonalú
gavallériáját, az emberekbe vetett hitét mindvégig töretlenül megőrizte. Tudatos
egyéniség volt, felismerte saját és osztályos társai társadalmi helyzetét, kellő időben
le is vonta belőle a következtetéseket és aszerint cselekedett; az iskolában például
a vasfegyelem, 1919-ben pedig a polgári Magyarország ellen lázadt f e l . . . 1945 után
földet kapott, tanácstag lett, 1964-ben pedig a népművészet mestere; a Tiszatáj 1971.
júliusi száma is bemutatta olvasóinak; szerepelt a rádióban és a tv-ben, csak könyve
megjelenését nem érhette m e g ! . . . Én még azon szerencsések közé tartozom, aki
Tápén hallhattam őt: nem volt könnyű helyzetben, mert a hallgatóság sorai között
mindkét nembeli és minden korosztályhoz tartozó helybeli és messziről érkezett
parasztok és értelmiségiek egyaránt voltak, ő mégis pillanatnyi habozás nélkül olyan
történetbe kezdett, mely mindnyájunkat egyformán érdekelt, lekötött és elszórakoztatott. Sajnos, a rendezőség nem adott neki annyi időt, hogy meséjét b e f e j e z z e . . .
De lehet, hogy különben máig is mesélne?! Valami csodálatos mesélőkedv, kifogyhatatlan bőség, derű, jóízű humor és hallatlan életerő jellemezte. Nem mindennapi
egyéniség volt!
Tombácz János hagyományos mesetudása ellenére is ízig-vérig korunk gyermeke.
Ha ő a 19. században élt volna, meséi is mások lennének, így azonban jóval kevesebb bennük a hagyományos formula (például a — hol volt hol nem v o l t . . . és hasonlók), de nem érzi már kötelezőnek a hármas szerkezeti tagolást sem: a különféle
meséket, történeteket összeolvasztja, alkalomszerűen nyújtja, illetve rövidíti; úgynevezett alkotó típusú mesemondó. Épp ezért meséit nagyon nehéz a szokott tipológiai rendbe illeszteni; nem kis gondot okozott ez a jegyzetek készítőjének, Dömötör Ákosnak, aki a lehetőséghez képest munkáját jól végezte.
Tombácz János mesemondásának egyik fő jellemzője a hallgatósággal való közvetlen kapcsolat, melyre főként a mese elején és végén találunk bőséges példát:
„Hát tisztölt hallgatóim..." (39.); „Kedves hallgató közönség!" (534.) „Hát eddig
tartott az én mesém, tisztölt hallgatóim" (81.) De mesemondás közben is állandóan
utal hallgatóira, alkalmanként magyaráz nekik vagy őket is bevonja a cselekménybe: „Kedves hallgató közönség! Azelőtt régebben más vót a világ, vagy csak a
nép, mint most, mög a népszokások..." (534.); „Igön tisztölt hallgatók, majd azt itt
m ö g á l l u n k . . . " (43.); (a férfiakhoz) „Tik is emönnétök pokolba is ilyen nőé, biztosan, mer én is emöntem vóna abba az időbe" . . . (43.) Nemegyszer egyenesen Bálint
Sándornak és társainak magyaráz mesemondás közben, hiszen professzorunk mindig
toborzott vagy vitt magával hallgatókat: „Ezt is mögmagyarázom nektök, tisztölt
hallgatójaim, mög tanár urak, maguk is hallgassák!" (270.).
Tombácz János gyermekkorától kezdve mindig mesélt, mindig tanult újat, és
mindig olvasott: tudása tehát korántsem volt statikus, mint a legtöbb mai mesemondóé, hanem állandóan változott, fejlődött; maga a modern élet pedig inkább
kiteljesítette, mintsem gátolta vagy korlátozta tehetségét. Mesélt ő gyermektársainak,
később a szőlőmunkásoknak, katonatársaknak, vevőknek, családtagoknak, sőt még a
kórházi betegtársaknak is; megszólalt a rádióban, tv-ben, szerepelt színpadon, beszélt magnóba stb. Mindezek folyamán hallatlan gyakorlatra és nagy alkalmazkodó
képességre tett szert. Sokszor „megszavaztatta" hallgatóit, hogy milyen mesét hall5*

67

gatnának szívesebben: „királyos" vagy „boszorkányos" történetet? E képességeit
Bálint Sándor így jellemzi: „Mindig alkalmaztatja magát a hallgatósághoz: p a j k o s
célzásokkal a meglett férfiakhoz, szívrehatóan a fehérnéphez, tréfás mosolygással a
gyerekekhez" (29.)
Tombácz János feltűnően tudatos mesemondó volt, a történet folyamán például
az egyik epizódról a másikra való áttérést éppúgy bejelentette, mint annak idején
a Szabács Viadala szerzője vagy régen az angol balladaénekesek: „No, itten most
aztán itt hagyjuk ezt az öregöt" . . . (235.); „Most visszagyüvünk ide, ahun most beszélgetőit a királyfival az öreg k i r á l y " . . . (285.). Ilyen epizódváltások során néha
önmagát is kijavítja, tehát saját elkalandozásait is teljes tudatossággal figyeli: „De
mostan, hogy visszamönjünk égy másik ódalra, mé én nagyon éléptem a Sárkány
János bácsi beszédjitű" . . . (648.).
Meséinek ez a képlékenysége az oka, hogy voltaképp nem t u d j u k pontosan
megmondani, hány mesét is tudott összesen? Mindenesetre e kötet 46 meséje nyilván csak töredéke teljes tudásának, sőt ezek között is például a 46. számú, „Rúzsa
Sándor viselt dógai" (629—674.) voltaképpen számos önálló történet laza füzére,
melyet csak a hős személye fon egybe. Tombácz János alakítókészségét, alkotótehetségét azokon a szövegeken is lemérhetjük, melyeket kétszer mondott el; belőlük
néhány (pl. 4., 11., 24., 28. sz. stb.) kötetünkben is helyet kapott. Bizony e változatok között meglehetősen nagy az eltérés, melyet úgy lehetne röviden meghatározni,
hogy Tombácz János alkalomszerűen tömörítette vagy bővítette történeteit; e rövidítés-bővítés éppúgy vonatkozik a tartalmi, mint a formai-stiláris jellemzőkre. De az
alkalmaktól és a hallgatóság igényeitől „függetlenül" is, Tombácz János fő jellemzője a realisztikus részletezés: különösen szerette nyújtani a tündéries, rövidíteni
pedig a tréfás történeteket. Mintha tudatosan cselekedett volna, mert a t r é f á n a k
mindig javára válik a csattanós rövidség, a tündérmesének pedig az áradó bőbeszédűség! Ugyanakkor korának gyermeke is, mert a legendákból szinte kilúgozza
a csodás elemeket; igaz viszont, hogy látható kedvvel időz el a babonás történetek
világában. A demitizálás (csodátlanítás) azonban minden modern mesemondó Jellemzője is egyszersmind: csak nemrég tapasztaltuk, hogy Borbély Mihály gyermekei
az apjuktól hallott csodás legendákat mennyivel realisztikusabban és egyszerűbben
mesélik el!
E bővérű „realizmus" hatja át egész mesemondását, m á r a kezdő- és „záróformulák" is ilyenek: „Élő embör, méghozzá takaros embör, gazdálkodó vót Cseuz
J á n o s " . . . (589.); „Ezökbű övött-ivott a Pista b á c s i " . . . (605.). A hihetőség kedvéért
többször is említi forrásait: „Még valamikó a nagyapámtú hallottam errül é n . . . "
(81.); „Enné tovább azt nem hallottam rulluk, me idáig beszélte el az én nagyapám
i s . . . " (148.). Ezek és a hasonló formulák egyben pótolják a hagyományos mesei
kezdő- és záróformulákat is.
Tombácz János főként a nem tündéries történetekben törekszik hihetőségre,
ennek egyik eszköze, említett „realizmusa", mely azonban legtöbbször n e m tudatos,
tanult, hanem tapasztalati és élményből fakadó ábrázolásmód. A 11. sz. mese 1. változata például így kezdődik:
„Hát valamikó nagyon régön, tisztölt hallgatók, akkó amikó még a Szöged városa nem vót mög, csak imitt-amott kezdődött még belüle egy-egy kis ház, errébbarrébb a Tisza möntén . . . " (402.). Ezt, a mesék elején megütött realista kezdőhangot
később sem hagyja el; egy részlet a 6. sz. mese „belsejéből":
„Csakhát az volt a baja aztán a Jancsinak, hogy a gazdája nem adott az útra
önnivalót, úgy mög vót ijedve, de a pézit mind odadta, ami vót. Hát jó van, Jancsi
aztán ballagott. Hát amit tanált, ilyen vadgyümőcsöket, öszögetött h a z á i g . . . " (303.)
Más mesemondóktól eltérően, Tombácz kedveli a leírásokat; különösen nagy
kedvvel időzik el a természeti jelenségek (eső, jégeső, erdő stb.) bemutatásánál; és
nemhiába öreg pásztoroktól hallotta a legszebb meséket, maga is kint legeltetett a
szabadban, meséi pásztor- és természetcentrikusak.
„Ügy jó estefelé történt az üdő. Tán a nap éppen lebukóba vót az ég alján, mikó
szétnézött, vagyis főnézött az erdőbe a fák tetejin. Kicsit ritkábbak vótak a f á k
68

ára, amőre mostan m ö n t . . . Eccő, hogy föltekintött az égre, látja, hogy nyugat felő
gyün égy borzasztó sütét felhő. Dörgött, villámlott, csattogott... (267.).
A leírásnál és a jellemzésnél a részletező felsorolás és a túlzás a fő stíluseszköze,
eközben néha már-már halmozza a jelzőket:
„Ennek a vénasszonynak vót aztán égy fia. Csuda rút, csúnya, rücskös, varancsagos, csúnya, púpos fia vót n e k i . . . " (261.)
„De az a kölök óriási csúnya lött: ferde pofájú, az óra égörbülve, a fülei lékonyulva, bajusza imitt-amott egy-két szál, vagy hét helyt púp vót a hátán, a lábai
rossz görbék, mint a k e c s k é é . . . óriási pokoli csúnya férög v ó t . . . " (269.)
Tombácz János stílusa egyszerre hagyományos és modern: egyesíti például a
szegedi népnyelv sajátosságait az iskolás, köznyelvi fordulatokkal, kifejezésekkel;
úgy is jellemezhetnénk, hogy „öző köznyelven" beszél, bár a ragok és a képzők
legtöbbször még nyelvjárásiasak. Ez az átmeneti beszédstüus meglehetősen szép,
különösen gazdag és árnyalt a szókincse; nem ártana erről az egyetlen emberről egy
külön szótárt szerkeszteni, ugyan hány szót ismerhet? Bizonyosan megcáfolná azokat, akik arra gondolnak, hogy a népnyelv mindössze néhány ezer szóra korlátozódik! Bálint Sándor egyébként nagyolt fonetikával, az irodalmi helyesírás és a nyelvészeti hangjelölés szerencsés kompromisszuma alapján közli a meséket, így a
szövegek könnyebben olvashatók, ugyanakkor nyelvjárásiasak és hitelesek is egyszersmind. Igaz, így némileg eltért a Voigt Vilmos—Balogh Lajos szerkesztésében megjelent „A népköltési (folklór) alkotások kritikai kiadásának szabályzatáétól, amely
1974-ben jelent meg Budapesten, de legjobb tudomásom szerint e kötet kézirata m á r
előbb nyomdába volt adva. Valamivel egységesebbek és teljesebbek lehettek volna
viszont a szómagyarázatok: ha például maga a mesemondó értelmezi, nincs meg a
szójegyzékben. Szerencsére rendelkezésünkre áll Bálint Sándor kétkötetes Szegedi
Szótára, és ott vagy itt minden szó megtalálható.
Tombácz János mesekincse részben megegyez más mesemondókéval, de ugyanakkor el is tér azokétól: ő is ismeri pl. a tündér- és novellameséket, de szegedi elődeitől eltérően, már nem kedveli az állatmeséket; a legendák is kevéssé csodásak nála,
a kedvelt babonás történeteket (hiedelemmondákat) pedig éppúgy füzérszerűen csoportosítja, mint a történeti és betyármondákat is. Amennyire kedvét leli a tündérmesék részletező elmondásában, éppúgy összevonja, tömöríti jóízű tréfáit.
Mesekincsét sok helyről szedte össze: édesapja és egy idős juhász volt a legfőbb
forrása, de voltaképpen mindenkitől tanult. Sokat olvasott, a népies ponyvát éppúgy
kedvelte, mint klasszikus íróinkat és költőinket; hatásuk azonban eléggé nehezen
mutatható ki, mert éppoly szabadon bánt forrásanyagával, mint Petőfi a népmesékkel a János vitézben. Az irodalmi forrásokat továbbá azért is nehéz nála kimutatni,
mert a szerzők nevét elfeledte (amikor például a Toldit olvasta, még akkor sem
tudta Arany János szerzőségét!); olvasmányait különben sem volt hajlandó elbeszélni, mondván: az már úgyis le van írva! Bizonyára olvasmányai hatásának tulajdoníthatjuk, hogy a legtöbb mesének ő adott címet, a többit pedig Bálint Sándor
„címezte meg", előzőleg mindig kikérve Tombácz János véleményét. Némely mesehősök (pl. Zigfríd) is az irodalomból kerültek bele meséibe.
Tombácz János a félhivatásos előadók, az úgynevezett alkotó típusú mesemondók
egyik kései példája, akinél a hagyományos és az ú j (irodalmi, iskolai stb.) hatások
összegeződtek. Mesemondói gyakorlata egész életén át töretlen maradt, sőt még fejlődni, alakulni is tudott, mert mindig olyan kis közösségekben élt, vagy ő maga
keresett fel olyanokat, amelyek igényelték a meseszót. ő a legjobb példa arra, hogy
kiválasztódik a mesemondó, ha a társadalom igényli e történeteket. Ez a mesehagyomány nem lehet merev, hanem mindenkor alkalmazkodnia kell a hallgatóság elvárásaihoz, sőt még a pillanatnyi igényekhez is. A hallgatóság e tudást és szórakoztatást rendszerint nem veszi komolyan, sőt egyesek a munka elkerülését látják
benne, mégis szívesen hallgatják vagy olvassák a meséket. (Az említett Tiszatájszám Zsombón Tombácz egyik meséjével addig járt kézről kézre, míg végleg el nem
tűnt.) Ezek a társadalmi elvárások segítették Tombácz Jánost is abban, hogy e
mindjobban demitizált és realizált történeteit a mába átmentse, stílusát közelebb
69

vigye az élményelbeszélések, a mindennapi beszéd stílusához, befogadjon és elfogadtasson iskolás vagy irodalmi hatásokat, a népnyelvet megőrizze, de használja a
köznyelv eszközeit is. Tudatos előadó volt, szinte minden olyan fogással élt, melyek
a legkiválóbb művészeket is jellemzik, illetve produkcióikat segítik.
összegező jellemzésül teljességgel egyet lehet érteni Bálint Sándor megállapításaival, aki mesemondóját így méltatja: „Ha meséi természetesen a hagyomány
anyaméhéből támadnak is életre, nála mindig érezzük, hogy itt az ihletett, szótól
mámoros pillanatban, szemünk láttára, fülünk hallatára meglepő természet- és
emberismerettel, finom lélektani ösztönnel formálódnak és elevenednek m e g . . .
mesetörténetei akárhányszor meghaladják a szokványos terjedelmet, és a szövevényes, sokágú cselekmények, eseménysorok, öncélúnak látszó kitérések széttéphetetlen
egésszé válnak a kompozíció formai fegyelmében... színes képzeletével, meseszövő
és szerkesztő tehetségével, nyelvi és előadói biztonságával, szépen zengő, ritmikus
prózájával mindenképpen a magyar mesélés eddig megismert legnagyobb népi mesterei: a szabolcsi Fedics Mihály, a kalotaszegi Máté György Bálint, a bukovinai
székely Palkó Józsefné mellett van a helye." (33.)
„Költői életműve egyúttal Szeged paraszti világának fabulában való tükröződése. Alighanem hattyúdala is." (33.)
Bálint Sándor szerényen azt írja, hogy nem a mesekutatás továbbfejlesztése,
hanem a dokumentálás volt a célja (5.), mégis méltó módon, módszeresen dolgozta
fel az egész kérdéskört: ismerteti a szegedi mesekutatás múltját, Tombácz János
családját, majd életét, egyéniségét, mesemondását stb., közben tanúságot tesz páratlan helyi-helytörténeti ismereteiről, és sok finom észrevételt tesz. Minden szakember
elégedett lenne, ha ilyen feldolgozásban kapná kézbe a meseköteteket! E sikerhez
Dömötör Ákos jegyzetelése, Kovács Ágnes gondos lektorálása és egyéb segítsége is
nagyban hozzájárult.
A köntös (borítólap, képek, rajzok stb.) is méltó a tartalomhoz, ellenben a tartalomjegyzéket magát sehol nem találom! Talán feledékenységből maradt ki? Néhány
képaláírás is felcserélődött. Mindazonáltal dicséret illeti a gyűjtőt, kiadót, szerkesztőt
e szép könyvért, amelyre mi dél-alföldiek különösen büszkék lehetünk! Minden
érdeklődő polcán ott ennek a helye!
v

70

LENGYELORSZÁG

Lengyel-magyar kapcsolatok
a második világháború alatt a menekült írók műveinek tükrében
A korábbiaktól eltérően, úgy tűnik, hazánkban is szélesedett az érdeklődés az
1939—1945 közötti évek lengyel—magyar kapcsolatai iránt. Ezt bizonyítja a Válóság
1975-ös májusi és augusztusi számában közölt két írás: egy lengyel menekült visszaemlékezése; illetve a kérdés kutatásáról szóló, tájékoztató cikk. Ez utóbbival egy
időben,. mintegy válaszul arra a megállapításra, hogy történészeink közül kevesen
(és keveset) írtak erről a témáról, a Zalai Gyűjtemény
legújabb köteteként napvilágot látott Lagzi István könyve. A Zala megyei menekülttáborok történetét, működését
tárgyaló monográfia szerzője a háború alatt Magyarországon élő lengyelek politikai tevékenységéről is publikált egy cikket a Tiszatáj 1975-ös novemberi számában. Ugyanitt olvasható J. R. Nowaknak
a tragikus időszak lengyel—magyar kapcsolatairól szóló tanulmánya.
A második..világháború magyarországi lengyel menekültjei között számos ismert
művész, 'tehetséges.író. és-publicista volt. Az említett írásokban, de máshol és régebbe~n~~is_félvétődött, hogy ezen alkotók munkásságáról n e m sokat és nem sokan t u d u n k . . A„ hagyományos barátságon kívül az antíf ásisztá'harc példáit, - epizódjait gyakran felvonultató lengyel—magyar politikai-történelmi együttműködést kezdjük megismerni. Az egyre pontosabban kirajzolódó kép teljesebb lenne, h a e kapcsolatok
irodalmi vetületére is jobban figyelnénk. A t lengyel menekült írók együttműködésünket tükröző, saját élményeikből, életrajzukból merítő műveinek száma meglepőén jiagy... A ma m á r történelemnek számító események irodalmi vetülete nem
j á r - m e s s z e a dokumentálható, sokak emlékezetében élő valóságtól. Nem könnyű
megvonni a h a t á r t a szoros értelemben vett belletrisztika és a tények irodalma, a
visszaemlékezések vagy emlékiratok csoportja között.
A magyarországi élményanyagból fogant alkotások jelentős része értékes, de az
is igaz, hogy'ég'yikük'másikuk nem tartozik a remekművek közé, és csak t é m á j u k
miatt t a r t h a t j u k 'őket érdekesnek. Mivel azonban — néhány kivételtől eltekintve —
m a g y a r fordításban még a legsikerültebbek .sem—olvashatóK7~sőt:~magyar~ kritikai
visszhangjuk is 'alig volt, úgy gondoljuk, érdemes legalább bemutatni, ismertetni,
jellemezni a számunkra* fontos alkotásokat. (Részletesebb, több szempontú elemzésüket a közeljövőben megoldandó feladatnak tekintjük.)
A második világháború magyar—lengyel irodalmi kapcsolatai kutatásának
szükségességére a Tiszatáj 1972. évi negyedik számában Kiss Gy. Csaba is felhívta
a figyelmet. Cikkében a menekültek sorsáról szóló, a szépirodalom kategóriájába
sorolható művek közül részletesebben méltatta a ' balatonbogiári lengyel gimnázium
egykori növendéke, Jerzy Lövell r i p o r t k ö t e t é n e k j n a g y a r tárgyú fejezetét, és Alfons
Filornak, a fontos'feládatokat végrehajtó konspirációs'lengyel futárszolgálatról írt,
népszerű könyvét.
A menekültek életéről szóló, az 50-es évek második felében megjelent művek
közül Julián Kurdybowicz
és az ismert műfordító, Lew Kaltenbergh
szépirodalmi
71

igényű visszaemlékezéseiről (Tulaczym szlakiem, illetve Dunaj, rzeka szeroka) olvasható
magyar nyelvű ismertetés (Nagyvilág, 1959/7). A háború alatt Erdélyben, tehát pár
évig Magyarországhoz tartozó területen, de végig magyarok között élő és budapesti
honfitársaival kapcsolatot tartó neves költőnő, Kazimiera
lUakowiczówna
versei
szinte. ismeretlenek, nálunk, de emlékiratainak (Niewczesne
wynurzenia)
részlete,
egy bevezető tanulmány kíséretében magyarul is hozzáférhető (Korunk, 1972/12).
Munkásságának magyar vonatkozásairól és a Budapesten költővé érő Tadeusz Fangratról más helyen ( A l f ö l d , 1974/10) is olvashatunk. E tanulmány korlátozott terjedelme miatt most részletesebben csak azokkal a lényegesebb alkotásokkal foglalkozunk, amelyeknek magyar visszhangjáról nincs tudomásunk, illetve amelyekről csak
rövid emh'téseket találunk a hazai sajtótermékekben.
Alighanem a jótollú publicista, Kazimierz Kozniewski
írta a legtöbb, magyar
vonatkozásokat bőségesen tartalmazó, a menekülíéíínényekből fakadó művet. A nyugat-európai emigrációban kibontakozó lengyel ellenállási mozgalom ismert a l a k j a a
háború elején rövidebb, majd — kényszerből — mint „francia" állampolgár, hoszszabb időt töltött hazánkban. Erről szól Egy év idegen földön és Tíz háborún át (Rok
ziemi obcej, 1946, Przez dziesíqc wojen, 1947) című, érdekfeszítően, életszerűen,
helyenként humorral megírt visszaemlékezés-köteteinek néhány fejezete. 1941-ben
francia papírokkal ellátva érkezett Budapestre, ahol a titkosrendőrség elfogta. Letartóztatása előtti hangulatára és a megváltozott magyarországi politikai hangulatra így
emlékszik vissza: „Újvidéken az útlevélvizsgálat nagyon udvarias. A magyarok elegánsak, nem kívánják megvizsgálni a b ő r ö n d j e i m é t . . . Ismét hasonló érzések lesznek úrrá rajtam, mint másfél évvel ezelőtt, amikor ugyanerre a Magyarországra
»•zöld határon« át tettem be a l á b a m . . . Ügy tűnik, hogy ebben az országban m á r
teljes biztonságban vagyok".
Élményeihez későbbi visszaemlékezéseiben, a Bezárt körben (Zamkniqte
kolo,
1957), még érettebb írásművészetről tanúságot téve visszatér. Ebben a könyvében
kapnak a legtöbb helyet magyarországi élményei, a tárgyilagosan átérzett, nagyra
értékelt magyar rokonszenvmegnyilvánulások és a fasizmus szekértolói elleni antipátia. (1943-ban sikerült hazájába szöknie.)
Hasonló jellegűek,a-~kevésbé ismert Janusz Rychleivski emlékiratai, a Zöld határok (Zielone granice, 1947.) Egy katona fiktív visszaemlékezései-formájában í r j a le
a lengyel menekültek Magyarországra vezető útját. Érdekessége, hogy 1944-ben, a
német megszállást követő események kapcsán m u t a t j a be a budapesti lengyel emigránsok életének epizódjait. Magyarország kettéoszlik, írja, van, egymástól függetlenül, nép-és állam. Kár, hogy a szerző a korábbi lengyel magyarságkép kellékeivel
(jó borok, a főváros méltóságot sugalló szépségének ecsetelése stb.) túl sokat
kacérkodik.
Az 1939-ben egészen fiatalon hazánkba került Tadeusz Sokól Lövedék és lant
(Pocisk i lira, 1947) című első kötetében az önálló hangot még elnyomja az előző
lengyel költői nemzedékek öröksége. Magyar tárgyú versei mégis érdekesek, m e r t
— Illakowiczówna mellett — ő az egyetlen a menekült literátorok közül, aki élénken reagált a vidék, a falu szépségeire. Természetleírásai, akár a Balaton, akár
Tokaj vagy Budapest színeit festi, hazavágyódásának, a háború borzalmainak képeibe fonódnak. Ezt bizonyítja Kérés (Prosba) című versének részlete: „az ősz /
kányafák pírjával / takarja el a gyűlöletet / a vért ,/ a géppisztolyok nyomán
folyót". A néha szentimentális költeményekben, nagyversekben többször utal a
magyarok segítőkészségére, annak apró, de az idegenben magát egyedül érző fiatal
számára olyan fontos megnyilvánulásaira. Másutt honfitársairól, a balatonbogiári
lengyel középiskoláról ír, és nem nehéz kinyomozni, hogy valóban hazánkban élő
lengyeleket emleget.
Ugyancsak az alkotói fantázia alakította Adam Báhdaj, a népszerű ifjúsági író
magyarországi háborús élményeit. A fővárosunkban élő lengyel menekültek egyik
legtevékenyebb képviselője, kulturális életük kiemelkedő alakja volt 1945-ig. Több
kiadást megért, fordulatos, kalandos regényei végső soron- reális, személyesen átélt
72

eseményekben gyökereznek. A menekültek magyarországi tevékenységének, a f u t á rok szerepének alapos ismeretéből merítő Hétkor Budapesten, és a folytatásának
számító Hold érdemrend (O siódmej w Budapeszcie, 1958, Order z ksiezyca, 1959)
elsősorban az ifjabb magyar olvasóközönség érdeklődésére tarthatna számot.
Két, előbb említett regényének f u t á r főhőse, a határőrök és csendőrök elől
menekülve, néha valószínűtlen körülmények között teszi meg többször is a Budapest—Tátra utat. A két mű fontosabb alakjainak megformálásánál értékesebbek a
magyar társadalom jó megfigyelését, az emberek nézeteinek, politikai hangulatának
ismeretét bizonyító, „hétköznapi" részletek. Az első regényben egy ruhatáros figyelmezteti a főhőst arra, hogy a németbarát titkosrendőrség nyomoz utána: „— Azt
javaslom az úrnak, ne járjon ide. Ügy érzem, valami bűzlik itt, maga pedig rendes
embernek látszik." Hasonló, csak látszatra kevéssé lényeges és jellemző példa a
másik alkotásból: „A sofőr a joviális és beszédes emberek közé tartozott. Az autóbuszmegállók között elmesélte Andrzejnek a németekről és Hitlerről szóló legújabb
vicceket. Emellett szidta a megszállókat, a jegy rendszert, a magyar politikusokat."
A futárszolgálat vezetőjének alakját minden valószínűség szerint reális személyről mintázta. Az író nem teremt mítoszt a fontos küldetés körül, nem hallgatja el,
hogy a lengyel menekültek között is voltak olyanok, akik a zavarosban halászva
egyéni előnyökhöz akartak jutni. A futárfőhős közvetlen felettesének negatív figur á j á t megformálva jellemzi annak magyar környezetét is. „Smyga az Üri utcában,
az arisztokraták, diplomaták, sznobok és nagyvilági szélhámosok exkluzív negyedében lakott" — olvassuk a második regényben.
A néhány éve elhunyt kitűnő lengyel publicista és karikaturista, Jerzy
Szwajcer
visszaemlékezései is szépirodalmi értékűek. Egy karikaturista emlékeiből (Ze wspomnien karykaturzysty,
1960) című könyvének terjedelmes magyar vonatkozású fejezete
értékes és érdekes adalékokat nyújthat a menekültek történetének kutatói számára
is. Mint honfitársai többsége, gyakran emlegeti a magyarok segítőkészségét: „Magyar földre kerülve, már az első pillanattól kezdve érezni lehetett, milyen nagy
rokonszenvvel ajándékozzák meg itt a lengyeleket. Mind ideérkezésünkkor, mind
azokon a helyeken, ahol megálltunk, mindenütt szívélyesen köszöntöttek minket,
élelmiszerkosarakat adtak, szőlővel halmoztak el, rumos teával kínáltak". Pedig
Szwajcer egyéniségétől, visszaemlékezései egészét tekintve, távol áll az érzelgősség
vagy érzelmesség. Említést tesz azokról a közéleti személyiségekről, akik a lengyeleket segítették.
A budapesti menekültek kulturális életének szervezésében komoly szerepe volt.
Talán ő figyelte meg a legalaposabban a főváros társasági életét. Annál is inkább,
mert kávéházakban, éttermekben, majd színházakban, sőt a filmgyárban is karikatúrákat rajzolt. „Az első színházi rajzaimért kapott honoráriumnak nagy jelentősége
volt számomra, mivel a lengyel pénzt még nem váltották be, és a segély, amit
k a p t a m . . . nem volt elég a különböző elkerülhetetlen kiadások fedezésére" — írja..
Karikatúráit. 1940 és 1943 között az Esti Újság, a Függetlenség és a Délibáb című
lapok közölték. (Visszaemlékezései kötetét Goll Bea, Juhász József, Mezey Mária,
Sárossy Andor és Somlay Artúr képmásával illusztrálta.)
A magyar hivatalos körökben sem ritka lengyelbarátságról tanúskodik az a
tény, hogy Szwajcer parlamenti képviselőket is rajzolhatott. Erről így vall: „Munkámban nagy segítséget nyújtott egy hivatalsegéd, . . . mutogatással értésemre adta,
kit érdemes rajzolni és kit n e m . . . Megkövetelték ugyanis, hogy ne gyötörjem agyon
modelljeimet, ne túlozzam el jellemző vonásaikat, mivel, úgy mondják, Magyarországon nem szeretik a túl merész karikatúrát, különösen ha a közönség kedvenceiről van szó".
Magánszemélyektől és a szerkesztőségektől minden segítséget megkapott mindaddig, amíg a magyar vezető körök végleg a fasizmus uszályába nem kerültek.
Véleménye találóan tükrözi a sajnálatos politikai pálfordulást: „A szerkesztőségekhez fűződő viszonyom . . . szinte idilli volt. Csak akkor kezdett megromlani, amikor
a magyar sajtó, az egész magyar politikához hasonlóan, egyre inkább alávetette
7a

magát a hitleri nyomásnak. Egyébként a szerkesztőségekben nem titkolták el ezt
e l ő t t e m . . . Néhányszor megpróbálták »becsempészni« karikatúráimat aláírásom
nélkül."
írásában a menekült értelmiség sorsa tükröződik, még akkor is, ha figyelembe
vesszük a politikai nézetekben meglevő, Szwajcer által nem boncolgatott különbségeket. Nemcsak a fővárost ismerte meg, többször járt vidéken élő honfitársainál, a
balatonbogiári gimnázium lengyel tanárainál. A német megszállás idején Balatonfüreden rejtőzött (itt mint szőlőcsősz talált csak munkát), m a j d Budapesten bujkált.
A lengyel szellemi élet Magyarországon hosszabb-rövidebb ideig tartózkodó
ismert alakjairól sok érdekes adalékot közöl. Közöttük volt az ismert költő, S. Mlodozeniec; a később híressé vált filmrendező, L. Buczkowski; a festő S. Filipkiewicz;
két operaénekes és J. Cieplinski, aki a fővárosi operaház balettmestereként működött. A menekülttéma kutatói számára szintén fontos lehet, hogy a lengyel publicista megemlékezik azokról a honfitársairól is, akikkel a Budapesten megjelenő
Wieéci Polskié szerkesztőségében együtt dolgozott, illetve akik a lap aktív m u n k a társai voltak.
Meglepőnek tűnhet, hogy az egykori menekültekben még a 60—70-es években
is olyan elevenen élnek a hazánkban átélt időszak nem mindig kellemes emlékei.
Korábbi kötetéhez hasonlóan anekdotázó visszaemlékezések olvashatók Lew
Kaltenbergh A Duna-delta Ayanája (Ayana z delty Dunaju, 1967) című elbeszéléskötetének
magyar vonatkozású darabjaiban. (Többségük cselekménye a Balkánon játszódik.)
Alighanem, ő ismerte meg a legjobban a lengyelekkel vidéken kapcsolatba kerülő
magyar „középosztály" nézeteit, mentalitását, a háborúhoz való viszonyát. „A m a gyar társadalom rendi szerkezetének öröksége — különösen a nagyvárosoktól távol
— uralkodott. A lányoknak megfelelő értékű hozományt és kelengyét készítettek,
amelyet a magyar valuta és a létezését lehetővé tevő világ állandóságába vetett,
megingathatatlan hittel, szorgosan gyarapítottak" — í r j a az egyik elbeszélésben.
A néhol szinte maró gúnnyal megfogalmazott részletek Kaltenbergh politikai tisztánlátásáról is tanúskodnak. „Az utolsó előtti háborús tél igen különleges volt
Magyarországon. Végre elért a lakosság tudatáig az a tulajdonképpen egész egyszerű
igazság, hogy a hagyományokkal és az első világháború előtti intézmények és egyenruhák modelljéhez való makacs ragaszkodással együtt, a kormányzó pusztulásba
rántotta ezt a monarchiát" — olvassuk egy helyen.
Ugyancsak a 60-as évek második felében jelent meg a m á r említett művek
közül J. Lövell riportkönyve és A. Filar alkotása, aki azóta — mintegy folytatásként — megírta Zöld határok hősei (Bohaterowie zielonych granic, 1974) című, szintén önéletrajzi fogantatásának tartható regényét. Ekkor született a menekülttéma
újabb feldolgozása, a már tárgyalt K. Kozniewski Száz lóval száz határig (Sto koni
do stu brzegów, 1970) címen kiadott, a „politikai krimi" műfajához sorolható alkotása is. Főhőse több európai országban, köztük a háború végén hazánkban működik.
Mivel a regény magyarul is olvasható, csak egy, a két ország közötti akkori politikai viszonyt jellemző mondatát idézzük: „Itt, a Duna-parti fővárosban a legbonyolultabb a helyzet, és egyáltalán nem véletlen az, hogy a kémelhárítás emberei
továbbra is elismerik és tiszteletben tartják egy olyan állam diplomáciai útlevelét,
amely állammal a saját kormányuk megszakította a kapcsolatait".
A sort egy nem hivatásos író, Franciszék Koprowski 1975-ben megjelent könyve,
a Mert a szabadságot keresztekkel
mérik...
(Bo wolnosc krzyzami sif
mierzy...)
zárja. A kalandos életű felcser magyarországi menekülttáborok után részt vett a
közel-keleti hadműveletekben, majd a lengyel egységek olaszországi csatáiban. Naplója egy közkatona élményeit eleveníti fel. A kötet Internáltak Magyarországon
című fejezete a háborús politika mélységeibe bele nem látó ember tollára vall, de
érdeklődésünkre éppen a hétköznapi események jó megfigyelése miatt tarthat számot. Ugyanolyan tárgyilagossággal ír a lengyel katonáknak nyújtott segítség kisebbnagyobb formáiról, mint a komáromi táborban megforduló, németbarát magyar tisztekről, vagy a háború elembertelenítő hatására fegyelmezetlenné váló, erkölcsileg
74

megingó honfitársairól. Politikai következtetések levonására fel nem használt megjegyzései igazolják többek között Lagzi Istvánnak a menekültek magyarországi
politikai tevékenységéről írt, a Tiszatáj által közölt tanulmányában olvasható megállapításait.
A menekülttéma irodalmi feldolgozásairól vázlatos képet rajzoltunk. Csak a
jelentősebb művészi ambíciójú alkotásokat mutattuk be, illetve a teljesen ismeretlennek nálunk sem számító művekre hívtuk fel ismételten a figyelmet. Át kellene
tekinteni a nehéz időszakban Budapesten lengyelül kiadott szépirodalmi termést,
és a magyar írók lengyel menekültekről szóló alkotásait is, hogy a két nép második
világháború alatti kapcsolatairól többet megtudjunk.
MOLNÁR ISTVÁN

Őstörténetünk perspektívái
SZABÉDI LÁSZLÓ: A MAGYAR NYELV ŐSTÖRTÉNETE
Emlékét s nevét tisztelet övezi mindenütt, ahol a magyar kultúra értékeit számon tartják. Költői és irodalomtörténeti alkotásai kijelölték számára a helyet a P a r nasszuson. Mindez méltató szép szavakra késztetné posztumusz könyve bírálóját,
akinek először is a vállalkozás emberfeletti voltára, kell felhívnia a figyelmet: az
indo-uráli problémát nyelvészek hada próbálta dűlőre vinni, e kutatások egymásra
épültek — ahogy ez a tudományban szokásos, és az utóbbi évtizedekben már a talány
megfejtésének legvalószínűbb útjai is megmutatkoztak. Szabédi gyökeresen szakít
az eddigi tételekkel, és egy teljesen ú j magyarázó elvet próbál következetesen érvényesíteni könyvében.
A teljesítmény iránti elismerés, a hírnév és a kegyelet nem lehet azonban egyedüli értékmérő őstörténeti elvének megmérésében. A mércét a nyelvészeti kutatás
nemzetközileg érvényes normái adják. Már most megmondjuk: e mérlegelés eredménye sajnos a vállalkozás sikertelenségét mutatja. A negatív egyenleget azonban
nem elmarasztalásnak kell értelmeznünk, hiszen Szabédi irodalmi és művelődéstörténeti jelentőségét e mű hibái éppúgy nem módosítják, amiképpen a könyv erényei sem.
Napjaink egyik közhelye, hogy a tudományok fejlődése egyre sebesebb iramot
diktál, egyes természettudományos ágazatokban például az ismeretanyag hat-hét
évenkénti kicserélődésével számolnak. Hasonló tendenciák — ha nem is ilyen mértékben — a társadalomtudományokban is megfigyelhetők, egy évtized itt is elegendő
egy-egy mű elavulásához. Azért utalunk erre, mert Szabédi könyve két évtizedes
érlelés után 1958-ban készült, s az író halála után tizenöt évig hevert kéziratban,
míg változatlan formában közre nem adták. E tény önmagában meg is határozza a
könyv sorsát. A nonum prematur ín annum. elve nem érvényesíthető többé a mi
korunkban, ahol még az egy évtizede korszerű mű is ki van téve a részleges vagy
teljes elavulás veszélyének. Még inkább az olyan alkotás, amely már készültekor
sem tudta hasznosítani korának szakirodalmát a maga teljességében.
Szabédi László könyvére térve, most már először is azt kell megállapítanunk,
hogy a szerző felkészültsége imponálóan széles körű, ismeretei mélyek, érvelése
logikus és magával ragadó, hatalmas anyagot mozgat és rendszerez. Ez az óriási
tényanyag mégis valahogyan túlságosan spekulatív — bár kétségtelenül invenciózus
— módon van tálalva. Ez elsősorban úgy jellemezhető, hogy adatait addig gyúrja,
alakítja, míg belőlük az elmélete számára kedvező eredményt ki nem kényszeríti.
Bármennyire tiszteletre méltó is bátor elszántsága tételének következetes érvényesítésére, nem hallgathatjuk el, hogy az általa tudatosan kialakított módszer nem
előrelépést jelez az etimológiai kutatásban, hanem a hagyománnyal való teljes szakítást, ami azonban nem meggyőző, és zsákutcába vezet. Ez persze azzal is együtt jár,
hogy a kérdés nagyon szerteágazó nemzetközi irodalma feldolgozatlan maradt.
A finnugor—indogermán nyelvrokonság kérdésében elhangzott óvatoskodó és
76

bizonytalan kijelentéseket Szabédi türelmetlenül bírálja. Ö bizonyosra veszi a két
nyelvcsalád ősi rokonságát. Elmélete újdonságát nem is ez a gondolat adja, hanem
az, hogy ő ezt a rokoni kapcsolatot nem egy hipotetikus indo-uráli alapnyelv kettéválásából vezeti le (mint korábban mások): Szabédi szerint a finnugor alapnyelv az
indogermán alapnyelvnek ugyanolyan egyenes folytatása, mint a germán, a román
vagy a szláv nyelvek csoportja. Még inkább meghökkentő az erre a feltevésre épített
másik hipotézis, amely szerint a finnugor nyelvek az úgynevezett őslatin (vagy: italiötafinnugor) származékai. Szabédi úgy vélekedik, hogy az őslatin egység az i. e. 18.
században szűnt meg, az italióták ekkor költöztek az Alpesek és a Fekete-tenger
közötti régi lakóhelyeikről a Pó síkságára, míg a Kelet-Európában visszamaradt
őslatinok egyik nyelvjárása az ezt követő másfél ezer év alatt átalakult finnugor
alapnyelvvé. A finnugor alapnyelv ezek szerint tehát jóval később élte volna virágkorát, mint ahogyan eddig gondoltuk és gondoljuk (a mi felfogásunk szerint a finnugor alapnyelv egysége az i. e. III. évezredben megszakadt, de ezt még megelőzte az
úgynevezett uráli kor, melynek végét az i. e. VI—IV. ezredre tesszük). Az ú j koncepció alapján a finnugor alapnyelv egyidejű lenne a klasszikus latinnal. E posztulátumnak sok-sok következménye van, amelyeket a szerző nem tudott nyugodtan végiggondolni és megoldani. Felborul például a magyar őstörténeti kronológia: az ugorság
szétválását Szabédi kénytelen az i. e. 9. századra helyezni, s ez honfoglalás előtti
török jövevényszavaink újraértelmezésére kényszeríti a szerzőt (egy részüket a törökben véli magyar jövevényszónak, másik részüket az „uráli-altaji" és indogermán
ősrokonság keretében magyarázza), amely aligha találkozik a turkológusok és általában nyelvészeink és őstörténészeink egyetértésével. Homályban marad a finnugor
népek kialakulásának nyelvileg és régészetileg is jól megvilágított számos részlete
(pl. a balti-finnség megjelenése a Baltikumban az i. e. évezredben). A Szabédi-féle
őstörténeti körkép tehát sok szilárdnak vallott eddigi eredményt nyilvánít semmissé,
és helyébe teszi a latin—magyar azonosság kétes tételét. E szerint a magyar nyelv
közelebbi rokonságban állana az olasszal, románnal és a többi neolatin nyelvvel,
mint ez utóbbiak a germán és szláv nyelvekkel.
Mindezzel persze távolról sem merítettük ki azt az ötlethalmazt, amit a könyv
nyújt. Lépten-nyomon olyan megállapításokba ütközünk, amelyek merészségükkel,
nemegyszer bizarr voltukkal keltenek feltűnést. Ezek célja az volna, hogy a szerző
elméletét tételesen bizonyítsák. Ezért sorjáznak félezer oldalon százszámra magyar—
latin szóegyeztetések, amelyekből Szabédi egy magyar—latin összehasonlító hangtant
és alaktant akar fölépíteni. Csakhogy e szándék valóra váltása közben riasztó jelenségeket tapasztalunk. „Axiómákat" állít föl, amelyek igazságértéke vitatható, de
emellett minduntalan elmosódik a határ a tények és feltevések között. A szerző
nemegyszer kinyilvánít olyan dolgokat, amelyek nincsenek adatokkal alátámasztva
és bizonyítva.
Egyik tétele szerint: „ . . . minél nagyobb a lélekszáma és minél differenciáltabb
a munkaszervezete egy társadalomnak, annál kiterjedtebb nyelvének alapszókincse".
Ebből Szabédi arra a következtetésre jut, hogy a magyar sokkal gazdagabban őrzi a
finnugor alapnyelv szókincsét, mint a kisebb lélekszámú finnugor nyelvek. Elméletileg nem védhető megállapítás, hogy a szókészlet terjedelme a beszélők lélekszámának is függvénye. Ám, ha ilyen összefüggés mégis lenne, akkor sem következne
belőle, hogy a nagyobb lélekszámú nép jobban megőrzi szókincsének ősi elemeit.
A teória is, az empíria is ellene vall. Collinder uráli etimológiai szótára 720 finn és
440 magyar szót tartalmaz: Szabédi tézise alapján — 14 millió magyarral és 4,5
millió finnel számolva — éppen fordított arányt várnánk.
A nyelvhasonlításnak régi problémája, hogy a nyelvtani szerkezet vagy a szókészlet egyezéseinek van-e nagyobb szerepe a rokonság tanúsításában. Meillet és
Pedersen szélsőséges nézeteivel ellentétben (előbbi a szerkezeti, utóbbi a szókészleti
egyezéseknek adott nagyobb súlyt) ma komplexebb módon kezeljük ezt a kérdést,
több tényező egybevágó vallomása eredményeként döntünk nyelvrokonsági viszonyokról. Szabédi viszont láthatólag arra hajlik, hogy a szókészleti egyezések szám77

szerű növelése célravezető, s ezért többszáz ú j magyar—latin szóegyeztetés felvonultatásával kívánja tisztázni a finnugor—indogermán rokonság ügyét. Méltányolható
is e törekvés, azonban annyit máris jeleznünk kell, hogy a nyelvrokonításban a
szóegyezések számának csak akkor van jelentősége, ha az etimológiák megbízhatók.
Gondoljunk csak arra, hogy a svédben mindössze 300 indogermánra visszavezethető
szót találunk, mégsem kétes e nyelv indogermán eredete.
A komparativista nyelvész mindenesetre aggódva szemléli a könyv lapjairól
elénk özönlő közvetlen latin—magyar egybevetéseket, amelyek mellett a szerző
állásfoglalása szerint lehetséges volna bármely finnugor nyelv kétoldalú egybevetése
a latinnal. E metodikai lazítás megengedné tehát, hogy az obi-ugor és a római
mitológia két nevezetes alakját, a vogul Numi Tórem „Felséges Égatya" és Alba
Longa királyának Numitor nevét a rokoni kapcsolat szálával fűzzük egymáshoz,
csakhogy az efféle elképzelésnek nehezen lehetne híveket toborozni, mert eddigi
ismereteink megtagadását kívánná. S jobbára ezt követelné a Szabédi által javasolt
etimológiák többsége is.
Szabédi látja, hogy elképzelései nincsenek összhangban a magyar etimológiai
vizsgálatokkal, s ezért függetleníti magát tőlük. így lehetséges, hogy a török eredetű
bilincs és a bizonytalan eredetű mancs szavunkat közös előzményből a latin manicüla-ból származtatja olyan hangváltozások sorozatának közbeiktatásával, amelyek
sem a magyar, sem a latin nyelvtörténetből nem dokumentálhatók. Szabédit f a n t á ziájának szabad és kontrollálatlan szárnyalása vezeti olyan hangtörténeti fejlődésláncolatok feltevésére, amelyek már a magas trapézon dolgozó akrobaták szaltó
mortáléira emlékeztetnek.
Egy elmélet bizonyítékainak zárt rendszert kell alkotniok, s a szerzőnek ezt a
törekvését határozottan érezzük. Erre mutat a könyv szerkezete, .tagolása, amely
megfelelő keretet nyújthatna a nyelvi jelenségek rendszeres tárgyalására. De v a j o n
miféle rend az, ahol a latin t-nek legalább tízféle megfelelése van feltüntetve, anélkül, hogy e szerteágazó fejlődés bizonyítva vagy feltételei közölve lennének?
A nyelvhasonlítás szigorú szabályokkal dolgozó tudomány. Módszertana szerint
a hangváltozások adott körülmények között „törvényszerűen" (azaz: fejlődési tendenciák formájában) érvényesülnek, és példák sorozatán figyelhetők meg. Az ismertetett könyvben ehelyett más módszertani gyakorlat valósul meg: a latin és a m a gyar szó alaki különbözőségét a közéjük beiktatott öt-hat rekonstruált forma hivatott
áthidalni. Így lesz az intervallum őslatin *entervallom előzményéből a finnugorban
előbb *ntorwollu, majd *ntorwolj, azután "torwolj és a magyarban előbb *torwoj,
utóbb *tarvaj, ami már a mai taraj és taré közvetlen előde lenne. A metódus
lényege: föltett alakokkal elől-hátul addig koptatni az „őslatin" formát, míg egy
magyar szó elő nem állítható belőle. A jelentésbeli különbség alig számít. Szükség
esetén a szóbelseji mássalhangzó is tetszés szerint változtatható, nem is szólva a
magánhangzókról. Ekképp lehetséges, hogy a vi- kezdetű latin szóknak a magyarban
eléggé változatos megfeleléseit említi:
őslatin

latin

finnugor

magyar

•viconti
•viglia
"vlglos
•viduva

viginti
vigília
vigilis
vidua
viduum
victum

*wkószi
"wikje
«wikju
*witüwe
«wutuwu
«jekhte

húsz
ügy
víg
őz, özvegy
odú
győz.

•victat

Nyelvész elfogultságnak minősíthető, ha arra hivatkozom, hogy Szabédi mellőzte
a nyelvészet általánosan elfogadott eredményeit és módszereit. Az őstörténet azonban nemcsak nyelvészkedésből áll: ez olyan komplex tudomány, amelynek a nyelvészet az egyik komponense. Szabédi pedig csak ezzel a komponenssel törődik s n e m
számol a társtudományok eredményeivel, melyek közül leginkább a régészetiek fontosak, hiszen többezer évre visszamenőleg megvilágítják a finnugor és sok indo78

germán nép történetét. Az a történeti tabló, amit művében fölvázol, a történeti
tudományok tanításával sem fér össze, s annak bizonyul, ami: merő álom, merőillúzió.
Egy alapkérdésben mégis igaza van a szerzőnek: a finnugor és indogermán
nyelvcsaládok kapcsolata valóban érdemes a további kutatásra, s ezt az utóbbi
évek bőséges irodalma jól példázza. A kérdésnek többféle megközelítése lehetséges,
újabban azonban a két nyelvcsalád ősrokonságának a gondolata háttérbe kezd szorulni. Mielőtt a dolog lényegére térnénk, el kell mondani, hogy különböző indogermán és finnugor nyelvek között különböző korokból származó átvételek vannak,
melyeket hagyományos nyelvészeti módszerekkel jól el lehet különíteni a finnugor
alapnyelv korában átvett jövevényszavaitól. Ezeken a jövevény elemeken kívül azonban mutatkoznak olyan szóegyezések és szerkezeti hasonlóságok a két nyelvcsalád
között, amelyek kölcsönzéssel nem magyarázhatók meg. Régebben ezeket vélték az
ősi rokonság nyomainak. Űjabban azonban más magyarázat kínálkozik, ami számomra azért meggyőző, mert választ ád egyben az uráli és az altaji nyelvcsalád,
továbbá az uráli és jukagír, az uráli és paleo-szibériai nyelvek közötti egyezésekre,
amelyek alkalmasak voltak az urál-altaji, uráli-jukagír stb. „ősi rokonság" fölvetésére is. Napjaink nyelvészeti kutatásai azonban meggyőznek arról, hogy a nyelvek
közötti hasonló jelenségek a rokonságtól függetlenül, spontán módon is kialakulhatnak, mégpedig a huzamosabb időn át tartó földrajzi-területi egymásmellettiség következtében. Az úgynevezett areális kapcsolatok alkalmasak napjainkban is nyelvi
szövetségek létrehozására, amelyekben genetikailag különböző nyelvek vehetnek részt,
és hasonulhatnak bizonyos nyelvi jellemzőikben egymáshoz. Még inkább számolhatunk a nyelvi egymáshoz idomulás lehetőségével a paleolitikumban, amikor Eurázsia
nagy nyelvcsaládjai még nem alakultak ki, s a lakosság kisebb csoportokban élt
egymással hol lazább, hol szorosabb kontaktusláncolatban. A nyelvcsaládok kialakulásával azonban az is velejárt, hogy az őskőkori nyelvi affinitások egyike-másika
tovább élt a nyelvcsaládok leánynyelveiben is, örök problémát okozva késői korok
kutatóinak.
A könyv mondanivalójával tehát nem értünk egyet, de a szerzőnek a finnugor—
indogermán kapcsolatok tisztázására irányuló törekvését méltányolnunk kell. Szabédit közvetlen közelről érintette a magyar nyelv régi múltja, hiszen ez a nyelv költői
munkásságának képlékeny eszköze és tárgya volt. Talán éppen ezt a képlékenységet
kísérelte meg átplántálni a nyelv tudományos analízisébe is, hogy monumentálisemlékművet alkosson róla? Szándéka nemes, a megvalósítás nagyvonalúan koncepciózus, az olvasót elejétől a végéig leköti érdekes, gyakran meglepő fejtegetéseivel.
Sajnálatos tény viszont, hogy a jeles költő és tudós ezúttal a dzsungelben olyan
nyílegyenes utat vágott, amely eredetünk színtere helyett egy megálmodott kies
tisztásra vezet. A Kriterion kiadó mindenesetre helyesen cselekedett, hogy a hagyatékból közzétette e művet, és alkalmat adott megismerésére, a szélesebb nyilvánosság előtti megvitatására.* (Kriterion, 1974.)
HAJDÜ PÉTER

* A kérdés iránt érdeklődő olvasó figyelmét felhívjuk A. J. Jokl Uralier und
Indogermanen eimű könyvére (Helsinki, 1974), amely a szóban forgó problematikáról és a n n a k történetéről korszerű és rendszeres áttekintést ad. — H. P.
79

Népek megtartó gyermekkora
MEDVEÉNEK, A KELETI FINNUGOR NÉPEK IRODALMÁNAK KISTÜKRE

Hová lett a torkunkból a medveének? Az „erdei öreg"-hez már csak gyerekek
ragaszkodnak. Az igazi medvekultusz kialakulása volt a népek gyermekkora, a mai,
a játékos: az ember gyermekkora. Torkunkban elkopott a medvehimnusz, a dicsőítő
és a sirató, a kérlelő, az engesztelő, amiért megöljük, akit szeretünk, tisztelünk. Ma
már a megölt embert sem kérleljük és siratjuk el méltóan? Ilyen kis körbe lenne
zárható, egyszerűsíthető ez a téma, — mint minden, ami ennyire emberi?!
Erdőket — bennük a „bozót bundás vénje" —, „lúdbélmód kanyar"-gó folyókat,
roppant síkságokat lapoz át, s könnyedén játszik száz meg száz évek történeteivel —
történelmével — e könyv olvasója. Amit csinál, az voltaképpen rendkívüli, ha nem
is gondolunk rá: időutazás. Igaz, térutazás nélkül. A lelki rétegek azonban tektonikusán mozdulnak el, sőt, szüntelenül mozgásban vannak. Így hát nem csoda, ha zavarban van a könyvismertető többszörösen is. Valamiféle örökös, és mégis pillanatnyi
állapotot talál a gyűjtemény minden oldalán. Valamit, ami úgy szűnt meg, — hogy
másként megvan. Tőrét nem irányíthatja pontosan a szív felé, csak körüldobálja,
körülrajzolja a mondanivalót, de be nem avatkozik. A „tíz u j j a s legyőző" nincs
olyan könnyű helyzetben, mint a medve volt, és lehet: „szívcsúcsbeli falatul" magát
adja. Ám az ember még ennél többet tesz: szeretettel öl! Előre megfontoltan, s tudja,
az ölés visszafáj beléje. Ettől fél, ezt is ki akarja űzni magából, ezt a mindenünnen
leselkedő félelmet. Bár az ember a földi természet legnagyobb hatású ragadozója,
érzései, félelmei minduntalan letepernék, ha nem készített volna magának védőpajzsul hiedelmeket. (Igazában ma is készít, de ezek a pajzsok jórészt gyöngébbek
•és egyszemélyre méretezettek, kényszerűen.)
Több mint kilencszáz oldalas munkáról kell szólni e néhány oldalon. Az átforgatott lapok közt zizeg a lepréselt idő, mondhatnánk, hiszen legalább ugyanennyi év
Tejtezik a versek, írások kimutathatatlan dimenzióiban, de inkább több; minden
bizonnyal több! Már csak azért is így lehet, mert a keleti finnugor népeknél az
írás-olvasás elterjedése — mai értelemben — jórészt a huszadik században történt.
(Bár például a votják „udmurt" igen régi, tartja a néphagyomány, de ez csak ünnepi
dísze a gondolatnak, hiszen ezt is szájhagyomány őrizte meg!) A versek, dalok, hősi
énekek, himnuszok, varázsénekek stb. sose hűltek ki, szájról szájra szállva győzték
le az időt. Valójában mostanában „pihennek meg" először, amikor leírják őket. Igaz,
így fönnmaradásuk biztosabb, de további életük, fejlődésük lassan-lassan megszakad.
A följegyzések és följegyzők neve, munkássága már ismert, a dalok forrása azonban
fellelhetetlen. Kifürkészhetetlen az a negyedik dimenzió, s fölmérhetetlenek kiterjedései, amely foganta, szülte e verseket. Nincs keltezése a történeteknek, b á r történelmet tartalmaznak. A művészet időtlen voltát éppen ilyen alkalmakkor csodálhatjuk igazán. Akik kitalálták — mert egyes személyek voltak! —, már réges-rég
nem élnek, akiknek szólnának e versek, már korántsem figyelnek oda r á j u k úgy,
mint korábban. Pedig e kis remekművek személyes konoksággal mondják, mondják
a magukét. Megkérdezik önmagukat, majd válaszolnak is.
Énekelj, énekelj! — sürgettek,
gondolva, hogy könnyű az.
Regölj, no regölj! — sürgettek,
gondolva, hogy könnyű az.
Ez a Nagy László által kitűnő ráérzéssel fordított népköltészeti darab, ahogy az
előtanulmányból megtudjuk, esetleg része lehetett egy hajdani votják történeti,
¿0

epikus énekciklusnak. Mert azért a szájból is „kieshet a falat", a dalok jóízű pecsenyéje. Igen, sok elveszett, de ami maradt, az sem kevés!
Kodály Zoltán még 1942-ben ezt mondta: „Nagy hiánya irodalmunknak, hogy a
rokon népek költészetét alig ismerteti." (Most tudjuk csak igazán, milyen nagy
hiánya volt!) Illyés Gyula megállapítása pedig még csak aláhúzza Kodály Zoltán
kesergését, hiszen Illyés Gyula szerint nincs a világon olyan szerencsés nép, amely
e tekintetben a miénkhez hasonló helyzetben volna, és a jelenben találkozhatna,
beszélhetne őseivel, vagyis az obi-ugorokkal. E gondolatpilléreket gyarapítva, itt kell
idézni Karinthy Ferenc megállapítását most, amikor ez a találkozás sűrűbb, meghittebb lesz: „Mondhatnám, mind az ötezer vogul — A vogulok, manysik, a legújabb
népszámlálási adatok és Juvan Sesztalov 1975 szeptemberi, személyes közlése szerint,
több mint hétezren vannak. K. D. — és mind a húszezer osztják egy-egy költő,
varázsló, mennek az erdőben és végnélküli eposzokat mondanak, világteremtési mítoszokat, himnuszokat, elmúlt nagy harcok emlékét idéző hősi énekeket, és pompás
medveünnepeket ülnek. Ez a csodálatos költészet a magyar irodalom kincsestára,
óriási ihletője lehetne." Talán nemsokára így is lesz. De ide sorolódik még a gondolat is, hogy e könyvet olvasva, talán nemcsak e sorok írója érzi úgy, hogy visszavarázsolták a gyermekkorába, a Luca-napi köszöntőkhöz, a regölésekhez, a nagyanyja „lángtojást" potyogtató lúdvérceihez. Visszavarázsolták a bennünk melegedővacogó estébe, s lúdbőrös testtel gyönyörködünk-félünk öreganyánk sejtelmes történeteit, meséit hallgatva. Él és éltet bennünket ez a megtartó gyermekkor!... S talán
a manysi nyelv — legközelebbinek tartott rokon nyelvünk — egy kissé ma is őrzi
nyelvünk, a magyar nyelv gyermekkorát?
Ugyanis, hála és köszönet Kálmán Béla kitűnő könyvének (Chrestomathia Vogulica), és sorsom kanyarjainak, ízlelgethetem a manysi nyelv kedves, szívmelengető
kicsinyítéseit (a manysi -kwe, — ragozva: -ke — megfelel a magyar ,,-ka", ,,-ke"
kicsinyítő képzőnek), s fordíthattam eredetiből a ma már európai hírű Juvan Sesztalov verseit. Nyelvünk gyermekkora, jó értelemben vett „csacska" ideje ez, amely
belső szerkezetét tekintve aligha változhatott sokat azóta, amióta Julianus is hallotta. Szerencsénk többszörös: visszajárhatunk nyelvünk ocsúdó idejéhez, és vissza
is kell járnunk! Erre ösztökél a szerkesztő; bevezető és alapos ismertető kistanul mányokat író Domokos Péter is, aki e gyűjteményben nagyszabású vállalkozást
valósított meg kitűnő segítőtársakkal. Nyolc kis nép, inkább talán néptöredék —
vogul (manysi), osztják (chanti), szamojéd (kamassz, nyenyec), lapp, zűrjén (komi,
permják), votják (udmurt), cseremisz (mari), mordvin — messzi múltban gyökerező,
roppant gazdag népköltészete, népművészete e hatalmas munka főszereplője. És még
valami, az a csoda — talán leginkább a nyelv csodája! —, ami megőrizte, fönntartotta a jobbára csak tízezrekben és ezrekben mérhető lélekszámú népeket. Sajnovics
János, Reguly Antal, Körösi Csorna Sándor és más kutatók lelke lebeg és szelleme
munkál e mű mögött.
Ismerősek mégis a hűtlenül elhagyott medveénekek, himnuszok. Nem egyszer
balladáink szívverése lüktet elő belőlük. S a kis népek 1917 utáni újraszületésük,
majd az elmúlt 30—40 éves fejlődésük során mintha csak pótolni akarnák az írásbeliség számára elveszett évszázadokat. Mert nemcsak a már csúcsra jutott Juvan
Sesztalov fordul mind tudatosabban a hagyományok forrásaihoz, és ötvöz múltat,
jelent, hogy kellő tartással lépjen a jövő elé, de az osztják Román Rugin, a zürjénnyenyec Ivan Isztomin, vagy a magyarból is fordító Ilja Vasz, Andrej Tarhanov és
sokan mások, mind-mind őrzői, feltárói és tudatos művelői nyelvüknek, a népköltészet vesszejébe ojtott irodalmuknak.
Külön említést érdemel a lappok sorsa. Ök Európa legsajátosabb sorsú népe,
négy államban: Norvégia, Svédország, Finnország és a Szovjetunió területén élnek.
Múltjuk különösen vészterhes volt, de jelenük sem vigasztaló, hiszen a három kapitalista országban a könyörtelen „nyugati civilizálódás" mind jobban északra szorítja
őket, sorsuk-helyzetük egyre jobban hasonlít az észak-amerikai indiánok állapotához.
(j Tiszatáj

81

Jól megvilágítja ezt két írás Nils-Aslak Valkeapaá és Andreas Labba fájdalmasgúnyos munkájának részlete.
Ahogy már utaltunk rá, zavarban van az ismertető, mert valójában elolvashatatlan könyv a Medveének. Elolvashatatlan az igazi befogadás tekintetében. Hiszen
annyi minden mást is tudni, érezni kell, népmesék, hiedelmek motívumait, hagyományok okait, halálos küzdelmek mozgatóerőit, hogy egész életre szóló olvasmányt
kaptunk, amit még nagyon sokszor fellapozunk, és egészen bizonyosan találunk
benne ú j és új felismeréseket, új és ú j összefüggések világosodnak meg. Igen, bőséges ez a kincsestár, amit népes fordítói tábor ajándékozott nekünk. Köztük megtaláljuk a jelenkori költőink legjobbjait: Illyés Gyulát, Nagy Lászlót és másokat,
valamint a rokon népek irodalmát fordító, kitűnő tudósainkat, költőinket, akik már
önálló műfordítás-kötetekkel is sokat felvillantottak nyelvrokonaink szellemi kincseiből. Találkozunk Bereczki Gábor, Bede Anna, Buda Ferenc, Gombár Endre,
Kálmán Béla, Képes Géza, Kormos István, Rab Zsuzsa és mások átlényegítő m u n kájával. Üjra utolért bennünket a medvesirató, megint a mienk!
Amire e sorok napvilágot látnak, már hiánycikk a könyvesboltokban e tekintélyes — tízezres — példányszámban megjelent és igen olcsó könyv. Csak dicsérhetjük a kiállítást is. A színes és fekete-fehér képekkel tűzdelt munka jó papíron, mindenképpen ünnepi ruházatban, méltóan emelte a szeptemberi IV. nemzetközi finnugor kongresszus jelentőségét. Csak köszönet járhat érte minden közreműködőnek,
és az Európa Kiadó munkatársainak. S talán nem is fejezhetjük be illőbb sorokkal
e vázlatos köszöntőt, mint Juvan Sesztalov ódai örömmel írt, Julianus című versének utolsó szakaszával. E szép verset éppen e lap hasábjain ismerhette meg először
a magyar olvasó Bede Anna átélt, szép fordításában.
Áldás reád, áldás,
áldás rád, Julián!
Üdvözlő szókat szól
Északról jött Juván.
Együtt éltünk régen,
akár a mesében.
Már el ne szakadjunk!
Egymást el ne hagyjuk!
KISS DÉNES

A vízimadarak népe
TANULMÁNYOK A FINNUGOR ROKON NÉPEK ÉLETE ÉS MŰVELTSÉGE
KÖRÉBŐL

Ez a kötet nem az első, és nem is az utolsó azoknak a könyveknek a sorában,
melyeknek aktualitását a közelmúltban Budapesten rendezett Negyedik Nemzetközi
Finnugor Kongresszus adja meg. Egy vonatkozásban azonban mégis első (és remélhetőleg nem az utolsó) ez a kiadvány, mégpedig abban, hogy a finnugor tudományok nem magyarországi művelőiről, műhelyeiről ad hírt az itthoni érdeklődőknek.
Most, hogy a Magyar Tudományos Akadémia előadótermei és folyosói elcsendesedtek, jólesik kézbe venni A vízimadarak népét, ezt a „csendes, nemzetközi (kézi-)
82

kongresszust" a finnugor népekről, s tanulmányozni a kongresszuson személyesen is
megismert kitűnő szerzők műveit.
Huszonkilenc írást tartalmaz a kötet, s ebből kettő — illendően — itthoni szerzők m u n k á j a : a bevezető Hálás köszöntés. Illyés Gyuláé, az utószó a válogató szakemberé, Gulya Jánosé. A huszonhét tanulmányt áttekintve megállapítható, hogy
közülük tizenhat történeti indíttatású. A történetiségnek ez a túlsúlya hűen tükrözi
a finnugor tudományok mai állapotát — itthon és külföldön —, nevezetesen azt, hogy
bennük még ma is a történeti stúdiumoké az elsőség. Másrészt — ez is a szerkesztőválogató Gulya János érdeme —, ezzel a vonásával a kötet a közönség igényét is
szolgálni óhajtja, hiszen, mint az utószóban is olvashatjuk: „Ritkán volt akkora
érdeklődés a történeti események, a népek élete és eredete iránt egész Európában,
mint napjainkban."
A finnugor tudományok tárgy szerinti osztályozásában a tanulmányok a következőképpen oszlanak meg: nyelvészet 6, szellemi néprajz 5, tárgyi néprajz 6, történet—őstörténet 9, irodalom 1. Ebben a csoportosításban is látható a történeti—őstörténeti írások viszonylagos dominanciája.
Ha most abból a szempontból vesszük szemügyre a kötetet, hogy milyen finnugor népekről tudósítanak bennünket a • benne szereplő tanulmányok, azt tapasztaljuk, hogy az összes szűkebb értelemben vett finnugor nyelvcsalád képviselve van:
4 obi-ugor, 1 permi, 2 volgai, 2 finn-karjálai és 1 lapp tárgyú cikkel. Közülük hadd
emeljem ki — a szerkesztő által is alkalmazott alfabetikus sorrendben — Róbert
Austerlitz lényegretörő, tömör és mégis nagyvonalú írását (Szöveg és dallam viszonya
a vogul dalokban), V. I. Litkinnek, a szovjet finnugrisztika nagy öregének kitűnő
filológusi felkészültségről tanúskodó, rendkívül informatív cikkét (Hatszáz éves a
zűrjén írásbeliség), és E. I. Rombangyejeva személyes hitelével is megragadó tudósítását a vogul nő életéről (Az asszonyi élet). Válogatást bírálni elsősorban a válogatott anyag alapján illik; mégsem hallgathatom el a kötettel kapcsolatos egyetlen
hiányérzetemet: nem 'szerepel tudósítás-leírás távolabbi rokonnépeinkről, a szamojédekről. Pedig a tevékenységét külföldön kifejtő nagy nyelvészünknek, a két éve
elhunyt Lotz Jánosnak van egy mintaszérű elemzése a kamasszi folklór egy utolsó
alkotásáról (amely Kamassz sirám címen H. Kiss Judit fordításában ismeretes a
Tiszatáj olvasói előtt, Tiszatáj, 1972. 2. szám), ennek közlését — a szamojédok ismertetésén túl — a szerző iránti kegyelet is igazolta volna.
Ami a világban működő finnugor tudományos műhelyeket illeti, a válogatásnak
az a legnagyobb erénye, hogy e szellemi központokat valóban a legjellegzetesebb
vonásaival és képviselőivel mutatja be. A szovjet régészek (Csernyecov, Gurina,
Halikov) alapos, és itthon, sajnos, alig ismert munkái, a finn tudósok megbízható és
az európai filológia legjobb hagyományait folytató kutatásai (Hakulinen, Itkonen,
Joki), a híres prágai nyelvészeti iskola tagjának, V. Skalickának átfogó tanulmánya,
az amerikaiak kitűnő technikájú, analitikus írásai (Harms, Sebeok, Sinor) nyomán
meglehetősen pontos tudománytipológiai képet kapunk a finnugrisztika mai állásáról.
Nem lehet panasz a közlések frisseségére sem. A cikkek zöme a 60-as (15) és a
70-es (7) években jelent meg először, 2 datálódik az 50-es évekből, 1 a 40-es és
1 a 30-as évekből. De ez utóbbi kettő (Ernst Lewy 1938-ban megjelent cikke és
Wolfgang Steinitz 1941-ben publikált írása) az újabbaknál is kiválóbb, az előbbi egyszerűségével, az utóbbi az elemzés mélységével tűnik ki.
A kötetet kiegészítő jegyzetapparátus jó szolgálatot tesz a szakmai terminológ i á d b a n nem járatos olvasóknak.
A jól sikerült válogatás remélhetőleg hozzájárul majd a népünk eredete, nemzeti múltunk, rokoni kapcsolataink iránt őszintén érdeklődő olvasóközönség helyes
tájékoztatásához. (Európa, 1975.)
SIMONCSICS PÉTER

6*

83

Tornai József: Naptánc
Tornai verseskönyve egy régóta folyó költői monológ ú j a b b érdekes dokumentuma. A kötetben szereplő versek alaphangjukat, világlátásukat tekintve alig k ü lönböznek ugyan az ezt megelőző gyűjteményétől (Kiszakadva, 1972), az olvasót
mégis összehasonlításra csábítják. Először az tűnik föl, hogy bár előző kötetei óta
Tornai sokat haladt előre egy függetlenedő költői világ meghódításában, az eddig
megszerzett területek megtartását sem olvasói, sem a maga számára nem tartotta
fontosnak. Megnyugtatóan hat viszont, hogy továbbra is egy ú j f a j t a mítosz hatóerejét, természetét kutatja, amikor mesén, legendán túl annak m á r csak eszköz-,
illetve jelrendszerét veszi igénybe, tartalma, célja megújul: költője-mérnöke olyan
hatalmat kutat, mely nagyon is evilági, emberközpontú és (a vállalkozás költészetet
termő paradoxona is ebben rejlik) — mégis csalhatatlan.
Tornaival együtt továbbra is hinnünk kell a mítoszban, amely ma sem e g y szerű fabuláció, de mélyebb emberi tartalmaink, ösztönéletünkre épülő emberségünk
legtitokzatosabb és legértékesebb jegyeinek megnyilatkozási formája. Tornai a mitikus társadalmi valóság történéseit igyekszik saját életének célszerkezetébe illeszteni, vagyis egész emberi létét állítja mérceként e folyamatos szembesítésnél. így
válik gondolkodása is teleologikussá s derül aztán ki, hogy mit tart rontó, és mit
gyógyító varázsnak.
Mottója a szenvedés, a megtisztulás, a szinte gyermeki létezésöröm jegyében
indítja a Naptáncot. E szemléleti princípiumok birtokában válik érezhetővé a két
pólus, melynek erővonalai mellé rendeződnek versei. A természettel, a természetessel való bensőséges kapcsolatot panteisztikus képekben fejezi ki: „Ó, természetanya . . . megszólalsz bennem / a víz szagával, tulipánbibével, / te beszélsz, de én
vagyok a te hangod." (Ó, természet-anya.) A technikaellenesség,
a civilizáció iránti
jogos gyanakodás hangja sem ú j jelenség lírájában; a természetes dicsőítésének
kontrasztjaként jelentkezik. Sóhajtása azonban („ . . . szigorúak a változás a j k a i . . . " )
nem győz meg arról, hogy a szabadság csupán a természettel való zavartalan együttélés kérdése: „...egy
szabadság ágai, gyümölcsei: nem élhet egyedül a szitakötő, /
az ökörfarkkóró és az ebihal..."
(Ó, természet-anya).
A teljességigény megszólaltatásánál helyesen használja föl a természeti motívumokat (Kinyitni magam), azonban nehezen válik ugyanez szimbolikussá az elárult
ösztönélet miatt panaszkodó másik versében (A kutya halála). Nem is az ilyen,
jobbára csak Tornai egész eddigi költészetének motívumai birtokában — s akkor is
csak nehezen — megfejthető darabok a kötet értékesebb alkotásai, hanem azok a
versek, melyek a bennük szereplő jelelemek korábbi alkalmazásának ismerete nélkül
is egésznek érezhetők. Ezekre általában a versmondatok viszonylag nagyfokú szerkesztettsége (Hullj ki belőlem, Nem tudsz arról, Kinyitni magam), egy szógyök virtuóz kihasználása (Fecsegni), vagy a verssorok következetes tördelése; az ezek által
nyilvánvaló logikai kapcsolódás a jellemző:
kisfiam
lehet hogy napok vagyunk
mind a ketten
elmegy a nap
feljön a nap
nyílunk egymás
gyökereiből
te kis fa
én öreg fa
(A napból nyíló földön)
A nemiség nyújtotta felszabadulás megéneklése is túlvezeti Tornait az archaizálásnak olykor nyelvi anarchiaként való felfogásán: „ . . . őrületedben fölkiáltasz / a
84

paradicsom nyelvén, / amit már elfelejtettünk, ,/ de ilyenkor megszólal, / énekel,
sír, / mert a fájdalomba és a sötétbe / belevakít a / gyönyör ,/ ragyogása." (A paradicsom nyelvén.)
Néha értékes találatokat hagy kidolgozatlanul. Az érzelmek fordított gravitációját tömören, jól szemléltetve fogalmazza meg: „ . . . f e j j e l lefelé lógunk / boldogs á g u n k b a n . . . " (Földalatti apám). A gondolat így nemcsak a közvetlen szövegkörnyezettől üt el, súlyosságával megbillenti az egész verset is.
Tornai erősen vonzódik az emberfeletti
erények, kínok hordozóihoz, mivel
mindenütt az egyedit, a nagyszerűt, az ideális hatalom megnyilatkozását, megtestesülését keresi. E megszemélyesítők sorába tartozik Spartacus, Ofélia, a bibliai
József; Don Jüan, és a vegykonyhájában forradalmat abortáló T. S. Eliot is. Valamennyien a rendkívüliség változatai. E verseinél azonban nem annyira a szerepjátszás ténye, mint inkább mikéntje megfontolandó. A költői leleménynek gyakran
árt az epikus bőbeszédűség (Ofélia, Don Jüan magnószalagon), máskor egy önmagában még kevés esztétikai értéket hordozó figura etymologica mond csütörtököt
(Spartacus utolsó hét szava a kereszten). Kárpótol azonban a kivétel, a „József, az
újrakezdő". A vers szépségének valódi forrását nem a mítoszban és a költő egyéni
életében meglevő párhuzamok s az így keletkező feszültségek adják, inkább a hétköznapok eseménytelen sivatagában bandukoló vándor rezignáció ja, amivel József
gyermekének „föltámadását" és felesége „mennybemenetelét" fogadja, bár a magasztos és egyszerű szembeállításából keletkező irónia is hitelesen árnyalja a mondanivalót. „Velem nem történnek csodák" — összegzi Tornai, de egy másik alkalommal álarcot, maskarát ledobva máris föllázad, s kitörése úgy áll szembe a valósággal, mint valami másik, színvallásra bírható hatalommal: „Meghalni valamiért, /
egyszerre, véresen, biztosan, / nem így évről-évre, / fogról-fogra, hogy már / unom,
unom, unom / a halált." (Meghalni valamiért.)
Izgatottan lapozunk tovább ilyen versek olvasása után. A kötet címadó költeménye hamisítatlan paradicsomi nyelvezettel megírt kompozíció. Az értelmetlen
hangcsomókban testet öltő napimádó tánc változó, meg-megakadó, majd újra föllendülő ritmusóból egyetlen értelmes szót bontakoztat ki gyötrelmesen, s noha az
ötlet itt sem új, a kitűnő megvalósítás egyedülálló értékké emeli a gyűjtemény e
darabját is.
Szólnunk kell még az öregek siratják az ifjúságot és az Áldozati ének című
terjedelmesebb alkotásokról. Az elsőnél úgy érezzük, Tornai nem tud átfogó képet
rajzolni hőseinek lelkivilágáról. A többszörös személyiségmegoszlással kigondolt párbeszédekben hiába igyekszik az öregek múltbatekintő-összegző beszédmodorát stilizálni, a módszerrel zavaró szentenciózusságba siklik: „Az öregség kocsijából nem
lehet kiugrani." „Sárga az ifjúság, mint a napraforgó." „öregembernek nem szabad
rimánkodni." Az Áldozati énekben a hatalom történetét mesélve tér vissza a mottóban jelzett tisztaság kérdésére. A négy énekből álló, több kultúrkör nem eléggé
rendszerezett motívumait felhasználó kiseposzban az epikus váz alól szerencsére
minduntalan lírai hangok törnek föl, s győzik meg az olvasót arról, hogy Tornai
feleslegesen pazarolja erejét egy tőle lényegében idegen m ű f a j föltámasztására (vagy
műfajok összeolvasztására): túl mélyen sebzi őt a líra.
Tornainak egy korábbi kötetéről írta Csoóri Sándor 1968-ban az Alföld júliusi
számában: „Olyanokat éltünk és élünk meg — háborúkkal, gázkamrákkal, árulásokkal kizökkentett korunkban —, hogy á tiszta logika folyásmenetét követve már
rég valami közös mocsárban kellene fuldokolnunk." Valóban: vonatkozzék ez egy
világ szemléletére, de ne a versépítés hogyanjára! A törvények közül egy ugyanis
máig sem változott: „A líra l o g i k a . . . " is. (Magvető, 1975.)
TÉGLÁSY IMRE

85

Kocsis Rózsa: Igen és Nem
A MAGYAR AVANTGARD SZÍNJÁTÉK TÖRTÉNETE

Kocsis Rózsa könyve az első nagyszabású, s tegyük hozzá mindjárt: sikerült
kísérlet a magyar avantgard történelmi szerepének megrajzolására. Igaz, hogy a
szerző nagyon szorosan ragaszkodik témájához, s voltaképpen csupán az avantgard
drámai és színpadi előadásai (tehát pódiumszínház éppen úgy, mint drámai előadás,
illetve klasszikusok avantgard felfogású színpadra hozatala) fejlődését kíséri végig,
mégis többet jelent a könyv, mint egyszerű műfajtörténetet. Komoly hozzájárulás ez
a magyar avantgard sajátos arculata megrajzolásához, annak az ellentmondásos szerepnek ábrázolásához, melyet a történelemben s különösképpen az irodalomtörténetben a magyar avantgard játszott.
Akik az anyagot ismerik, számos meglepő újdonsággal találkoznak a könyv
lapjain. Ezek közül jelen beszámoló csupán néhányat emelhet ki. Az egyik ilyen
újdonság abban áll, hogy az avantgard történetét nem a Móval és Kassák körével
kezdi, hanem nagyon helyesen megkérdőjelezi a szokványos irodalomtörténeti beskatulyázásokat és bemutatja, hogy Babits Mihály Laodameiája már hogyan indította be az avantgard elképzelések sorát. Ez a sajátos jelenség, hogy tudniillik egy
klasszicizálásra hajlamos költő nagyon is határozottan az avantgard törekvések
jegyében ír drámát, világosan és mégis paradox módon jellemzi a magyar helyzet
egyik sajátságát. Az 1910-ben született babitsi mű, mely azután még szintén avantgard jellegű kísérőzenét is kapott, tulajdonképpen az első olyan allegorikus munka
a magyar irodalomban, mely a művészproblémát mint az önmegvalósítás vágyának
jelképét kristálytisztán fejezi ki. Más kérdés, hogy ugyanaz a Babits, aki a Laodameiát írja (ezt a kísérletet helyesen hozza Kocsis Rózsa a Vihar fordításával összefüggésbe), nem válik később az avantgard programatikus hirdetőjévé. Itt Babits
esetében sikerült kibányászni azt a motívumot, mely rendkívüli jelentőségű a magyar
avantgard forrásvidéke számára, tudniillik éppen Babitsnál indul meg az a kísérlet,
mely érzi: túl kell jutni Adyn (a tárgyalt mű néhány évvel az XJj versek után íródott), másrészt azt az Ady titkaihoz vezető problematikát, melyből, kiderül, hogy
ebben a korszakban lehetetlen túljutni Adyn. Túljutni Adyn — valóban ez volt a
programja (mindez Kocsis Rózsa könyvének sorai, mögött van) a fiatal Füs't Milánnak, a fiatal Balázs Bélának és a fiatál Kassáknak is. A magyar avantgard Ady
szellemével birkózott, és valójában az Adyn való túljutás helyett Ady mögé jutott.
Ez az' Igen és Nem, tudniillik igent és nemet mondtak egyszerre Adyra, igent és
nemet mondtak egyszerre önmagukra, saját avantgard törekvéseikre, és a magyar
avantgard szerepe és tragédiája az az erőltetett túljutni akarás.volt, többet mondani
kívánós, mely végső soron csak mozzanatszerűen valósult meg, s egészében a magyar
líra, sőt a magyar epika is többet tudott mondani, mint az avantgardok. Ez persze
nem zárja ki a kivételes csúcsok, igen érdékes, és a máguk nemében értéket jelentő
esztétikai teljesítmények megszületését. Vonatkozik ez elsősorban a magyar avantgard képzőművészetre, s azon belül is a festészetre, de helyenként a költészet néhány
szférájára is. Egyetlen egy terület van, ahol a magyar irodalom fő vonulata, a
magyar művészet fő vonulata viszonylag gyenge, s ahol ezért az avantgard szerepe
sokkal nagyobb, mint más műfajokban — s ez pedig a színpadi világ, beleértve a
dráma világát is. A drámában és a színpadon általában nem kellett Ady, majd
később József Attila vagy Radnóti, vagy akár csak egy Babits Mihály szellemével
és teljesítményével sem mérkőznie a magyar avantgardnak. Itt az eddigi teljesítmények elvi túllicitálása viszonylag könnyebben ment, s így az avantgard dráma,
és különösen a színpad értékes színfoltjává vált a magyar irodalomnak, s különösen
a drámai és színpadi fejlődésnek.
86

Ezért kiváló a témaválasztás. A másik ok, amiért a magyar avantgard legpozitívabban a színpadi törekvések felől közelíthető meg, szintén evidens. A színpadnak,
a pódiumnak közvetlen társadalmi kisugárzása, nyilvánossága, publikumkapcsolata
több mindenben komoly lehetőséget adott az avantgard számára, mely ezt a nyilvánosságot egyre tudatosabban célozta meg. így például éppen a pódium, illetve
rivalda, lehetőséget adott arra, hogy az avantgard színjáték külső formája legyen a
konzervativizmus elleni harcnak, és tartalmilag pedig igen sok magyar művészt
kötelezzen el a baloldal mellett. A pódiumjelleg emellett folytonosan előtérbe hozta
azokat a hatáslehetőségeket, amelyeket az avantgard, néha a színpad eszközeit is
felhasználva, gyakorolni akart, és melyek a baloldali jelszavak vagy baloldali szellemű mozgósító tartalmú plakátok, díszletek, s nem utolsó sorban színházi módszerek népszerűsítése révén ellenzéki gondolatokat sugalltak a publikumnak.
Ennek következménye az, hogy mikor Kocsis Rózsa végigkíséri a Maeterlinck
stílusát, az Ady gondolatvilágával ötvöző Balázs Béla pályájának ellentmondásait,
midőn Füst Milán drámáit különösen a Boldogtalanokat ismerteti, hogy azután Karinthy Frigyes intellektuális groteszkjét írja le (elsősorban a Holnap reggel című
dráma elemzése segítségével), akkor olyan folyamatot ír le, mely sokban előlegezi a
későbbi avantgard tendenciákat. Itt azonban egy pillanatra meg kell állnunk, ismét
a magyar avantgard jellemzése kedvéért. Füst Milán (sőt, ha a m ű f a j keretein túl
akarunk menni: Kosztolányi Dezső is) igen sokat előlegeznek a későbbi tendenciákból. Sőt, egy ízben e sorok írója azt írta a Boldogtalanokról, hogy a korai magyar
egzisztencializmus megjelenése. S ugyanígy azt lehet mondani, hogy az abszurd a
magyar kabaréban évtizedekkel előbb jelentkezett, mintsem Camus a Sysyphos mítoszában kimondta volna az abszurditás fogalmát, és mintsem Beckett megírta volna
a Godot-t. (Más kérdés természetesen, hogy Alfréd Jarry, mint akkoriban epizodikus
jelenség, a magyarokat is megelőzte.) Azonban bármennyire igaza van is Kocsis
Rózsának, hogy az Aszongya című szkeccs Ionesco őse, ez a tény csak megerősíti
azt a problémát, hogy a korán jött magyar avantgard kísérletek ugyan korábban
voltak, mint a külföldiek, de végiggondolatlanabbak, kevésbé alkottak egymásba átmenő kontinuumot, s ezért inkább ötletszerűek maradtak, mintsem következetes
programjuk lett volna.
Egészen más kérdés persze a társadalmi program. A társadalmi program, amely
elsősorban a Kassák-kör baloldalán bontakozott ki, már sokkal határozottabb volt,
s különösen a kommunista párt politikai megjelenése egy sajátos kontinuumot vitt
bele az ilyen értelemben elkötelezett avantgard tevékenységébe. Elsősorban Mácza
János gondolatvilágának, sajátos messianisztikus ideológiájának, expresszionista emberhívésének és kifejező formáinak tárgyalása mutatja ezt világosan, de hasonló következtetésre juthatunk akkor is, hogyha Barta Sándor aktivista szimfóniáiról olvasunk. Ugyan túlzásnak tetszik ez a fejtegetés, mely szerint a stációdramaturgia Barta
A külvárosi panoptikum című drámájában megfogalmazást nyerő elve adott alapot
Piscator, Brecht, Wilder és Miller „emlékező" drámáinak is (215. oldal), de itt a
stációdramaturgia általános expresszionista elvéről van szó, mely változott formában
valóban úgy hatott, mint ahogyan az Igen és Nem lapjain olvashatjuk.
S még ha Barta Sándorral kapcsolatban túlzottnak található is itt a párhuzam,
mégis arra vall: a könyv szerzője állandóan keresi azokat a motívumokat, melyek
az avantgard magyar tendenciáiban jelentkeznek, s azután feloldott módon az
avantgard és különösképpen az avantgardot is magába olvasztó realista tendenciák
közkincsévé lettek. Ez azonban nem akadályozza meg azt, hogy a magyar avantgardnak sajátos helyét is sikerüljön megmutatnia. Mint már láttuk, a magyar avantgard
jellegzetessége az, hogy apergueszerű, vagyis az egyszer észrevett lehetőségek zseniálisan rajzolódnak ki, de az igazi folytatásuk, konzekvenciájuk, valóságos kontinuumuk
nincsen. Leginkább Reményik Sándor művészetében érezhető a könyv szerint egy
ilyen kontinuitásra való törekvés, általában azonban a magyar avantgard kísérletek
vagy valami extravaganciát, pillanathoz ragadást mutatnak (még Kassák stílusváltásait is ez jellemzi), vagy pedig alárendeltjei egyfajta politikai, mégpedig baloldali
87

politikai demonstrációnak. Ez utóbbi tendencia a Független Színpad törekvéseiben
kristályosodik. Enélkül azonban az avantgardra általában vonatkozik az, mit részben Illyés Gyula Barta Sándorról szóló tanulmányait idézve Kocsis Rózsa elmond,
így ír: „»-Az önmagukba vágó magyar dadaisták úgy forogtak a maguk területén
— mondja Illyés Bartáról szóló tanulmányában —, mint az annyit emlegetett paraszt
a jégverte szőlőben: lássuk, uramisten, mire megyünk ketten.« Nemcsak grimaszoltak, de ütöttek és vágtak. Nem mímelték az ütéseket, és önmagukon ejtették a legmélyebb sebeket" (259. oldal). Ez a megállapítás azonban, ha a könyv által nyújtott
képet vesszük alapul, nem csupán a dadaistákra, hanem a magyar avantgard egészére is vonatkozik. Az avantgard epigonisztikus „kafkasztrofikus" tendenciái csupán a grimaszolásig jutottak el. Az avantgard fő vonala valóban húsbavágó modern
problémák kifejezéséig. A magyar avantgard azonban nélkülözi egyfelől a tiszta
epigonizmus grimaszolását, másfelől önemésztő jellegű.
Aminthogy a magyar avantgard legtalálóbban úgy jellemezhető, hogy a Kassákféle tendencia valamiféle középutat jelent Marinetti és Majakovszkij között, úgy
ennek szükségszerű következménye, hogy a Kocsis Rózsa által tárgyalt legtöbb írónál az egy-egy avantgard jellegű aperguehez való kötődés pillanatnyi marad. Németh
Andor Az ingatag halottja, akárcsak Déry Tibor Óriáscsecsemője világosan m u t a t j á k
ezt, szerves következményeik sem írók pályáján, sem pedig a magyar irodalom történetében nincsenek.
Kocsis Rózsa tehát a leglényegesebb és legalapvetőbb vonásokat t u d j a megragadni a magyar avantgard fejlődésében, s ez nem utolsó sorban annak köszönhető,
hogy éppen a színpadi játék felől közelíti meg a problémát. Hogy ez mennyire
eredményes, azt már az is mutatja: az epikus Déry korai avantgard epikájában
(Pesti felhőjáték, Kéthangú kiáltás) egyetlen olyan mű sincs, mely annyira határozottan előlegezné az avantgard tendenciák legfontosabbjait, mint az
Óriáscsecsemő.
Ezáltal — ama módszer által, hogy a színpad áll figyelme középpontjában — sikerül
előásnia Kocsis Rózsának nem csupán az irodalomtörténet hivatalos lajstromaiba
bevonult írók művészetének avantgard „kilengéseit", hanem sikerül felfedeznie
olyan írókat, akikről a magyar irodalomtörténet megfeledkezett. Ilyen például Berezeli A. Károly Fekete Máriája. S itt ismét valami igen fontos mozzanatot sikerül a
könyvnek kiemelnie. Azt tudniillik, hogy az avantgard fejlődés mennyire sokgyökerű. Berezeli drámaírói kísérletei nem csupán a szegedi baloldali színpadi kísérletekkel függőitek össze, hanem azzal a néprajzi kutatással is, mely a harmincas években, főként Bálint Sándor nevéhez kapcsolódóan, Szegeden folyt. Nyilvánvaló, hogy
itt egy olyan kísérlet maradt a magyar viszonyok között csupán fellángolás, amelynek paraleljét Federico García Lorca drámaírói pályájának eredményeiben láthatjuk.
Természetesen egy több mint hatszáz oldal terjedelmű könyv összes lényeges
problémáját nem érinthetjük itt. Azt azonban még azoknak is érdemes megtanulni
ebből a könyvből, akik nem érdeklődnek speciálisan az avantgard története iránt,
hogy a magyar történelmi viszonyok miként kényszerítették ki ú j r a és ú j r a azoknak
az életérzéseknek művészi megjelenését, melyek az avantgard alapjául szolgálnak.
De ugyanekkor ugyanez a magyar valóság lehetetlenné tette, hogy ezeknek az életérzéseknek és gondolatfoszlányoknak valóságos művészi és filozófiai gondolatrendszere a magyar talajon kibontakozhassék. S ilyen szempontból értékes mindazoknak
is, akik a magyar társadalom gondolati és társadalmi problémáival foglalkoznak,
akik meg akarják érteni történelmünk tragikus ellentmondásos, a haladást mindenütt életrehívó, és a haladást mégis állandóan visszaszorítani kívánó történetét.
Ez a könyv fő érdeme, és egyúttal tanulsága is. (Magvető, 1974.)
HERMANN ISTVÁN

88

Huszár Tibor: A cselekvő ember
Huszár Tibor tanulmánykötetében korunk társadalomtudományának „forró kérdéseire" keresi a választ. Értelmiség, kultúra, erkölcs, hagyományok, mind olyan
témák, amelyek körül világméretekben folynak a viták. A marxista társadalomtudomány a polgári ideológiával folytatott polémiáiban kristályosítja ki véleményét azokról a társadalmi jelenségekről és folyamatokról, amelyek korunk társadalmának létkérdéseihez, fejlődési távlataihoz kötődnek. Mert nem kétséges, hogy az értelmiség
társadalmi helyének, szerepének, részvételének szociológiai elemzése, nemcsak egy
társadalmi réteg történelmi alakváltozásait és jelenlétét tisztázza, hanem a jövő elképzeléséhez is — amikor az anyagi javak termelőinek jelentős része, idegenergiai
igénybevételét tekintve szellemi dolgozó lesz — támpontokat adhat. Éppen ilyen fontos a filozófiai hagyományok kritikai birtokbavétele is. E korproblémák polemikus
jellegéből adódóan Huszár Tibor tanulmányai polemikus írások.
A három fontos témakörre osztott kötet — Értelmiség és társadalom; Hagyományaink viták tükrében; Kultúra, közművelődés, erkölcs — tanulmányainak legfőbb
jellemzője, hogy szerzőjük, gazdag tényanyag birtokóban, a marxista társadalomelmélet princípiumainak következetes érvényesítésével mutatja be a jelenséget. írói
erénye és politikai elkötelezettsége nem újszerű, meghökkentő magyarázatokban
nyilatkozik meg, hanem a tények elemzésében, az elmélet és a valóság szembesítésében. Semmi olyant nem találunk a kötet négyszáz oldalán, amely a szociológiával
behatóan foglalkozók előtt ismeretlen volna, de a logikus felépítés és a rendezettség
mégis ú j megvilágításba, összefüggésbe állítja az' ismertet. Huszár Tibor tanulmányírói módszerének és eszközeinek alkotó jellegét a vizsgált tárgy megközelítésének
módja és formái határozzák meg.
A marxista filozófiai hagyományok szempontjából különösen időszerűek az Antonio Gramsciról és az olasz marxistákról írt tanulmányok. Huszár Tibor Gramsciról
írva a gyakorlat, filozófia, politika, történelem újszerű értelmezésére hívja fel a
figyelmet. A filozófia Gransci írásaiban, a valóságot átalakító gyakorlattal összefüggésben, „politikus dolog". Az olasz gondolkodó olyan filozófia kidolgozását tartotta
szükségesnek, amely a gyakorlati élethez kapcsolódva a köznapi gondolkodás lényegi
meghatározójává válik. Gramsci felfogásában a politika nem a diplomáciai manőverek területe. „A politika osztályok létét, jelenét és jövőjét meghatározó lehetőségek, eszmék, akciók konglomerátuma, maga a történelem. S tegyük hozzá: maga a
filozófia". Kétségtelen, hogy Antonio Gramsci a marxista filozófia egyik jelentős
képviselője. Természetesen jelentőségének arányairól lehet és kell is vitatkozni.
Huszár Tibor tanulmányában csak egy lehetséges magyarázatot találunk Gramsci
jelentőségének felméréséhez. A kérdés továbbra is nyitott. Elfogadható-e a filozófia
és a politika azonosítása? A fogalmi filozófia képes-e köznapi gondolkodást és cselekvést felajzó eszmei mozgatóként működni? Lehetséges-e a tömegek magas fokú
filozófiai öntudatosítása? A kérdésekre a történelemnek kell válaszolnia.
Az olasz marxisták stílusa, „szókészlete" eltér a megszokottól. Huszár Tibor
meggyőző érvekkel bizonyítja, hogy az olasz filozófiai nyelv Campanella, Bruno,
Galilei nyelvi hagyományának továbbélésével magyarázható. A filozófiai hagyománynak azonban nemcsak stílusmeghatározó szerepe van. Az olasz marxista filozófia
nem érthető meg Croce nélkül. „Crocen keresztül, őt kritikailag meghaladva bontakozott ki s erősödött meg az olasz marxisták azon nemzedéke, amely később az
Októberi Forradalommal és Lenin szellemi hagyatékával azonosulva, a kommunista
párt alapítója s vezető magja lesz".
Huszár Tibor értelmiségről írt tanulmányában — Értelmiség és társadalom —
a történeti megközelítését összekapcsolja a szerkezeti és funkcionális jellemzők elemzésével. Az értelmiség történelmi kategória, szerepe és részvétele a társadalmi-gaz89

dasági alakulatok változásaival párhuzamosan módosul. Gramsci megfogalmazásában
az értelmiségi csoportok a társadalmi formációk uralkodó osztályainak „segédcsapatai" („organikus értelmiség"). Huszár Tibor Gramsci vonalán haladva az értelmiséget
nem mint szellemi munkával foglalkozó dolgozók rétegét vizsgálja, hanem olyan
csoportnak tekinti, amely meghatározott társadalmi viszonyok hordozója. A kapitalizmusban a tőkeviszony értelmiséget integráló viszonyként jelenik meg. Erről az
eszmei alapzatról bírálja Huszár Tibor a polgári elméleteket, részletesen foglalkozik
Max Scheler kultúrfilozófiájával, amely hatással volt Kari Mannheimre éppúgy, mint
Ortega y Gassetra vagy Huizingára. Rendre megméretik Geiger, Riesman, Burnham,
Gallbraith, Marcuse, és könnyűnek találtatik. Joggal, mert az értelmiséget csak a
társadalmi alakulat szerkezetébe illesztve lehet tanulmányozni. Huszár Tibor gondolatgazdag és logikus felépítésű tanulmánya azonban nem oszlatja el kételyemet az
„organikus értelmiség" teóriájával kapcsolatban. Az értelmiség „függvényléte" nem
jelenti azt hogy élenjáró csoportjai és egyedei ne tudnák túlhaladni organikus
kötöttségüket. S itt nem szabad foglalkozású értelmiségiekre gondolok vagy a diplomások ilyen vagy olyan csoportjaira, hanem azokra, akik tehetségüket és műveltségüket olyan erkölcsi magatartással kapcsolják össze, amely túlmutat az adott alakulat
társadalmi megkötöttségén és komformizmusán. Az értelmiséget történetiségében
tanulmányozó marxista szociológia nem mondhat le a társadalmi és tudományos
haladást képviselő értelmiségi csoportok elhatárolásáról a társadalmi szerkezetbe
beilleszkedő hivatalnok értelmiségiek tömegétől. Az axiomatikus megfogalmazások,
amivel a szociológusok egy rétege bizonyítani szokta az értelmiség másodlagos szerepét a történelem fejlődési irányának felismerésében, nem oldják meg a problémát.
Huszár Tibor a szocialista értelmiségről írva említést tesz arról, hogy „A szocialista
értelmiség — s egyáltalán bármely társadalom értelmiségének politikai, ideológiai,
kulturális funkciói nem jellemezhetők értékmozzanatok, minőségi jellemzők mellőzésével." Sajnos elmulasztja az „értékmozzanatok" és a „minőségi jellemzők" kifejtését.
A marxista társadalomtudomány értelmiségelméletének kidolgozása azért is fontos, mert a tudományos forradalom alapvetően megváltoztatta az értelmiség társadalmi helyét és szerepét. A szellemi munka értékképző jellege rendkívüli mértékben
megnövekedett. Az ismeretek rohamos gyarapodása és a tudományok nyelvének elvontsága csak kevesek számára teszi lehetővé a fejlődés trendvonalának megértését.
Ű j vezetési és irányítási formákat kell érvényesíteni. Mi az értelmiség hivatása az
ú j helyzetben? Erre a kihívásra a szociológia kell, hogy válaszoljon. Huszár Tibor
tanulmánya értékes előtanulmány a marxista szociológia értelmiségelméletének kidolgozásához.
A nemzeti kérdés a munkásmozgalom egyik legtöbbet vitatott témái közé t a r tozik. Huszár Tibor Adalékok egy polémia történetéhez című tanulmányában Lenin
és Rosa Luxemburg vitájának történetét elemzi. Rosa Luxemburg a XX. század
viszonyai között a nemzeti önrendelkezést maradiságnak minősítette, tagadta a nemzeti kérdés pozitív előjelű kezelésének fontosságát. A vitában Lenin a nemzeti kérdés
szemléletére és megoldására vonatkozóan rendkívül fontos elméleti tételeket tisztázott. Helyesen állapítja meg Huszár Tibor, hogy a nyelv modellálja „a gazdasági,
politikai és társadalomlélektani folyamatok és tényezők kölcsönös feltételezettségét,
bonyolult egymásbafonódottságát". A nyelvi türelmetlenség mögött gazdasági, politikai és társadalomlélektani tényezők rejtőznek. A szocialista hatalom semmilyen
formában sem alkalmazhat erőszakot a nemzetiségekkel szemben. „Ezért a nemzeti
kisebbségekkel szemben tanúsított engedékenységet és békülékenységet inkább túlozzuk el az adott esetben, semmint megfordítva". Huszár Tibor Lenin és Rosa Luxemburg vitájáról írt tanulmánya ösztönzést ad a hetvenes évek nemzeti problematikájának végiggondolásához. (Szépirodalmi, 1975.)
FÁBIÁN ERNŐ

90

Egy elfeledett szocialista író
FARKAS ANTAL: ÜNNEP KÉSZÜL

Alig néhány hónapja, hogy egy nyolcvanas éveiben járó ismerősömtől hallottam,
éppen szorgalmazta a pesti Népszava könyvkereskedésben, mikor adják ki Róka Tóni
verseit. Azt válaszolták neki: nem egyhamar. És most a szegedi Somogyi-könyvtár
jóvoltából kezemben a hetedfélíves kis kötet: a méltatlanul elfeledett szocialista író,
Farkas Antal legjobb költeményei és novellái, Szabolcsi Gábor válogatásában és
értő előszavával.
„Farkas A n t a l . . . proletár költő — írta róla Ady 1914-ben — talán a legkülönb,
de egyben nagyon előkelő poéta is. Kötik a kipróbált formák, ha biztos és töri őket,
de a zseni, a géniusz illata csap meg, mint májusvirágos ág, egyik-másik versében."
Ady elismerése túlzott, de talán kegyes jóvátételnek szánta, hiszen költészetével,
zsenijének erejével árnyékba borította jóformán az egész Kassák előtti szocialista
költőnemzedéket. Farkas Antal költői kibontakozása és népszerűsége a század első
két* évtizedére esik. A Viharsarokból származott, elszegényedő értelmiségi családból.
Fiatal éveiben lehetett tanúja annak az agrárszocialista mozgalomnak, amely futótűzként terjedt a szegénység körében, s ahol a szocializmus nemzetközi eszméi egy
lappangva is jelenlevő parasztforradalmi és eretneken vallásos tudatformával elegyedtek. A mezőtúri tanyavilág „gyilkos" iskolájában (elődje kiirtotta feleségét, három gyermekét és önmagát) hét évig tanítóskodik, miközben a tanítói oklevelet is
megszerzi. Ebből az élményvilágból következik, hogy Farkas Antal igazán, belülről a
paraszti lelkivilágot ismeri, annak rezdüléseire és drámáira érzékeny. Makói és szegedi hírlapíróskodása pedig a függetlenségi párti, parasztközei polgári radikalizmussal ismerteti meg, amelyet Juhász Gyula, József Attila, Erdei Ferenc is átélt, s
amelyet nem sok választott el a szocialista eszméktől.
Ma már nehéz elképzelnünk a százádeleji hírlapíró robotmunkáját, akinek egyszerre kellett szállítani rendőrségi drámát, közéleti panamát, írni hetente több bökverset, krónikát, tárcát, színikritikát. Az „acélhegyű ördög" a jó szemű, lényeglátó,
könnyű, rutinos tollúakat hívta el. Az igazi irodalmi munka csak a grafomániás
mennyiségű írnivaló után következhetett. Farkas Antal könnyedén és gyorsan írt,
verset, tárcát egyformán. Erény és teher is ez, többnyire azonban a műgond látta
kárát. Farkas Antal kezdőként a népnemzeti iskola jól bevált versmondatain görgette a ritmust, később Ábrányi Emil és Kiss József hatása is feltűnik. Üjságírópoéta volt, a napi írnivaló nem engedte a meditációt, a költői elmélyülést, a műgondot, a megcsiszolt variánsokat.
Elsődlegesen valóban érzelmi költő, az elmélet inkább a könnyebb-sematikusabb
megoldás irányába csábítja, mintsem az eszme által kialakítható, átélt erkölcsi-lelki
világrend kiküzdésére. Műveltségében sok az autodidakta vonás, ezen ötletszerűséget,
hézagosságot értek. Tudatosságára elsősorban a darwini—haeckeli evolúciós monizmus nyomta rá bélyegét, sokszor problémátlan optimizmussal. (Álmaink.) Társadalomszemlélete a polgári radikálisból a szociáldemokrata „érzelmi" marxizmusig jut
el, éles antiklerikalizmussal és úrgyűlölettel. Az uralkodó szocialistaellenes közhelyekből így alakít proletár öntudatot: „Hazafiak vagyunk mink is, / Habár érdemrendünk nincs is. ,/ Nemességet ad számunkra — / Nem az udvar — de a munka!"
Költő és közönsége még soha ennyire szoros kapcsolatban nem állt, mint a
munkásmozgalom középső szakaszában. Nincs e korban szocialista gyűlés, „kultúrest",
ahol költeményeit ne szavalnák.. Természetes, hogy Farkas Antal hatásra törekszik,
jól szavalható, világosan tagolt, enjambement nélküli versszakokra, amelyek egyenletesen haladnak az érzelmi feszültségív feloldása, a csattanó felé. Lehetetlen megkülönböztetni, hogy ebből a szempontból Heine, Freiligráth vagy Ábrányi Emil
91

volt-e rá nagyobb hatással. Verseinek érzelmi és élményfedezete van, ezért lehet
hatásos és igazán lelkesítő. Forradalmi büszkeség és évszázados paraszti düh elegyedik nála az említett „érzelmi" szocializmussal. Dózsát, Rákóczit, Bercsényit, a
kurucokat érzi hagyománynak.
A háború évében kiadott könyvéről írja Komlós Aladár: „ . . . a z t kellene hinnünk, hogy a magyar szocialista mozgalomnak még 1914-ben is a vallás a fő ellenfele, mert egy XVI—XVII. századi énekeskönyvben sem játszik nagyobb szerepet a
vallási képzetkincs, mint Farkas Antalnál." Kár, hogy félreértése korábbi tanulmányából még az akadémiai kézikönyvbe is változatlanul belekerült. Az, hogy F a r k a s
antiklerikalizmusa, evilágisága, sőt forradalmi öntudata is a vallási képzetkincs nyelvén szól, nem ellentmondás, éppen ez menti meg a száraz-didaktikus elvontságtól,
teszi lendületesen meggyőzővé (Pünkösdi zsolozsma, A két Jézus). Éppen azért kapcsolja a közkeletű keresztény mitológiát verseibe, hogy e képzeteken nevelkedett
hallgatóságára nagyobb hatást gyakorolhasson. Az ő Krisztusa a felemelt fejű, megnyilatkozó, mindenki nyelvén érthetően szóló, az álmokat testté váltó vezető, a megújhodás, a népek testvériségének és szabadságának szimbóluma.
Költőnek népszerűbb volt, prózaírónak tehetségesebb. Ügy látszik a kisebb prózai
formák nem nyűgözték, Tömörkény szegedi iskolája élményvilága, tehetsége legjobb
vonásait szabadította fel. Ezért tudta meghaladni mind az anekdotikus hagyományt,
az idillt, mind a Népszava-novella sematikus nyomornaturalizmusát. Furcsa ellentét,
de társadalomszemlélete novelláiban tágasabban bontakozik ki, mint lírájában, észreveszi az osztályellentétek „ravaszságait", a paraszti-emberi tudat és kapcsolatok
bonyolultságát, furcsa drámáit. Néhány novellája a kor művészetének legjobb színvonalán áll.
Szabolcsi Gábor korábban egy alapvető tanulmányban tárta fel a magyar szocialisztikus novella kezdeteit, köztük Farkas Antalét is. Csak a szűkös terjedelemmel
magyarázható, hogy Farkas 1919 utáni írásaiból egyetlenegyet sem vett fel a kötetbe.
Pedig a Bécsbe emigrált, s ott Róka Tóni, Bujdosó Péter álnéven publikáló író
terméséből akad még menteni való.
Manapság, amikor másodrendű ú j írások olyan könnyen akadnak fenn kiadóink
rostáján, ez a szerény terjedelmű, jelentős válogatás reméljük felhívja pesti kiadóink
figyelmét egy nagyobb válogatásra, szocialista hagyományaink nemcsak történeti
érdekű, hanem eleven ápolására. (A Somogyi-könyvtár
kiadványa.)
BOKOR LÁSZLÓ

92

KÉPZŐMŰVÉSZET

Moholy-Nagy László művei
a Nemzeti Galériában
A Bauhaus-hagyományról, az építészeti modernségről folytatott hírlapi és alkotóműhelyi viták delelőjén érkezett Budapestre a legendás alkotó ú j a b b európai vándorkiállításának anyaga. Legalábbis a sokfelé bemutatott, sok helyről egybeállt „időszaki gyűjtemény" közel kétharmada, kiegészülve néhány kitűnő fotódokumentációs
táblával, a Magyar Nemzeti Galériában őrzött grafikai lapokkal, a miskolci Petrógyűjtemény két 1920 körüli, nagyméretű és jelentős olajképével, a Nagy család és
egy magángyűjtő tulajdonából ideszármazó színes ceruzarajzokkal, noteszlapokkal.
Mindazzal tehát, amit a hazai korábbi tárlatok (Moholy-Nagy és kortársai, Székesf e h é r v á r — 1969.; XX. századi magyar származású művészek külföldön, Műcsarnok, — 1970.; Moholy-Nagy László rajzai, Hatvan — 1975.) szerény reprezentációjából, a hazai publikációk reprodukciós anyagából eléggé jól ismerünk. És amelyek a
pályakezdő festő érdekes, de aligha jelentős alkotásai. De ezek a grafikai lapok a
most látható későbbi alkotások társaságában azt m u t a t j á k mégis, hogy milyen éles
fordulatot kellett vennie a fiatal alkotónak, amikor Kassák és a MA körében a kortársi avantgarde szándékokkal és eredményekkel megismerkedett. A különbség akár
példa lehet: mihez volt ereje, mihez igazodott.
Moholy-Nagy itthoni munkássága inkább szándékaiban és tanulságaiban érdekes, az alkotó szellem merész lendületében, mintsem eredményeiben. A hazai művek
legszebbjei ( F é r f i fej, Ülő férfi — éppen a Tanácsköztársaság vásárlásai ezek) Nemes-Lampérth,
Kmetty és mások legjobb és egyénített konklúzióit őrzik — bizonyítva az alkotói befogadás nagyszerű készségét is —, de az „igazi Moholy-Nagy"
ú j j á csak a weimari korszak Németországának európai zarándokútján, a dadával, a
konstruktivizmussal és a Bauhausszal való eleven kontaktusban születhetett. így
bizonyítja ezt a most végre itthon is látható, a művész 80. születésnapja t á j á n hazaérkezett, teljesebb életmű-válogatás. A hazainál teljesebb katalógusok az amerikai
nagy tárlatsorozatokon kívül (1964/65; 1969) két európai vándorkiállítást tartanak
nyilván: az első 1961/62-ben (Düsseldorf, London, Mannheim, München, Essen, Milano), a második 1967-ben (Eindhoven, Hága, Wuppertal) volt. Ez a mostani vándorkiállítás jórészt a hagyatéki anyagból (Hattula Moholy-Nagy tulajdona), a müncheni
Klihm-galéria,
az egykori jóbarát, Max Bill és a berlini Bauhaus-Archiv
gyűjteményéből állt össze, az „amerikai" (1937—1946) és az „európai" alkotói korszak ilyen
egységben talán sohasem jelentkezett. Az egyik földrész kiállításai jórészt nélkülözték a másik földrészen található műtárgyakat. Ezúttal az „európai anyag" a szerényebb talán.
A budapesti tárlat tévhiteket oszlat, és a régiek helyébe talán ú j legendákat
teremt: legkivált festőnek m u t a t j a az alkotót, a „totalitással kísérletezőt". Emellett
fotográfusnak, tipográfusnak és szcenikusnak még talán, pedig Moholy-Nagy a
húszas évek elejétől m á r m ű f a j i és műformhi korlátokat nem ismerő művész volt,
még a kinetikus plasztikák és fémkonstrukciók is (ezek távolléte a tárlat legnagyobb
93

hiányérzetét kelti) csak részeit alkotják teremtő egyéniségének, amely kiterjedt „az
anyagtól az építészetig".
A kiállításon egyetlen plasztikai alkotás — Spirál, 1946. — szerénykedik. A sokféle megvilágítás variációs lehetősége nélkül, pedig a látványhoz hozzátartoznék a
plexiüveg sokféle árnyéka és visszatükrözése is. Feltehetően nem a statikus látványt
szolgálják az íves formák, a lyukasztások és az anyagba rótt karcok lehetőségei.
De ez a feltűnő egysíkúság nem a budapesti tárlat jellemzője, így alakult a
teljes kiállítás anyaga is, amelynek dokumentatív értékű katalógusára a magyar
kiadvány hivatkozik. A tárlat mellé a külföldi kiállítók (Stuttgart, Bécs stb.) nem
szabványos katalógust adtak kézhez, hanem a Verlag Gerd Hatje Moholy-Nagy
könyvét, ebben Hannah Weitemeier (több kitűnő Moholy-Nagy-tanulmány és -könyv
szerzője), Wülf Herzogenrath és Tilman Osterwold remek tanulmányait. A kötetben
gazdag reprodukciós és dokumentatív anyagot, a képekkel és idézetekkel pótolva
mindazt, ami a tárlaton nem látható. A kötethez a kiállított anyag változásait is
jelző műtárgyjegyzéket mellékeltek, ez azonosította a könyvet a kiállításokon láthatókkal. Mutatta egyben a tárlatok töredékes jellegét.
A magyar katalógusból minderre csak következtetni lehet, bár a bevezetés utolsó
két bekezdése foglalja össze azt, ami Moholy-Nagy életművében a Bauhaus után
keletkezett, amelynek a kiállítás grafikai és festői anyaga a legkitűnőbb reprezentációja lett. Így a katalógus nem arról tájékoztat, ami a paravánokon látható, az itt
olvasható szöveg csak a műtárgy jegyzék első öt festményére, a grafikai anyag kevésbé jelentős részére vonatkozik. A továbbiakról viszont a teljes tárlat tanúskodik.
A műtárgyjegyzék 75. száma alatt jelölt Kompozíció címül a festői technika (frottage") suta magyar fordítását („Súrlódások") kapta, a 69. szám alatt jegyzett Konstrukció évszáma rossz (1923. kell az 1932. helyett), hasonlóképpen jónéhány elírás,
hiba (olykor helyesírási!) található a kissé túltengő „staffázs" felirataiban. Abban a
dokumentációban, amelyet szívesebben láttunk volna a katalógus maradandóbb lapjain. Emellett egy-egy parányibb műtárgy szinte eltűnik a paravánok labirintusának
útvesztőiben. Körítésben kivételesen gazdag a tárlat (bárha a katalógus lenne az!),
ígérték a megnyitón egy-két Moholy-Nagy-film bemutatóját is, ez aztán elmaradt.
„Ha késve és óvatosan is" (Major Máté), de végre a század egyik legkiemelkedőbb képzőművészi pályájának első évtizedéről (Szeged—Budapest—Bécs—Berlin—
Weimar—Dessau) mindegyre teljesebb dokumentációkkal és publikációkkal rendelkezünk. De a most látható kiállítás jelentősebb része a teljes tér, a végtelen elementáris és filozófiai élményétől indíttatott alkotót m u t a t j a be. Akinél a festmény, a
kép már kilépni készül a megszokott síkmértan és síkformák szabványos keretéből,
akinek térmodulátorai már nemcsak a „tárgynélküli", hanem a szinte anyagtalan
világ igézetéből eredők, a végtelenbe kilépő ember vizuális élményeit sejtetik.
A színek hullámtermészetében, a formák mélységében tükröződő tér- és távolságélmények világa ez, a rajzokban és festményekben nemcsak egy mesteri képzőművész, de egy elmélyült természettudós is megmutatkozik.
Egy 1941-es Kompozíció durva faktúrájú. sárga felületén egy kisebb és egy
nagyobb kör látható. A szabályos körökben néhány festékcsík szinte kozmikus távlatúvá teszi a szerkezetet. A körökben pedig ugyanaz az íves struktúra ismétlődik,
csak éppen méretük és színük különböző. A teljes kép így „tárgyszerű" asszociációkat aligha ébreszthet, inkább szellemi élményeket. Mint a művész 1942-ből származó
térmodulátorai is, akár a relativitás fizikai vagy filozófiai eszmeiségének képzőművészi reflexeit. A Londonban, majd Amerikában élő művész gondolkodásmódja
ekkor már túlnőtt a kelet-európai konstruktivizmuson, a „technika" vagy a „gépkorszak" inkább futurisztikus élménye már természetfilozófiai összetevőkre talált:
bizonnyal hasonlók jegyében születhettek az előbb „nem festői eszközökkel" (színes
fejű gombostűkkel, fémszitákkal, kettős síkban stb.), majd a pusztán színekkel, festékkel és faktúrákkal, egy áttetsző és égy alapozó felületen megjelenített térmodulátorok. Amelyeknek néhány kései darabja a tárlaton látható, de jelenlétük a gra94

fikai anyagban („színes rajzoknak" nevezi őket a szegényes katalógusnyelv) méginkább felfedezhető. Néhány fotogramban ugyanígy.
„A mozgásban való látás" legjelesebb művészi eredményei ezek, Moholy-Nagy
László tehát tudta mindazt, amit korának színvonalán tudhatott, szemléletében,
technikájában és technológiájában alkalmazta mindazt, amit a lehetőségig alkalmazhatott. És leírásaiból, a kortársi emlékezésekből ismerjük álmait, amelyek megvalósítására sor nem kerülhetett.
Moholy-Nagy László pályája a Bauhausból való távozásig (1928) felgyorsítottan
átveszi, alkalmazza és megjeleníti a század korábbi szellemi és képzőművészeti alakulásait. A futurizmustól kezdődően, a dadaizmuson át, egészen a konstruktivizmusig. Mindezt pedig úgy, hogy a megismert gondolkodásmodellen belül eredetit és
egyéni mondandót, látványt, élményt és műtárgyat teremt. Művészetpedagógiai munkásságában a vezérelv, a gropiuszi szellemhez igazított „Bauhaus-eszme" ez lehet.
Ebben az évtizedben a mester meghódítja magának a statikus és dinamikus látványt teremtő művészetek (piktúra, fényképezés, film, szcenika stb.) mindegyikét
(hogy miképpen, ez egy részletes életrajzra tartozhatik), de egyben érzékeli a kortársi esztétikák és megszokott műformák határait is. A „műtárgyteremtés gyakorlatiassága" egy ú j szociológiai igény vetülete, a mester formai igénye a reneszánsz
alkotók igényességével vetekedik.
De az alkotó kísérlet folyik tovább. „Nem azonosítható látványok", műformák és
jelenségek jelzik az állomásait, a jelenlegi tárlaton is. Majd „új víziók", amelyekben már valóban a „totalitás kísérlete" mutatkozik. Az ú j eszmék és formák pedig
igényelték a művészetek társadalmi rendeltetésének ú j szemléletét. „A művészet
közösségi jellegű, és az a hivatása, hogy áttörje a szakszerűség h a t á r a i t . . . — írja
A művészetek részvétele a társadalmi újjáépítésben című tanulmány lapjain (1943)
—, ugyanakkor a társadalmi valóságot kell kifejeznie..."
Nos, ez a szemlélet a világ és a technika látványteremtő alkalmazásán kívül
(fotográfia, tipográfia, szcenika stb.) éppen a festészeten túli alkotások ki nem állítható jelenlétében mutatkozik. Itt a színes rajzok, a tus- és krétavázlatok tendenciáiban. Amelyek egy-egy ú j gondolat születésének és alakulásának tanúskodó
emlékei.
Moholy-Nagy László életpályájával, különösen ennek korai periódusaival a
Tiszatáj több ízben foglalkozott. Reprodukciókban közölte a Szegeden és másutt
fellelhető emlékeket. De ez a mostani kiállítás egy már szélesebb dimenziókban
gondolkodó és szárnyalóbb fantáziájú alkotót mutat, akit megközelíteni csak most, a
művekkel való eleven kontaktusban lehet. A bartóki úthoz nemcsak külső jegyeiben
hasonló pályakép az övé (igaza volt Kállai Ernőnek: a magyar népművészet bizony
ott él a színeiben), hiszen ő is tágította és áttörte sáját művészetének határait.
Társadalmivá kívánta tenni azt, ami kevesek ínyenc birtoka volt.
Gondolatai a gazdagabb lehetőségekkel rendelkező követők révén váltak teljesebb valósággá. Művészetének jelenléte mégsem pusztán művészettörténeti igazolás.
A tárlat nemcsak hazai elégtétel, ha megkésetten is. De egy gondolkodásmodell
továbbfejlesztésének forrása, meglevő gondolatok igazolása, ú j konklúziók alapja
lehet. A Magyar Nemzeti Galéria nemcsak egy lehetőséggel élt, de ú j lehetőségeket
is kínált látogatóinak.
BODRI FERENC

95

Ós£Cr£t4%fri ctSZÓcL
Magyarországi
tartózkodása
során
Szegeden járt Dumitru Radu Popescu,
a Kolozsvári Írói Társaság titkára, a
Tribuna című lap főszerkesztője. A Tiszatáj vendégeként folyóiratunk
munkatársaival a román—magyar
kulturális
kapcsolatokról
beszélgetett. — Vendégünk volt Szilágyi István író, a kolozsvári Utunk főszerkesztő-helyettese,
valamint Jerzy Róbert Nowak lengyel tör-

ténész, kinek
számunkban

tanulmányát
közöltük.

novemberi

*

Szentesen és Kecskeméten rendeztek
Tiszatáj-estet a közelmúltban. Lapunk
szerkesztői és munkatársai közül dr.
Vörös László főszerkesztő, Annus József
főszerkesztő-helyettes, Mocsár Gábor és
Tóth Béla író, illetve Baka István költő
vett részt a találkozókon.

