2016 WM. 0 6

A TISZATAJ DIAK

EKLETE

1 5 4 . szám

NYERGES GABOR ADAM

„Mindenki meghal, igen"
ORBÁN OTTÓ MAGYAR REKVIEMJE
Kontextus és szerkezet
Személyes és általános,
magánérdekű privát és
univerzális-egyetemes
épp
ugyanolyan módon találkozik
össze valamiféle
szétszálazhatatlan,
szétválaszthatatlan,
nagyszabású lírai kevercsen
belül Orbán művészetében,
ahogy a „mindenki meghal"ból és a „mi nem!"-ből is képes
elsőre
elképzelhetetlennek
tűnő dimenziók
házasítását
létrehozni, csakis rá jellemző,
összetéveszthetetlen
költői
gesztusokkal és lezser, elegáns
könnyedséggel....

7 7

Orbán Ottó (Parancs Jánosnak dedikált) Életünk földközelben
című (Magyar rekviem alcímű), 1993-ra keltezett műve először a
Holmi 1993. márciusi számában (íjjá és öreg férfi című versével
együtt), majd az 1995-ös, Kocsmában méláz a vén kalóz című
kötetében jelent meg. A hosszú, többtételes versciklusokat
pályája már igen korai szakaszától1 előszeretettel használó
Orbán esetében nem feltétlenül felesleges - ilyen mű lévén mindenekelőtt felvetni a kérdést, hogy az Életünk földközelben
kapcsán valójában egységes (ám hangsúlyosan szakaszolt)
hosszúversről, avagy öt különálló műegészt egy nagy szerkezetbe összefűző versciklusról van-e szó? Utóbbi eshetőség mellett
szólhat érvként más, hosszabb Orbán-ciklusok példája is, mint
az 1973-as Emberáldozat kötetben megjelent Gyökér a földben2,
mely Kabdebó Lóránttal kifejezetten e műről folytatott beszélgetésükben3 minden említéskor következetesen ciklusként aposztrofáltatik, s kisebb, külön címmel ellátott egységeire pedig verse kként hivatkoznak a beszélgetők. Hasonló mintázatot követ
Orbán Ottó utolsó (posztumusz) kötetének kvázi „törzsanyagát"
kitevő műalkotása, Az éjnek rémjáró szaka4 című, hivatkozzunk
rá akkor így, versciklus is, melynek pretextusa is [„Tizenöt dal")
hangsúlyosan különálló művek (versek) ciklusegésszé összeszerkesztettségét sugallja. (Igaz, a szerzői műfaji meghatározás-

Nyolcvan éve, 1936. május 20-án született Orbán Ottó. Az itt közölt tanulmánnyal emlékezünk az íróra,
költőre, a Tiszatáj hajdani szerzőjére.
ld. mindjárt legelső kötetében is A megérkezett (Hat óda utóhanggal) című ciklust (ORBÁN Ottó, Fekete
ünnep, Magvető, Budapest, 1 9 6 0 , 7 5 - 9 9 . )
ORBÁN Ottó, Emberáldozat, Magvető, Budapest, 1 9 7 3 , 2 4 - 3 8 .
KABDEBÓ Lóránt, A műhely titkai, Kozmosz Könyvek, Budapest, 1 9 8 4 , 1 2 6 - 1 4 1 .
ORBÁN Ottó, Az éjnek rémjáró szaka, Magvető, Budapest, 2 0 0 2 , 7 - 3 5 .

5?

2

diákmelléklet

nál nyilván gyengébb autentikussággal bíró ellenérvként idecitálhatjuk a műtől címét kölcsönző,
posztumusz kötet Réz Pál jegyezte fülszövegének vonatkozó mondatát, melyben egyes számban,
versként hivatkozik rá: „Nagy vers, gondoltam, nagy, kétségbeesett és tökéletesre
megmunkált
búcsúvers".) A legfőbb érv azonban amellett, hogy különálló művek gyűjteményeként (ez esetben
afféle miniciklusként) tekintsünk az Életünk földközelbenre, az, hogy a Kocsmában méláz a vén
kalóz tartalomjegyzékében éppen úgy (igaz, a versen belüli, szakaszoló számozással együtt) külön
is szerepelnek e versek vagy verstételek címei (1. MEGHALNAK MINDENEK, 2. A VÉGÍTÉLET HARSONÁJA, 3.
FÉNYESKEDJ, ÖRÖK VILÁGOSSÁG, A. A HARAG NAPJA, 5. NYUGODJÉK BÉKÉBEN), ahogy például a Gyökér a földben
vagy számos más Orbán-féle versciklus egyes verseié is.
Az egységes versként való olvasás mellett azonban nemcsak az szól, hogy az Életünk földközelben (maradva az életműből harminc év különbséggel vett két példánknál) az egyaránt 15-15
verset magában foglaló Gyökér a földben és Az éjnek rémjáró szaka ciklusokhoz képest pusztán
5 számozott egységre különül el (tehát szerkezete az említettekénél jóval átláthatóbb, rövidebb
és tömörebb, valamint, ahogy a szoros szövegolvasások eredményeképp kiviláglik: egyszersmind egységesebb és jobban egymásra épülő, egymást inkább kiegészítő, mintsem folytató tehát inkább versszak(asz)okként, mintsem külön versekként - funkcionáló részek alkotják).
Pretextusa is ezt az olvasatot látszik erősíteni, amennyiben (szemben például a „tizenöt dallal")
szerzője „magyar rekviemként" jelöli meg művét (s nem műveit!), tehát műfaji hivatkozása
legyen akár liturgiái, akár (a mise szerkezetéhez is szorosan kapcsolódó zeneművek kapcsán)
zenei alapú, mindkét lehetséges esetben többtételes, ám egységes szöveget (szentmisét) vagy
(arra épülő) zenei műalkotást jelöl meg mintaadó műfajként. S bár a hangvételben, stilárisan,
verselésben és számos további jellemzőben is eltérő szegmentumok mind számozásukkal,
mind különálló címükkel láthatóan nagyobb fokú különállóságot képviselnek, mint a legtöbb
XX. század előtti verselési formában megszokott, hagyományos versszakok, úgy vélem, relatív
önállóságuk csakis a műegészen belül értelmezhető, annak kontextusát elveszítve jóval kevésbé
hatnak független, koherens és intakt műalkotásokként, mint a másik két, példaként felhozott
ciklus egyes darabjai (ennek ékes példája, hogy a már említett Kabdebó-interjúban a beszélgető
felek bármiféle különösebb nehézség nélkül tudtak a Gyökér a földben egyes darabjairól a
ciklusegésztől függetlenül, különállóan is beszélgetni - ez, úgy vélem, az Életünk
földközelben
darabjai esetében a műegész kontextusa nélkül nemigen volna hasonlóképp megvalósítható).
Mivel e második érvelést érzem egyaránt meggyőzőbbnek és relevánsabbnak is, a továbbiakban az Életünk földközelbenre
mint hosszúversre, egyes számozott darabjaira pedig mint tételekre, illetve szakaszokra hivatkozom.
A folyton bővülő, személyes pantheon
Természetesen a műfaji megjelölés (rekviem) fontossága korántsem kizárólag a fentebb vázolt
kérdéskör szempontjából releváns. A vers számos utalása, szerkesztési megoldása és rájátszása is
(témájáról, értelemszerűen, nem is beszélve) mind a rekviem műfaji sajátosságait veszi alapul.
A mű első szakaszában (MEGHALNAKMINDENEK) volna hivatott kijelölni, kiért mondatik - esetünkben: íródik - a gyászmise, azonban lényegében már rögtön itt, a felütésnél problémába
ütközünk, mivel bár a halottak napján mondott gyászmise az összes elhunytért szól, az Orbánvers esetében, bármily morbidnak is tűnjék a következő megállapítás, az elhunytak mintha
afféle „csoportos kedvezménnyel" szerepelnének, egy (Orbántól korántsem nem távol álló
gesztussal, groteszk módon) egyszerre vérfagyasztó és (ahogy előre haladunk az olvasásban)
egyszersmind komikus hatást is kiváltó, felsoroló gesztussal. A misét ugyanis mindenkiért

154. szám

3

9 9

mondják, s a meghalt és meghaló „mindenek" felsorolására, mintha (természetesen eleve teljesíthetetlen) kísérletet is tenne a vers. A misét azonban mégsem teljesen mindenkiért mondják.
A versnyitásban felsorolni igyekezett „mindenek" névsora ugyanis írók, költők, humánértelmiségiek - teljességre természetesen nem is törekedhető - névsora. A verset indító (lényegében
seregszemle-jellegű) felsorolás azonban nemcsak az ismétlődés (mint a komikum egyik legtöbbet használt, legősibb forrása) által vált ki groteszk hatást, hanem épp a szakasz címeként,
kezdő- és zárómondataként is kiemelt sor [„Meghalnak mindenek"), a felsorolás megkísérlésének gesztusa és e cél már eleve látható teljesíthetetlensége okán is.
A vers eleji enumeráció felsoroltjai és e lajstrom monoton repetíciója [„Meghalt Nagy László. Meghalt Örkény István. Meghalt Pilinszky János."5) kétszavas keret közé szorul: „Meghalnak
mindenek." A szakasz szerkesztése - mondhatnánk - ennél minimalistább már nem is lehetne,
az egyetlen ebben a részben használt költői eszköz a felsorolás-ismétlés hangsúlyozó, feszültségkeltő funkciója. A tizenhárom halott költő, író említése mellett a nyitó/záró mondattal
együtt a 'meghal' ige (kétféle alakváltozatában) nem kevesebb, mint tizenötször szerepel az
első versszakaszban (nem egészen öt sornyi versszövegben).
S bár első olvasásra azt hihetnénk, Orbán listája (legalábbis részben) bizonyára esetleges,
alaposan tanulmányozva a felsorolt tizenhárom elhunyt szerző névsorát (a versegész fénytörésében), ez a kezdeti érzésünk egyre inkább tévesnek bizonyul. Korábbi észrevételünket, mely
szerint az l-es szakaszban csak költők és írók (tehát csak egy nagyon specifikus, mondjuk úgy,
olvasói, írótársi szemszögből nézvést „mindenek"-ként felfogható csoport tagjai) szerepelnek,
kiegészítve felfigyelhetünk arra is, hogy a névsorban csak huszadik századi alkotók kaptak
helyet. Azonban, ha pusztán olvasói nézőpontból neveznénk meg a már elhunyt „mindeneket",
egy akár vállaltan esetlegesen és szubjektíven megalkotott „íróválogatottat", feltűnő, hogy még
a 20. századi klasszikusok sorából is Ady, Babits, Karinthy, Kosztolányi, József Attila, Füst Milán
és számos társuk hiányzik, márpedig, amennyiben Orbán Ottó olvasói-szerzőtársi preferenciáit
figyelembe vesszük, akár irodalmi hatás, akár újraírások tekintetében, a hiányzó (halott) szerzők és még jópárak kimaradása nehezen volna magyarázható. Azonban, ha Orbán Ottó, a költő
(és magánszemély) szemszögét vesszük alapul, rögtön értelmet nyer a lista: tizenhárom olyan
(persze még így is szubjektív válogatás eredményeképp) kiemelt szerző nevét olvashatjuk,
akiket Orbán személyesen ismert és már az ő életében hunytak el.
Ennek fényében azonban a „mindenek" kifejezés gazdagodik többszörös többletjelentéssel,
hiszen már önmagában az is jelzésértékű és tekinthető ízlésítéletnek, hogy Orbán (elhunyt
íróismerősei közül) kiket tart (akár személyes, akár irodalmi szempontok szerint) elég jelentősnek ahhoz, hogy morbid enumerációjába foglalja a nevüket, de amennyiben e számára kedves szerzőit/ismerőseit a „mindenekkel" felelteti meg, egyszersmind létrehoz egy másik, nem
megnevezett, komplementer halmazt is a, nevezzük így, „nem mindenekből", akik tehát e logika
mentén senkiknek minősülnek, életükben és halálukban is, nem is léteztek. Természetesen e
gesztusból érezhetően nem egyfajta személyes kánonból való kirekesztés aktusa a lényeges és
hangsúlyozott elem, a vers ilyen értelemben sem fogható fel agresszív (szubjektív) kanonizációs eljárásként, jóval inkább a kiemelt szerzők fölmagasztalásaként, jelentőségük kihangsúlyozásaként olvashatjuk. Ahogy természetesen, bár a vers grammatikai jelöletlenséggel utal
rá, nyíltan nem jelenti ki, hogy e szerzők volnának (kizárólag) az emlegetett „mindenek". Meg-

5

A továbbiakban az alábbi kiadás oldalszámaira hivatkozom: ORBÁN Ottó, Kocsmában méláz a vén kalóz,
Helikon Kiadó, Budapest, 1 9 9 5 , 2 8 - 3 0 .

5? 4

diákmelléklet

győződésem szerint, miközben a seregszemle összeállításának gesztusát (mind személyes
választásként, mind irodalmi értékítéletként) korántsem ajánlatos lekicsinyelni, e (láthatóan
halálkronológiai sorrendbe szedett) névsorra (az 1967-ben elhunyt Kassák Lajostól az 1991ben elhalálozott Vas Istvánig) éppen az időben előre-hátra kibővíthetőség, tehát a hangsúlyozott esetlegesség a jellemző. Amennyiben elfogadjuk, hogy e névsor kvázi ezt jelöli: „számomra
fontos íróismerőseim, akik az én életemben elhunytak", a hangsúly éppen hogy nem Orbán Ottó
személyén (vagy személyes választásain) van még Orbán Ottó személyes pantheonjában sem,
hanem e nevek, e lista esetlegesen összeállított, tehát lecserélhető, kicserélhető voltán. Azon,
hogy mindenkinek lehet, illetve törvényszerűen kell is, hogy legyen (legalább) egy ilyen listája,
és ahogy e lajstrom szűkítési szempontja (elhunyt irodalmárok és személyes ismerősök halmazmetszete) is csak egy a lehetséges sok közül, amelyek szerint elhunyt ismerőseinket csoportosíthatjuk, épp arról győzi meg olvasóját a MEGHALNAK MINDENEK szakasz, hogy - nemcsak
egyéni sorstragédiákat, hanem - a halál általános, elkerülhetetlen és törvényszerű bekövetkezését énekli meg. Ennyiben pedig a középkori haláltáncok, danse macabre-ok

rokona is e szö-

veg, amennyiben egyik fő állítása ezekből is kísértetiesen ismerős, nevezetesen, hogy a halál
mindenkit egyformán, kivétel nélkül, ugyanúgy elér.
Igaz, e katalógus neveinek konkrétsága mégsem teljesen zárójelbe tehető. Miközben Orbán
láthatóan és látványosan meghagyja a vers általánosabb, univerzálisabb emberi értelemben
való interpretálásának lehetőségét, ahogy versei kiindulópontjául (rengeteg e tárgyban kelt
megnyilatkozásával alátámasztva ezt) majdnem mindig személyes élményeket használ fel,
melyektől aztán szinte mindig elrugaszkodik a vers 6 , e kiindulópontok személyes

megalapozott-

ságát és konkrét, egy ember (Orbán Ottó, a magánszemély) életére visszavonatkoztatható eredetét a versek általánosítható, egyetemes emberi sorskérdésekké kibomló/kibontható vonásai
szinte sosem semlegesítik teljesen vagy írják fölül maradéktalanul (ahogy Orbán nyilatkozataiból ez is rendre kiderül 7 : ez is része a tudatos szerzői szándéknak). E tizenhárom név sem ilyen
értelemben felcserélhető, ahogy erre (ld. majd elemzésünk végére érve) a verszárlat is újból
felhívja majd a figyelmünket, méghozzá igen hangsúlyos, félreérthetetlen módon.
Nem véletlen azonban a 'meghalnak' ige jelenidejűsége sem: az Orbán halált tematizáló költészetének egyik legjelentősebb lenyomatát jelentő kötetben fel sem merülhet egy efféle halállista lezárultsága, lezárhatósága, csakis folyamatos jelenben elgondolható, állandó bővülése és
bővíthetősége.
6

Ezen a ponton a teljesebb és tisztább érthetőség okán Margócsy Istvánt idézném, aki A keljfóljancsi jegyese
kötetről írt kritikájában fogalmazza meg - Orbán költészetének politikus és társadalmi vonásai kapcsán, de
egész lírájára is kiterjeszthetően (és ki is terjesztve) - az alábbiakat: „Orbán nagyszerűen egyensúlyoz minden versében a közvetlenség, ha tetszik, az »élethez kötöttség« épp adott pillanatnyisága (adatszerűsége), valamint a mindig impozánsan kitáruló szélesebb értelmezési tartomány tágasabb horizontja között - legjobb
pillanataiban elválaszthatatlanul, egy képben, egy szólamban fonván össze a hol alulról, hol felülről eredő
szálakat Orbán verseiben gyakran jelennek meg napi (mindennapi) események a maguk kendőzetlen mindennapiságukban [sic!] - nélkülük sokszor talán el sem indulna a vers; ám ezek az események soha nem maradnak meg mindennapi szintjükön: az alig észrevehető értelmezés, a kommentárként mozgósított képanyag
(képtár) rejtett (vagy nem is mindig rejtett) módon elemeli a verset indító mindennapiságától." (MARGÓCSY
István, „Nagyon komoly játékok". Tanulmányok, kritikák, Pesti Szalon, Budapest, 1996,129-130.)

7

Számos lehetséges példa közül egy: „...még a valóságtól leginkább elrugaszkodó vagy elrugaszkodni
látszó verskísérleteim esetében is valamilyen szilárd valóságmag kellett nekem ahhoz, hogy neki tudjak
fogni a versírásnak." (Lator László interjúja Orbán Ottóval)
LATOR László - ORBÁN Ottó, Orbán Ottó: Zöld ország = DOMOKOS Mátyás - LATOR László (szerk.), Versekről, költőkkel, Szépirodalmi Könyvkiadó, Bp., 1982., 335.

153. szám

5 5?

A Csont és az első emberpár
Az első szakasz monoton minimaiizmusa (tartalmilag pedig a nagyszabású haláltabló) után a vers
éles váltással „kapcsol át" második egységében a végítéletre (tehát a keresztény hitvilág szerint a
holtak feltámadása utánra), a túlvilágra, illetve annak egy meglehetős vaskos humorral
karikaturizált, Orbánra jellemzően abszurd jelenettel ábrázolt változatára. Noha a seregszemle
jellegű első szakaszt továbbgondolva talán túlzás a holtak valamiféle seregére asszociálni, s ehhez
ilyenformán kapcsolni a második szakasz laktanyai jelenetét, a két tétel közötti váltás valóban
meghökkentő, s csak az úgymond érett orbáni költészet ismerői számára nem hat szokatlanul.
Az egyszeri elhunyttal, mint afféle közlegény-rangú CsoNTtal o r d e n á r é (laktanyai) stílusban
ordibáló (tizedes rendfokozatú) ANGYAL k é p z e t e é s karakterisztikája m e g l e h e t ő s távol esik
n e m c s a k a túlvilágról alkotott, klasszikus vallási és irodalmi képzetektől és azok bevett, szokványos ábrázolásmódjától, h a n e m az egész szakasz látványosan s z e m b e is m e g y mind a rekviem műfajából következő (stiláris és t a r t a l m i ) előzetes olvasói elvárásokkal, a v e r s h e l y z e t h e z
logikusan társítható e m e l k e d e t t s é g képzetével, valamint azokkal a vallási és kulturális tabukkal
is, a m e l y e k egy „valódi" rekviem e s e t é b e n kizárnák például olyan s z ó l a m o k angyalok szájába

adását (vagy egyáltalán szerepeltetését), mint: „ Tíz perc múlva, bassza meg magukat a / hétfelé
lángoló faszával a dicsőséges mennyei sereg, minden rohadt, / buzeráns emberi csont hófehéren
és teljes menetfölszerelésben
sorako- / zik az udvaronZ"8
Persze ez a megoldás nemcsak Orbán Ottó költészetének ismeretében lehet (általában) ismerős az olvasó számára, a 2-es számú, A VÉGÍTÉLET HARSON ÁJ A című egység egy konkrét korábbi
Orbán-művet is joggal emlékezetünkbe idézhet. Hiszen bár az 1977-ben megjelent A világ teremtése és egyéb badarságok kötet címadó, leginkább így jellemezhetnénk, eposzparódiája, A
világ teremtése az imént idézettnél jóval finomabb stílusban, de hasonló témakört feldolgozva
és igencsak hasonló karikírozással él. Ott a teremtés története egy afféle szocialista(szerű)
pártértekezlet görbetükreként karikíroz a hasonlítás abszurditásával, lényegében oda-vissza
(nemcsak a korabeli, hazai politikai élet megannyi fogyatékosságát és gyarlóságát, de áttételesen akár a politikai vezetés esetleges istenkomplexusát is pellengérre állítva, egyszersmind
természetesen a '93-as versrészhez hasonlóan számos vallási és kulturális tabu megsértésével
is jár az istenre és angyalapparátusára nézve sehogy sem túl hízelgő Kádár-párhuzam).
S míg a szemmel látható stiláris különbségek nyilván eredhetnek a korszak antiklerikális és
ateista ideológiája ellenére is bizonyos (legalább nyelvi, stiláris) tabukat a rendszerváltás utáni
időszaknál szigorúbban betartó és betartató, korántsem felügyelet nélkül szabad irodaimisága
és a '95-re már jóval szabadosabbá váló irodalmi etikettje közt eltelt, majdnem húsz év eltérésből is, nyilvánvalóan a két mű (illetve az összehasonlítás még ennyiben is sántít: hosszúvers és
pár soros verstétel összevetéséről van szó ez esetben, nem két műegészéről) felfogásában is
találunk különbségeket. Míg A világ teremtése inkább tűnik csipkelődő, fricskázó hangvételűnek
metafizikai vonatkozásaiban (s hangsúlya, azt hiszem, inkább a politikai karikatúrán, s annak
sem napi politikai, inkább társadalom- és korrajz jellegén, valamint többszörösen parodisztikus
mivoltán, a teremtéseposz egyes műfaji sajátosságainak kifiguzárásán9 van), addig az összképét
tekintve meglehetős komor-keserűre hangolt Életünk földközelben humora sem csak pusztán

Kocsmában méláz a vén kalóz, 28.
9

Illetve a magyar paródiairodalom egyik legsűrűbben karikírozott művén, Az ember tragédiáján való,
Karinthy Emberke tragédiájából is láthatóan merítő élcelődésen

5?

6

diákmelléklet

fekete, hanem egyenesen keserű e (2-es) szakaszában (is), A világ teremtése humorának könynyed játékossága, játszi szellemessége helyett itt a tragikomikus árnyalat a domináns.
S bár újabb ok a párhuzamvonásra, hogy mind A VÉGÍTÉLET HARSONÁJA szakasz, mind A világ
teremtése drámai formában írt vers, utóbbiban közvetlen angyal-ember dialógus nem található,
így pontosan ugyanolyan (legalábbis a két mű eltéréseinek figyelembevételével ugyanolyanként megfeleltethető) kommunikációs szituáció nem vethető össze. Viszont a két műben az
angyalok beszédét, illetve a közöttük lévő különbséget híven szemlélteti talán A világ teremtése
minden bizonnyal legprofánabb részének idecitálása, A mennytanács döntése a sztriptíz föltalálásáról: „A teremtés akkor a legszebb, / ha beleviszünk egy kis szexet!"10, mondja az ELSŐ ANGYAL
az egész vers talán legdirektebb tabudöntési gesztusával. Az égi-földi ellenpontozás példájaképp pedig álljon itt (továbbra is a '77-es műből) Az ember receptje (az Úr szakácskönyvéből):
„Vegyünk egy teknőbe bőven anyagot, / homokot vagy agyagot, / vegyünk hozzá teremtett csapvizet, / néhány litert de legalább tizet, / ezt három angyal addig dagassza, / míg össze nem áll a
massza, / ekkor bele a tyúktojást, kettőt, / ki ne felejtsük az élesztőt, / megszórjuk vékonyan puskaporral, / körítjük kis kaporral, / a földhöz ragasztjuk: / háborúhoz nyersen
fogyasztjuk.1
Ahogy e második részlet is mutatja, bár stílusában és humorában A világ teremtése közelebb
áll a hozzá időben egyébként is nagyon közel keletkező Orbán-gyerekversek12 világához, az
idézett rész zárlata híven szemlélteti, hogy minden bájossága dacára A VÉGÍTÉLET HARSONÁJA komorságával és keserűségével vetekszik helyenként az eposzparódia is. Az pedig, hogy Orbán
mindkét esetben az angyalokat és a metafizikai világot-túlvilágot a profán, földi élet egy-egy
jellemző (és nem különösebben emelkedett) szituációjának jól felismerhető vonásaival festette
meg ironikus módon, úgy vélem, korántsem véletlen. Főleg, hogy A VÉGÍTÉLET HARSONÁjÁban végszavazó CSONT és a '77-es műben a teremtés hírét ujjongva fogadó első emberpár szólama
kísértetiesen összecseng, mégha előbbi egy más jellegű, hangvételű, témájú és szerkezetű műben, természetszerűleg más kontextusban is, a 2-es számú versegység záróakkordjaként A világ
teremtésében
szereplő, bárgyú emberpár kacagtatóan naiv, együgyű butaságával szemben
inkább nyomasztó hatást vált ki.
Az összevetés végett, így reagál Ádám a teremtésre: „ÁDÁM: Jaj de jó itt, / jaj de szép itt, /
dicsérjük fennen az Urat, / istenítsük ezt a kéglit!"13, így pedig a CSONT (válaszul arra, hogy: „És ne
adja a magasságos Isten, hogy egy is/elkéssen,
mert az egész föld alatt bujkáló, orrfacsaró, büdös
civil / banda csúnyán rábaszik!"): „CSONT (vigyázállásban): Minden jótét lélek dicséri az Urat!"14
Fény és füst egyneműsége
A vers harmadik szakasza, a FÉNYESKEDJ, ÖRÖK VILÁGOSSÁG című rész újabb tónusokat ad hozzá a
versszöveghez. Míg az első tétel minimaiizmusa és a második abszurd, groteszk, harsány jelenetezése után a harmadik egység a gyászmise tradicionális felfogásához hangulatilag jóval közelebb álló, meditatív, melankolikus jelenetet vázol föl, melynek a versszövegben meg is jelenített
halksága (lásd mindjárt a felütésben: „Jólesik olykor a csönd, elidőznünk") afféle csendes kon10
11
12

13
14

ORBÁN Ottó, A világ teremtése és egyéb badarságok, Magvető, Budapest, 1977,28.
ORBÁN Ottó, A világ teremtése és egyéb badarságok, Magvető, Budapest, 1977,28.
ORBÁN Ottó, Kati-patika. Gyermekversek, Móra Kiadó, Budapest, 1973. ORBÁN Ottó, Eszterlánc. Gyermekversek, Móra Kiadó, Budapest, 1977. valamint: ORBÁN Ottó, Mese a csodálatos nyárról, Móra Kiadó, Budapest, 1984.
ORBÁN Ottó, A világ teremtése és egyéb badarságok, Magvető, Budapest, 1977,20.
Kocsmában méláz a vén kalóz, 28.

153. szám

7

5?

templációként, az elidőző, merengő szemlélődés lassúságával a megelőző szakasz tökéletes
ellenpontjává válik. Ahogy lényegében „körbejár" a versben az olvasói tekintet, először elhunytak neveit (mintha csak könyvespolcot vagy sírfeliratokat olvasna), majd egy túlvilági jelenetet
szemlél, a harmadik versrész helyszíne ezúttal a temetőkert. S ahogy e helyszínhez kulturális
konvencióként a halk, visszafogott viselkedés passzol, a vers eddigi avantgárdszerű vonásaihoz
(az első rész minimál- vagy antipoétikájához, felsorolásverseléséhez, valamint a második rész
műnemváltásához, drámai formulájához) képest a verselés is ismét éles váltással reagál: a
FÉNYESKEDI, ÖRÖK VILÁGOSSÁG lágy, daktilikus lejtése új hangszínt hoz a rekviembe. A helyenként
spondeusokkal és csonka lábakkal meg-megszakított, szándékosan töredezett, elcsukló hangként akadozó, minden korábbi résznél zeneibb lejtésű sorok olvasása közben akarva-akaratlanul megéljük a versben foglalt élményt, ugyanis közvetlenül az 'elidőznünk' szó után a verselés is rögtön valóban „elidőz" egy csonka láb erejéig, már meg is szakad az első sorban még
zavartalanul lejtő dallam, hogy aztán csak a második versszak elején térjen vissza (szintén egy
csonka lábnyi elidőzés után) igazán az „E fénybe hiába szivárog utánam a füstköd" sorban, majd
a második sor vegyes, spondeusokkal tűnődő, tétovázó ritmusából {„hogy minden és mindenki
meghal, igen") egy sorral később ismét a versszakasz felütésének daktilikus lejtése sejlik föl,
mielőtt a különböző dallamtöredékek/ritmikus szekvenciák váltakozásából kiemelkedik,
mondhatni kikristályosodik az „őrült tücsök" fokozatosan elhalkuló, belső ciripelésének hangeffektusát idéző, visszhangszerű, tiszta jambikus zárlat: „mi nem! mi nem! mi nem!".
E ponton azonban meg kell említsek még egy szemmel látható párhuzamot (továbbra is az
életművön belülről), mégpedig az 1981-ben megjelent Az alvó vulkán kötet Rekviem című versét, mely pár sorban mintha a FÉNYESKEDI, ÖRÖK VILÁGOSSÁG halk rezignációját, megrendült gyászélményét és A VÉGÍTÉLET HARSONÁJA profán (és korántsem hagyományosan angyalszerű) angyalfiguráját és túlvilági szituációját hozná közös nevezőre két versszakban: „aztán az évek/ éveink a
földön /hol lőnek hol csönd van ennyi az egész/közelről
nézve minden kisszerű/de
távolabbról
nézve / mintha a Jelenések Könyvét lapozná valaki / a vérhólyagos ég és a lángoló házak között /
egymáshoz öregedtünk / két családapa / / a föltámadásról
megvan a véleményem / a hivatalos
szöveget daráló angyal / eltévesztette a nevemet mikor / a bordámra akasztotta / az olcsó trombitaréz kitüntetést".15
A harmadik egység az időmérték, a kétszer négysoros forma, a (keresztrímes szerkezetű) rímelés megjelenésével, a gyász hagyományosan elgondolt asszociatív teréhez a korábbi részeknél
jóval problémamentesebben illeszkedő képpel-jelenetsorral (temetőkerti merengés), melankolikus hangulatával, visszafogott stílusával is a gyászvers-gyászmise-rekviem hagyományos felfogásához-feldolgozásaihoz legközelebb álló szegmense a versnek. (A verselés konvencionalitásával a
szakasz címe is harmonizál, hiszen a „fényeskedj, örök világosság" a vers egyik legdirektebb rekviem-rájátszása, lényegében idézete, lásd a latin miseszövegben: „et lux perpetua luceat e/s".)
Érdemes egyben megfigyelni a szakasz finom fényjátékait, melyekben a szerepek egyáltalán
nem tekinthetők statikusnak, sőt fény és (szokványos ellenpontja: árnyék, sötétség helyett ezúttal
a nem tudni, milyen árnyalatú) füst mintha kissé össze is folyna, egylényegűvé is válna hangulatfestő (sőt inkább -hordozó) funkciójuk cserélgetésével. Az első versszakban ugyanis a fényt is
megtestesítő (azzal kvázi egyneműként ábrázolt), abban megcsillanó
„aranyfüst-fényremegésdarazsakról" esik szó; a juhász Ferenc-féle, híres szókapcsolási technikára is emlékeztető, háromszoros összetétel azonban valamelyest összekuszálja a következő sor jelentését: „Efénybe [tehát

15

ORBÁN Ottó, Az alvó vulkán, Magvető, Budapest, 1 9 8 1 , 2 7 - 8 .

5?

8

diákmelléklet

ebbe az eleve füsttel vegyült fénybe - Ny.GÁ] hiába szivárog utánam a füstköd"16, mivel az első
strófa 'aranyfüst' szava már eleve magában foglalja a fényre utaló 'arany', de a fényt tompító, és
azzal fényesség-ragyogás, áttetszőség tekintetében is szembeállítható 'füst' szót is. A vers külön
bravúrja, hogy nem válik egyértelművé, minek a hasonlítása ez mihez, a darazsak arany-fekete
színeiről asszociálunk az arany és a füst keveredésére, avagy fordítva, a fény és a füstköd kettőse,
vibráló, remegő, együttes jelenléte kelt olyan érzékcsalódást a szemlélő szemben, mintha „aranyfüst-fényremegés-darazsakat" észlelne. Akárhogy is, még érdekesebbek lesznek a „fényviszonyok", hogyha oda lyukadunk ki, hogy az aranyfüst-fényremegés-darazsak bármilyen asszociációs
logika terméke is a hasonlítás, bármilyen rész-egész viszonyban álljanak is vele, legalábbis részben mégis azonosíthatók a második versszak első sorának 'fény' szavával, az ott emlegetett füst
pedig az ezután következő sorban bontja ki metaforikus jelentését: „a füstköd, / hogy minden és
mindenki meghal..."17. Szintén nehéz eldönteni (s a fenti példához hasonlóan, úgy vélem, itt sem
különösebben érdemes megkísérelni), hogy a füstköd ez esetben a „mindenki meghal" tudásának,
gondolatának, e tudomásulvétel, emlékeztetettség borongósságának képi megfelelője, megfestésee, avagy a füstköd érzéki élménye felől vezet-e az asszociációs logika (nyilván a temetőkerttől,
mint e merengés helyszínétől sem függetlenül) a „mindenki meghal" gondolat felidéződése és
fájdalmas, beletörődő belátása felé. E bravúros kétszer négy sor a dacos-rimánkodó (ahogy tetszik), de bizonyosan „őrült", belső tücsök ciripelésével bezárólag teljességgel szétválaszthatatlanul
kever, vegyít, de helyesebb úgy fogalmazni: tesz és főleg láttat eleve egylényegűként érzéki és
gondolati szinten minden tapasztalást. A (tehát) egyszerre érzéki-gondolati tapasztalás minden
esetleges elvontsága dacára is szinte filmszerűen plasztikus képszerűséggel elevenedik meg előttünk a csöndes, kora őszi (a nyüzsgő, zajos emberi élet kakofón lármájától látogatóit és lakóit
egyforma diszkrécióval izoláló, érintetlen nyugalmú) temetőkert, a felhős égen áthunyorgó napsugarak és a földből, képletesen szinte a föld felől, a sírok felől felszivárgó ütemes, halk moraj,
mely természetesen egybe is cseng a szorongó lírai én fokozatosan elenyésző belső szólamával,
monotonitásával már-már hipnotikussá váló, a „mindenki meghal" szentenciájának fényében18
eleve kevés sikerre ítéltetett, nyilvánvalóan öncsaló biztatással-bizakodással (lényegében önhitegetéssel): „mi nem! mi nem! mi nem!".
Az alternatívhoz képest is alternatív
A versszakaszok közötti első nem éles és látványos váltás a FÉNYESKEDJ, ŰRÖK VILÁGOSSÁG és a negyedik, A HARAG NAPJA című részek között figyelhető meg. A negyedik verstétel ugyanis hangulati16

Kocsmában méláz a vén kalóz, 28.

17

Kocsmában méláz a vén kalóz, 28.

18

A „mindenki meghal" szólamát nemcsak e versrész, hanem az egész vers kvázi tételmondataként is
értelmezhető, sokszoros hangsúllyal ismételt felütése (mely egyben az első szakasz címe) is visszhangozza, mely tételmondatot lényegében egészében visszaigazol és kibont az Életünk földközelben minden
további sora is: „Meghalnak mindenek". A szintén ismételve hangsúlyozott ellenszólam („mi nem! mi
nem! mi nem!") tehát nemcsak közvetlen szövegkörnyezete, hanem voltaképp a versegész fényében is
inkább hat a rimánkodó reménykedés, a még élők szorongó félelme megfogalmazásának, a minduntalan „a halál árnyékában" élt élet állandó fenyegetettsége okán érzett, jogos aggodalom (még ha tagadólag is megfogalmazott) szólamának, mint a halálon vagy akár csak a halálfélelmen felülkerekedés képességének dacos, büszke, életigenlő képességeként. (Érdekes eredményt szülhet azonban e versszakasz-zárlat összevetése egy korábbi Orbán-rekviem zárlatával, mely így szól: „és nevetünk mintha élnénk/és élünk is mert föltaláltuk a halhatatlanságot / (már amilyenre nekünk futja) /egy üveg rosét"
(Orbán Ottó: Rekviem) (Orbán Ottó, Az alvó vulkán, Magvető, Budapest, 1 9 8 1 , 2 8 . )

153. szám

9 5?

stiláris tekintetben hasonló módon nyit, mint ahogy az előző számozott rész abbamarad. A „mi
nem!", ahogy pár sorral feljebb véltem, szándékosan tettenérhető módon öncsalásként, önhitegetésként (tehát: önhazugságként) kontextualizált szólamára a negyedik szakaszban azonnal a
„mindenki meghal" belátása felel: „élet ága élet anyja / magzatát minek foganja / ha a halál
megrohanja". Mégis, e három sor megint új színt, vagy legalábbis egy újabb lehetséges viszonyulást kever a versben eddig megjelenítettek közé: a kesergését (nem véletlen talán, ha e
sorokról az olvasó akár középkori siratóénekekre is asszociál).
Az első rész szenvtelenül tényszerű katalogizálása, a második vásári komédia-jellegű harsánysága, a harmadik rezignált melankóliája mellett a kesergő, bánkódó szólam megjelenése
elgondolkodtathatja azonban az értelmezőt: talán a vers öt részre felosztása nem független a
közkeletű (s a közgondolkodásban immár (konyha)pszichológiai közhelyként is tovább élő)
vélekedéstől, mely szerint a gyászélmény sematikus leírásában éppen öt fázist különíthetünk el.
Noha természetesen ezen általánosan (és ezzel összefüggésben persze csak felszínesen) ismert
thanatológiai séma egyes szakaszai még felforgatott sorrendjükben sem feleltethetők meg egy
az egyben, maradéktalanul az egyes versszakaszoknak - ezt talán nem is várnánk; hiszen valószínűleg sem a vers, sem a módszer (de legfőképp az értelmező) dicséretére nem válna, ha úgy
vélnénk, egy ilyen leegyszerűsítő, pszichologizáló sematizálás mentén volna föl- és pláne megfejthető egy (láthatóan) nagy műgonddal szerkesztett, bonyolult és összetett kompozíciójú,
nívós művészeti alkotás. Amiért mégis megéri, legalább a fölvetés szintjén, ha interpretációnkban figyelembe veszünk ilyen szempontokat is, az, hogy ennek eredményeképp rálátásunk
nyílik az egyes versszakaszok (verselési, stiláris, tematikus és számos formai eltérésénél mélyebben gyökerező), alapvető különbségének eredetére: az öt számozott rész ugyanis mintha
valóban öt különböző, meglehetősen másfajta fénytörésben láttatott gyászélmény és -viszonyulás különbözőségét mutatná be. A vers ugyanis a benne megjelenő versbeszélő(k) (vagy
szereplők) valóban más-más érzelmi-pszichés halál- és gyászviszonyulásainak
stációival építkezik, ennek következtében mindegyik szakasz is más-más pszichológiai viszonyulást mutat
halálhoz és gyászhoz, a „mindenki meghal" törvényszerűségének belátásához. A vers (egyik) fő
erénye éppen ez: nevezetesen, hogy számos különböző megvilágításban mutatott halálviszonyulásból komponál egységes műalkotást, katartikus hatását kifejteni csakis a maga teljességében képes, grandiózus tablót.

^oo
^rii

^Os
^oo

Ahogy a vers maga nem véletlenül viseli a Magyar rekviem alcímet, tehát afféle alternatívrekviemvariációként definiálja magát (s vélhetően a konvencióktól való látványos eltérésétől
sem független, hogy szerzője éppen Parancs Jánosnak ajánlotta), A HARAG NAPJA rész élén és
végén álló három-, illetve kétsoros versfoszlány direkt dies irae-rájátszása is ebbe a sorba illeszkedik, ahogy a vers alternatív rekviemként, A HARAG NAPJA-rész alternatív dies irae-ként
funkcionál, s felütése meg is felel a rekviem egyik fontos részének számító egyházi ének nyolc
szótagos, háromsoros, rímelő szerkezetének, amit három, lényegében szabad- vagy prózaversben leírt drámai monológ követ. Ezek közül az első kettő a kesergés, a harmadik (némi parodisztikus éllel) a szenvtelen szemlélődés hangján szól halálról, veszteségről. E három, hangsúlyosan töredékként idézett (in medias res elkezdett és berekesztett), különböző monológ közös
pontja, hogy szereplői hétköznapi emberek, „az utca emberei", fájdalmuk (vagy - a harmadik
esetében - éppen a korrekt leírás rideg, érzelemmentes nemtörődömsége) a mindennapi ember
esetlen megfogalmazásában (éles kontraszttal a második szakasz és a harmadik rész elejénekvégének poétikailag megemelt regiszterű megszólalásaival) artikulálódik, a megszólalások
stílusa a beszélt nyelv tartományába tartozik [„...ÉN VAGYOK A TE SZERETŐ RÓZSID NE HAGYJ ITT TESZ/

5 ?

10

diákmelléklet

EMÉT TE DRÁGA"19, valamint: „ÚGY KELLETT ŐTET ONNÉT KILAPÁTÓNY1 CSÚNYÁJUL BE VÖT ZÚZVA NEKIJE / AZ
ARCA..."30). E vonások pedig a korábbi, temetőkerti jelenet, valamint a dies irae-kontextusából
eredő pátosszal (látszólag) összeegyeztethetetlenek. E látszólag problémamentesen össze nem
illeszthető stílusrétegeket virtuóz módon elegyítő szerkezet (mely Orbán Ottó verselésének
egyik védjegyévé vált eljárása) azonban éppen „az utca embere" három szólamát egymás alá
rendezve (egy nyíltan, vállaltan a dies irae-re utaló versrész konstrukciójában) lényegében egy
újabb (az alternatívhoz képest is alternatív) dies irae-versszakot hoz létre, csak éppen nem az
egyházi ének regiszterében, hanem a mindennapi ember elterjedt megszólalási formáit használva 21 , prózában, melyet egy csonka dies irae-versszak követ és zár le („beléndek és
anyja/ha

a halál

bürök

megrohanja"22).

Ugyancsak érdemes megfigyelni, hogy ismét drámai (jellegű) szövegekkel, ezúttal azonban
(a CSONT és ANGYAL dialógusa után) monológokkal találkozunk, melyek, felfoghatjuk úgy is, hogy
a haldoklás-halál három különböző időbeli vetületét hivatottak reprezentálni, méghozzá mindhárom esetben egy-egy külső szemlélő nézőpontjából. Az első monológban a haldoklás, vagy
még konkrétabban az elmúlás kimerevített pillanata [„LAJOS TE NE BASZKI VELEM TE MEG NE HÓ/ ITT
NEKEM HÉ LAJOS A Rózs/1 VAN ITT..."23), a másodikban a gyász első megnyilvánulásai, a halál tudatosulása („BOGÁR BOGARACSKÁM KISKUTYÁM KUTYUSKÁM AZ EGYETLEN EMBER / AKIT SZERETTEM EZEN A FÖLDÖN
EGY KUTYA"24), míg a harmadikban a halál múlt idővé válása, a rá való visszaemlékezés, illetve
ezzel egyidőben annak megtörtént esetből, (szó szerint) húsbavágó valóságélményből puszta
történetté, anekdotává egyszerűsödő folyamata („...CSÚNYÁJUL BE VÓTZÚZVA NEKIJE / AZ ARCA VALÓSÁGGAL MEGMONDVA NEM IS VÖT MÁN ARCA NEKIJE SEMMISE / CSAK EGY OJAN VÉRES TAKONYFORMA VÖT..."25) jelenik
meg. Ugyancsak szemléletes, hogy bár mindhárom monológ egyértelműen humoros hatást kelt
(az első és a harmadik elsősorban a nyelvi komikum eszközével, míg a második a közhelyes
köznyelvi szófordulatot kiforgatva és önellentmondásba hozva: „...Az EGYETLEN EMBER AKIT SZERETTEM EGY KUTYA"26), az első kettő érzelmileg rendkívül telített, míg a harmadik szöveg már teljesen
szenvtelennek hat a halál okozta, viszolyogtató fizikai, fiziológiai elváltozásokat minden érdemi
érzelmi reakció nélkül ecsetelő elbeszélés tükrében. A monológok (egymás után következtékben) érzelmileg egyre kevesebb intenzitást mutatnak: az első beszélője még hisztérikus rettegéssel reagál magára a halál tényére is, míg a másodiké már csak gyászos szomorúsággal (külön
ironikus mozzanat, hogy ez esetben egy kutya elvesztése okán), a harmadiké pedig már csak
érdekes, különleges anekdotaként, társalgási sztoriként idézi fel az elbeszélteket. Ahogy Kálmán C. György is felhívja a figyelmet a Kocsmában
19
20
21

22
23
24
25
26

méláz a vén kalózról

írt rövid kritikájában: a

Kocsmában méláz a vén kalóz, 29.
Kocsmában méláz a vén kalóz, 29.
Vö.: „Méltó imát nem tud ajkam, / Te könyörülj, Jóság, rajtam, / Ne veszíts el örök jajban." (Sík Sándor
fordítása) (CELANOI Tamás, Az utolsó ítéletről [Dies irae, dies illa...] = SÍK Sándor, Himnuszok könyve. A keresztény himnuszköltészet remekei, Kairosz Kiadó, Szentendre, 1997,201.) Valamint korántsem véletlen,
ha ezen a ponton idéződik fel az olvasóban Orbán másik korábbi rekviemje, az Emberáldozat kötet már
emlegetett, Gyökér a földben című versciklusának Rekviem című verse: „Fogadd be őket, föld. Szent,
szent, szent az ő nagy tudatlanságuk: / te vagy. Ostobaságuk színpada: te voltál. Kalandjuk és kicsinyes
harag- /juk: te voltál." (ORBÁN Ottó, Emberáldozat, Magvető, Budapest, 1973, 37.)
Kocsmában méláz a vén kalóz, 29.
Kocsmában méláz a vén kalóz, 29.
Kocsmában méláz a vén kalóz, 29.
Kocsmában méláz a vén kalóz, 29.
Kocsmában méláz a vén kalóz, 29.

153. szám

11

5?

kötet (s általában nézve: Orbán Ottó) olvasója nehéz helyzetben van, hiszen „0. 0. (avagy a
versek beszélője ki akar fogni rajta, nem engedi, hogy egyetlen nézőpontba vagy
értékítéletbe
bevackolja magát".27
Amennyiben valóban felfogható, még ha csonka és alternatív formájában is valóban dies iraevariációnak A HARAG NAPJA szakasz, egyben magyarázatot lelnénk arra az egyébként nehezen megokolható észlelésre, hogy míg az egyes versrészek stílusban, hangvételben, regiszterben, verselésben és modalitásban is elkülönülnek egymástól, de egy-egy számozott részen belül nagyon is
egységesnek mutatkoznak, e negyedik egységen belül mégis miért találunk ilyen - látszólag minden átmenet nélküli, látványos stílustörést A magyarázat így tehát az lehet, hogy amennyiben
a három monológ egy (három soros) dies irae-versszak alternatívájaként fogható fel, a szerzői
szándék éppen arra irányulhatott, hogy a versszerű három-, illetve kétsoros részek és e monológtöredékek egyazon dies irae darabjainak látszódjanak, ezzel egyszersmind egyenlőséget is téve az
imitált szent és az imitált profán, közhasználatú (költői) nyelváltozatok közé28.
Lángoló vércsöpp az ég-kékben
Szintén a rekviem-jellegre játszik rá az utolsó versegység is: a rekviemek szokásos zárlatának
(„requiescant in pace" 29 ) feleltethető meg az Orbán-vers zárószakasza is.
Igaz, a „nyugodjék békében"-sor sem az eredeti misebeli előfordulásánál megszokott, sem a
MEGHALNAK MINDENEK szakaszban tapasztalt ismétléses szerkezethez hasonlító funkcióval nem
rendelkezik. A folyamatosan ismétlődő sor az ismétlődést minduntalan megszakító, kiegészítő,
magyarázó közbevetésekkel együtt inkább feszültséget sugall, mintsem megnyugvást vagy
bármiféle lezár(ul)ás hangulati előkészítését. Főleg annak fényében, hogy a beszúrásokbetoldások nemcsak retorikai megakasztásokként élezik ki e szövegrészben a nem pusztán
kommunikációs szintű feszültséget, hanem tartalmilag is ellentétezik a „megnyugvásra" felszólító imasorokat: „Nyugodjék békében, / vers volt, míg volt vers, most széttépem, / nyugodjék békében, / ha eddig sem, mostantól végképp nem, / nyugodjék békében, / cáfolhatatlan tényképpen, /
nyugodjék békében, / lángoló vércsöpp az ég-kékben... "30. A számtalanszor megismételt felszólítás, annak folyamatos, kommentáló, kiegészítő és (mint látszik is), ellentétező, felelgető „vissz-

27

KÁLMÁN C. György, Költői kalózkodások (Orbán Ottó: Kocsmáb an méláz a vén kalóz), Magy ar Hírlap
(Ahogy Tetszik melléklet), 1995. május 13., valamint: LATOR László (vál. szerk.), Ostromgyűrűben. In
memóriám Orbán Ottó, Nap Kiadó, Budapest, 2 0 0 3 , 2 1 9 .

28

Ismét számos orbáni megnyilatkozást idézhetnék, azt bizonyítandó, milyen fontos része volt a szerző ars
poeticájának emelkedett és köznapi-profán együttes látása, együtt tapasztalása. így szól az egyik ilyen:
„Majd tíz évvel később került a kezembe T. S. Eliot költeménye, A Puszta Ország (...) ...borzasztó zavarba jöttem. Mintha ezt a soha addig nem olvasott szöveget én már olvastam volna. Minden olyan ismerős volt Mint
az életünk a pincében, a banalitásnak és a pátosznak ugyanaz a keveréke, azzal az egy különbséggel, hogy a
szereplők nemigen hasonlítottak egymásra/...) ...két nappal azelőtt hogy elindult volna utolsó útjára, mely a
megsemmisítő táborba vitt (illetve vitt volna, ha még odaérkezése előtt meg nem ölik), apám egy kétségbeejtően patetikus levelezőlapot küldött nekünk »Bízzatok a Jóistenben - írta -, ő majd gondotokat viseli.« Több
ízben is megemlítette »a mi édes, kis fiunkat«; ez én voltam. Ugyanezen a levelezőlapon viszont azt is megírta,
hogy aggódik néhány vég szövet miatt, és ezzel kapcsolatban megkérte anyámat erre-arra. Apám ugyanis korábban egy textilgyár tisztviselője volt Üzlet és vallás egyazon levelezőlapon. Mondjunk költészetet a vallás,
közhelyet az üzlet helyett, és máris fölfedező útra indulunk T. S. Eliot úr ravasz és elegáns világába. Én éppen
ezt tettem." (ORBÁN Ottó, Honnan jön a költő?, Magvető, Budapest, 1 9 8 0 , 3 0 5 - 3 0 6 . )

29

„nyugodjanak békében"

30

Kocsmában méláz a vén kalóz, 28.

5? 12

diákmelléklet

hangja", párhuzamos szólama okán inkább hat afféle hasztalan kérlelésnek, mint a lélek megnyugvását szorgalmazó és főleg elősegítő imának. így talán (ha nem is magától értetődő, mégis)
logikus lehet egy olyan esetleges olvasói asszociáció, mely József Attila A/tatójának visszavisszatérő refrénjével [„aludj el szépen, kis Balázs") állítja párba a NYUGODJÉK BÉKÉBEN folytonosan
ismétlődő felszólítását. Az utolsó „kőzbevetés"-szerű beszúrás a vers vége előtt öt sorral következik - s ugyancsak nem megnyugvást, megbékélést sugall: „mosolyog, bár csak egy fényképen"
- ez után, a költemény utolsó négy sorában az imasor, mondhatni, felülkerekedik a kommentáron (de talán nem túlzás akár úgy is interpretálni, hogy a sok ismétlés által egyre feszültebbé
fokozott „nyugodjék békéberí'-cs/títgatás ehhez a ponthoz érve szinte túlharsogja, elnyomja a
cinikusabb, diszharmóniát okozó másik szólamot) és magában ismétlődik tovább: „nyugodjék
békében, / nyugodjék békében, / nyugodjék békében, / békében,
békében!"
Persze, amennyiben a vers utolsó öt sorát valóban túlharsogásként értelmezzük, a „nyugodjék békében" szólam maga is eredeti, szó szerinti jelentésével ellentétes tartalomról kezd árulkodni: hiszen amennyiben e felszólítás ismételgetése zaklatottságot sugall (s bár távol áll tőlem
egy ilyen interpretáció kizárólagosítása, teljes elvetése, kizárása, úgy gondolom, legalább
ugyanakkora hiba lenne) e diszharmónia immáron a kommentárszólam elhalásával is „lelepleződik", s így a vers végkicsengése sem megbékélésként, megnyugvásként, hanem éppen a „mi
nem!" felkiáltás dacos ismételgetéséhez hasonló, zaklatott és hasztalan önnyugtatásként, önhazugság jellegű mantrázásként (is) értelmezhetővé válik.
Interpretációs kísérletem végére érve, bár továbbra is úgy vélem, ha az egész elemzés fókuszában korántsem az amelletti érvelés állt, hogy Orbán Ottó nyíltan vállalt személyességű (és
többes számú) gyászélménye a maga szubjektív jellegében, mint megannyi versének személyes
vonatkozásai, pusztán kiindulópontként szolgált valami egyetemes, általánosan emberi érzéslétállapot megragadásához, megfestéséhez, ezen a ponton vissza kell utaljak egy, a dolgozat
korábbi pontján említett problémára: eszerint a vers első szakaszában felsorolt tizenhárom név
sem nem véletlenszerű irodalmi lajstrom, sem pedig (legalábbis nem kizárólag) szimbolikus
jelentésű névsor. Ha ugyanis megszámoljuk, e rimánkodó-mantrázó „nyugodjék békében" felszólítás hányszor íratik le az utolsó szakaszban, éppen tizenhárom említést fogunk találni. Ezt
figyelembe véve pedig, úgy gondolom, a fenti interpretálás (mely szerint e felszólítás afféle
hisztérikusan ismételgetett csitítgatás volna), egyszerre újabb, megint csak vállaltan személyes
jelentésárnyalattal bővíthető: nevezetesen Orbán Ottó, egyszerre író-közszereplő-értelmiségiként, s közben egyszerre magánszemélyként is, egyenként (kvázi egy-egy, személyre szóló
„nyugodjék békében"-nel) búcsúztatja el írótársait, akiknek a vers eredendően szól.
S még ha látszólag e két értelmezés egymást kizáró lehetőségek versengésének látszatát is
kelti, úgy vélem, a kettő lehet egyszerre igaz, létezhet és megférhet egyazon interpretáció keretein belül. Személyes és általános, magánérdekű privát és univerzális-egyetemes épp ugyanolyan módon találkozik össze valamiféle szétszálazhatatlan, szétválaszthatatlan, nagyszabású
lírai kevercsen belül Orbán művészetében, ahogy a kétféle dies irae-variációból (szent és profán, emelkedett és köznapi egyszerre felmutatásával), ahogy érzékiből és gondolatiból, s legfőképp, ahogy a „mindenki meghal"-ból és a „mi nem!"-ből is képes elsőre elképzelhetetlennek
tűnő dimenziók házasítását létrehozni, csakis rá jellemző, összetéveszthetetlen költői gesztusokkal és lezser, elegáns könnyedséggel.

