TÜSKÉS

TIBOR

Pilinszky János költészete a század magyar lírájának egyik legtitokzatosabb,
legrejtélyesebb alkotása. Ez a költészet tele van érthetetlen, megfejthetetlen - vagy legalábbis nehezen megfejthető, megérthető
legföljebb sejtéssel és intuícióval megközelíthető utalással, tartalommal, szépséggel. Míg a magyar költészet hagyományait
általában a leíró jelleg, a jelenségek érzelmi megközelítése, s valamiféle közösségi
elkötelezettség jellemzi, Pilinszky költészetében a személyes én drámája, a tudatlíra, az
emberi létezés alapkérdései állnak előtérben: honnan jöttünk és hová megyünk; mi a
célja, értelme az emberi létezésnek; akaratunk nélkül születtünk, de miért nincs erőnk
ezt a létet elpusztítani? Lírai világképe paradoxonokkal, látszólagos ellentmondásokkal,
feloldhatatlanságokkal van átszőve. Persze ezek az ellentmondások csak addig feloldhatatlanok, amíg rá nem döbbenünk, hogy maga a létezés tele van feszültséggel, ellentmondással, paradoxonnal: az élet és a halál, a keletkezés és az elmúlás, a jó és a rossz,
a szép és a rút, az erény és a bűn magában az emberi létezésben is örökös küzdelemben
és harcban áll egymással.
Az ellentmondások másik forrása minden bizonnyal a költő személyiségében
rejlik. Nincs terünk részletes életrajzi adatokat fölsorakoztatni, csak utalhatunk rá: Pilinszkyt különleges lelki alkat, sajátos emberi magatartás, megjelenés és viselkedés,
nagyfokú erkölcsi fogékonyság jellemezte. Ellentmondásos viszony fűzte a külvilághoz,
az emberekhez, főként a nőkhöz. Gyöngédséget akar, szeretetre vágyik, de kapcsolatai
meghiúsulnak, nem tud feloldódni a szerelemben; gyermeki ragaszkodással fordul a
világ felé, de sorozatos csalódások érik, az önpusztítás vágya kísérti meg. Tisztaságra
vágyik, és bűntudat gyötri. A világban kibékíthetetlen ellentéteket látó és összeegyeztethetetlen ellentmondásokat érzékelő világképe a költő kifejezésmódjára, versépítési módszerére, mondatszerkezeteire, nyelvére, metaforavilágára, szókincsére is hatással van. A gondolati paradoxonok nyelvi paradoxonokban fogalmazódnak meg.
A gondolati ellentéteket sajátos mondattípusok és kötőszavak hordozzák.
Költészetének megközelítését külső, másodlagos - mondjuk így: - „irodalomtörténeti" okok is nehezítik. Pilinszky viszonylag keveset írt, csak válogatott verseit
vetette papírra, a rostálást nem bízta az utókorra. Ilyen mennyiségileg szűk életművel a
világirodalomban Villon és Rimbaud, a magyar irodalomban Berzsenyi van jelen. Lírai
életműve mintegy harmadfélszáz vers. Minden újabb kötetébe korábbi köteteinek teljes
anyagát fölvette. Az életében utoljára megjelent s általa sajtó alá rendezett kötete a
Kráter (1976), melyben 210 vers található. Összegyűjtött verseinek két újabb kiadása
1987-ben 24 verssel, 1992-ben további 15 lírai darabbal egészült ki.
Pilinszky verseit nem keltezte. Egyedül a Harmadnapon című kötet tartalomjegyzékében találunk a verscímek után évszámot, ám ezt csak a kiadó szándéka szerint
tette. Pilinszky verseit hosszú ideig érlelte, a szövegen, a vers címén gyakran változtatott, az első, folyóiratbeli változat és a kötetbeli, végleges közlés között számos kisebbnagyobb eltérés lehetséges. Egyelőre csupán a versek első megjelenési helyét és idejét
ismeijük. Verseinek kritikai kiadása mindmáig hiányzik.

3

Egy-egy vers megközelítéséhez kaput nyithat az ajánlás. (Adynál például ezek ismerete elengedhetetlen a versek megértéséhez.) Számos - mintegy negyedszáz - Pilinszky-vers visel ajánlást. Fontos ismerni az ajánlásokban szereplő személyek kilétét,
de ezek az ajánlások önmagukban a versértelmezés során gyakran tévútra vezetnek.
A költő több versét utólag, vagyis a már elkészült, sőt megjelent verset ajánlotta olyan
valakinek, akinek a vers létrejöttében, megszületésében semmi szerepe nem volt.
A többértelműség jellemző példája a Szent lator. Amikor a vers nyomtatásban megjelent, a szöveg fölött Törőcsik Mari neve szerepelt; ám tudjuk - s ez a fontosabb - ,
hogy a vers eredetileg Szántó Piroska festményeinek hatására, a festőművész kiállítására
született.
Annak ellenére, hogy Pilinszky költészete nehezen föltárulkozó, lírája titkokkal
teli, mégsem mondhatunk le az erőfeszítésről, e líra megközelítésének lehetőségéről. Ha
vannak is a racionális megértésnek határai, ha vannak is elemezhetetlen, megfejthetetlen, csak sejtéssel megközelíthető sorai és versei, kísérletet kell tennünk, és kutatni kell
azokat az utakat és módokat, amelyek a költő legbensőbb világának megértéséhez
vezetnek.
Minden bizonnyal többféle úton juthatunk célba.
A megközelítés egyik lehetséges útjának a költő sajátos metaforavilága, szimbólumkincse kínálkozik. Pilinszky költészetében vannak motívumok, amelyek gyakran
megismétlődnek, azonos vagy változtatott, továbbfejlesztett formában visszatérnek.
A címer a középkor óta a személyiség lenyomata, egy család rangjának, múltjának,
eredetének tükre. A királyok a nemesi privilégiumokkal együtt adományozták, arra
hivatott képírók tervezték. Rajzolatukat oklevelek pergamenje őrizte meg, pecsétgyűrűbe vésték, kőbe faragva kastélyok falára, sírokra helyezték el. Alkalmanként
valamiféle szöveg, felirat, jelmondat is kapcsolódott hozzá. Pilinszky „címere" nem
nemesi rangot, még csak nem is költői hitvallást fejez ki. Az ő címere a személyiség
legbensőbb titkáról, életlátásának lényegéről vall.

Címerem
A kegyelem és öröm együtt ért
azzal, amit nyomorúságnak
neveznek általában.
Szög és olaj lehetne címerem,
mit írhatnék azonban szövegéül?
Talán azt, hogy mindent megértek,
felhők futását és disznók fejét
rálapúlva a préskemény palánkra.
De ez is mit jelent?
Nekünk magunknak muszáj végül is
a présbe kényszerülnünk. Befejeznünk
a mondatot.

4

Pilinszky címerén két tárgy látható: szög és olaj. De ezek a fogalmak nem egy
vaskereskedés és egy élelmiszerbolt polcáról kerültek a versbe, nem elsődleges szótári
jelentésükben szerepelnek, hanem szimbólumok. S ha szimbólumok, akkor mi a hátterük, mi a holdudvaruk, milyen asszociációs képzetek tapadnak hozzájuk? Az első
pillantásra látható, hogy ellentétes fogalmak. A szög hideg és kemény, az olaj cseppfolyós, lágy és puha. A vers is ellentétes fogalmakkal kezdődik. Az egyik póluson
helyezkedik el a kegyelem és öröm, a másikon a nyomorúság. Az ellentét később is
folytatódik a versben. A „mindent megértek"-ben a „minden"-t két széttartó, ellentétes
jelentésű képpel fejezi ki a költő. Az értéket, a pozitív tartalmat, a szépséget hordozza a
„felhők futása", a negatív tartalmat, a rútat a préskemény palánkra rálapuló disznófejek
jelzik. De még mindig nem tudjuk, mit jelent a szög és az olaj. Nos, Pilinszky költészete egészének ismeretében mondhatjuk: ez a líra át- meg át van szőve a keresztény
metaforavilág elemeivel. S ebben a metaforavilágban sajátos jelentése van a szögnek is,
az olajnak is. Szöggel lyuggatták át a keresztre feszített Krisztus kezét és lábát. Ebben
az értelemben a szög a szenvedés - a költő versbeli kifejezésével - , a nyomorúság
jelképe. Az olaj ugyancsak megszentelt, liturgikus jelkép: a papszenteléskor, az utolsó
kenet szentségének kiszolgáltatásakor, olyan alkalmakkor használja az egyház, amikor
az üdvösségbe lép az ember, amikor - most már a költő szavaival - „kegyelem és
öröm" éri. Ezek az alapmetaforák, ezek a katolikus vallás köréből származó, ellentétes
tartalmú szimbólumok a költemény legfontosabb, versszervező elemei. Ezek határozzák
meg a versben föllelhető tartalmi ellentéteket, a páros szerkezetű, „és" kötőszóval
kapcsolódó, kettősen tagolódó mondatokat, s ezek szülnek újabb, most már a költői
lelemény által megalkotott, ellentétes tartalmú metaforákat. (Ezekből a „préskemény", a
„levegőtlen prés" más Pilinszky-versekben is többször előfordul.) A költő a versben két
kérdést vet fel. (íme, itt is a párhuzamosság és a fokozatosság.) Az egyik kérdés a címer
szövegére vonatkozik. A másik a szöveg (és a két metafora) mélyebb tartalmát tudakolja. Itt, a vers végén a korábbi személyes hang, a birtokos rag („címerem") és az
egyes szám első személyű rag („írhatnék", „megértek") általános érvényű fogalmazásba,
egyetemessé tett világlátásba, nyelvtanilag a többes szám első személybe („kényszerülnünk", „befejeznünk") vált át. A költő „címere", életelve, életfelfogása nemcsak a
mindent megértés, hanem a vállalás kényszerűsége is: a szenvedés vállalásának és a
mondat (az emberi élet?) befejezésének a kényszerűsége. Vagyis az emberi létezés
keresztény értelemben nemcsak a megértést, hanem a cselekvést, a szenvedés vállalását
is jelenti.
A vers üzenetét, mondandóját általánosíthatjuk: Pilinszky költészetének képi világát alapvetően a keresztény-katolikus vallás szimbólumai határozzák meg. Ezek a
metaforák vagy közvetlenül, önmagukban, mint választott, adott, meglevő vallási szimbólumok vannak jelen a versekben, vagy továbbfejlesztve, további képek, metaforák
magjaiként válnak a versépítkezés alapelemeivé. Ha csak a verscímeket nézzük, már
azok is tele vannak olyan utalásokkal, metaforákkal, amelyek a keresztény metaforavilágból származnak, s megértésük ennek a metaforavilágnak az ismeretét feltételezi,
íme, néhány keresztény, vallási eredetű szimbólum verscímekből: angyal, lator, pokol,
apokrif, tékozló fiú, átváltozás, bárány, piéta, gyónás, hal, introitusz, Jelenések könyve, kárhozat, kegyelem, monstrancia, ikon, passió, Pilátus, stigma, tabernákulum stb.
Mindez persze nemcsak puszta költői eszköz, lírai hagyomány Pilinszkynél,
hanem egy nagyon jól körülhatárolható költői világkép és létértelmezés hordozója.
Költői világképét a katolicizmus határozza meg. Számára a katolicizmus nemcsak
5

közös, európai, kulturális örökség, nemcsak a gyermekkorból megőrzött emlék, hanem
a felnőttkorban is megélt, vallott és vállalt hit is. Vannak, akik szeretik Pilinszkyt
„katolikus költőnek" nevezni, ugyanakkor azt állítják, hogy Pilinszky „Isten-hite nem
felel meg sem a katolicizmus, sem bármilyen más hagyományos Isten-hit tételeinek".
Ennek ellentmond Pilinszky költészete és ellentmond maga a költő. Pilinszky finom
különbséget tesz: „nem katolikus költő vagyok, hanem költő vagyok, aki katolikus".
Másutt ezt mondja: „Nem vagyok keresztény költő, de szeretnék az lenni..." „Én hívő
vagyok, nem minden probléma nélkül..." „Ha megkérdezik, és egy szóval kell válaszolni, hogy hiszek-e, azt mondom, hogy hiszek..."
Ennek a hitnek megvan a maga filozófiai alapja. Pilinszky nem teológus, de hívő.
Pilinszky nem filozófus, de költészetének magját a létkérdések alkotják. Létértelmezése
az ün. egzisztencia-filozófiával, az egzisztencializmus keresztény (és nem ateista) ágával
rokon. E filozófiai irányzat legjelentékenyebb, világhírű képviselői Kari Jaspers és
Martin Heidegger. Az utóbbi íija: „A metafizika a létezőn túlhaladó kérdezés, hogy a
létezőt, mint ilyent és mint egészet megfoghatóvá tegyük, megértsük." Másutt ezt
olvassuk nála: „A semmire vonatkozó kérdés bennünket magunkat - a kérdezőket - állít
a kérdés középpontjába. A kérdés metafizikai jellegű. Az emberi lét csak akkor vonatkozhat a létezőhöz, ha beáll a semmibe. A túlhaladás a létezőn a lét lényegében megy
végbe. De ez á túlhaladás már maga a metafizika. Ezzel azt állítjuk: a metafizika az
»ember természetéhez« tartozik. A metafizika az iskola filozófiájának nem egyik szakterülete, nem is önkényes ötletek tere. A metafizika magában a létben mint lét végbemenő alaptörténés." Pilinszky „kérdései" is a létezés lényegét, értelmét, célját érintik.
Ahogy a metafizika szerint a természeti tünemények mögött rejlik a lényeg, Pilinszky is
szembeállítja a látványt és a valóságot. Nézete szerint a látvány, a tények elfödik a
valóságot, a lényeget. Igénye: „áttörni a tényeket és eljutni a valósághoz". A létezőn
túlhaladó (transzcendens) kérdések foglalkoztatják, érdeklődése a jelenségen túli valóságra tapad. Alapelve: az egésznek része a nem érzékelhető is. Azért, mert valamit
nem látunk, nem érzékelünk, még létezik. Sőt az igazi lényeg éppen a nem érzékelhető
valóság. A fa nemcsak az, amit látunk, a törzse és a lombozata, hanem a gyökere, sőt a
jövője is („kívűl-belűl"): a virágban a termés, a rügyben a levél. Ars poeticája szerint a
művészet nem társadalmi vagy politikai céloknak elkötelezett, hanem szakrális eredetű
és célú: a költő feladata annak a spirituális útnak a bejárása, amelynek során a tényektől
eljut a valósághoz.
Mindez persze nem jelenti azt, hogy Pilinszky hite, világfölfogása felhőtlen hit,
aggálytalan létértelmezés, problémátlan világmagyarázat. Pilinszky abban az értelemben
vallásos, Isten-hívő, a transzcendens valóságot vállaló' költő, ahogy Hamvas Béla jellemzi a vallásos embert: „A vallásos egzisztencia az, akiben az elmúló világ és az
öröklét szemben áll és küzd." Költészete tele van szorongással, félelemmel, kérdéssel.
Hite küzdelmes, kétkedéssel és odaborulással vegyes hit, remény és reménytelenség,
gyötrődés és megnyugvás, bűntudat és kegyelem viaskodik benne. Átéli az emberi
létezés paradoxonét, a létezés örömét és az elmúlás elviselhetetlenségét: anélkül születtünk, hogy e létet akartuk volna, de nincs elég erőnk ahhoz, hogy megsemmisítsük.
Én nem kívántam megszületni,
a semmi szült és szoptatott,
szeress sötéten és kegyetlen,
mint halottját az itthagyott.
(Tilos csillagon)

6

Azt is látni kell, hogy Pilinszky költészete nem valamiféle tértől és időtől független, valahol a magasságokban lebegő létértelmezés. Ez a költészet szorosan kapcsolódik
a megélt időhöz, a történelemhez, a köznapok realitásához. Pilinszky kora a szekularizált, az életből az abszolútumot kiiktató világ, a szenvedésekkel és „botrányokkal" teli
huszadik század. Nagy élménye a totalitárius rendszerek, a „kreatúrák" működése és
bukása. Mindazt mélyen átélte és megtapasztalta, amit a fasizmus (Auschwitz) és amit a
kommunista diktatúra (Gulág) jelentett. Átéli a megalázottak szenvedését. Tiltakozik
mindenfajta zsarnokság és embertelenség ellen.
Az ún. lágerversei közül való a Ravensbrildá passió. Mindössze háromszor négy sor.
Kilép a többiek közül,
megáll a kockacsendben,
mint vetített kép hunyorog
rabruha és fegyencfej.
Félelmetesen maga van,
a pórusait látni,
mindene olyan óriás,
mindene oly parányi.
És nincs tovább. A többi már,
a többi annyi volt csak,
elfelejtett kiáltani
mielőtt földre roskadt.
Lágervers - mondtuk, holott maga Pilinszky nem volt a zsidótőrvények áldozata,
nem volt a koncentrációs táborok lakója. Az elhurcoltak szenvedését „csak" látta.
Pilinszky „csak" hadifogoly volt. De az igazi költészethez nem látvány, hanem átélés,
azonosulás, bizonyságtétel kell; nem részvétel, hanem részvét. Lágervers - mondtuk,
holott a versben egyetlen közvetlen utalás nincs a második világháborúra, a fasizmusra,
az elhurcolt zsidókra, a lágerek poklára. De a vers egésze s a nyomában támadó asszociációk elindítják az olvasó képzeletét ebbe az irányba. Már a cím - az idegen hangzású,
német városnév és a szenvedést jelentő passió szó - magában foglalja a képzettársításnak ezt a lehetőségét, s akár Radnóti Miklós sorsának, élete legtragikusabb pillanatának, kivégzésének „illusztrációját" is beleláthatjuk a versbe. Ugyanakkor a versnek
lehetséges egy másik, tágabb, általánosabb, egyetemesebb értelmezése. A címben szereplő, latin eredetű passió szó, melyet többnyire Krisztus kínszenvedésének és kereszthalálának - illetve e szenvedés megjelenítésének, dramatizált, színpadszerű előadásának
- jelölésére használ a keresztény liturgia, elindíthatja azt az asszociációt is, amely az
ábrázolt jelenetet a misztériumdráma időtlenségébe állítja. Ebben a jelentésben a szenvedés megismétlődésére, a megismétlődés lehetőségére céloz, vagyis a Ravensbrűcki
passió valójában az örök szenvedés egyik lehetséges változatát, az örök szenvedéstörténet egyik mozzanatát örökíti meg.
Pilinszky egyik legtöbbet idézett, legtöbbet méltatott, a költő által is a legszívesebben, könyv nélkül elmondott verse az Apokrif. Az először 1956-ban publikált s
a Harmadnapon című kötetben 1954-re datált verset minden bizonnyal korábban és
fejben hosszabb ideig írta a költő. A hosszú, nyolcvanhárom soros költemény egyetlen
hatalmas látomás, s Rónay Györgyöt Ionesco színdarabjára emlékeztette: „Az Apokrif a

7

Godot-ra várva mellett talán a legmaradandóbb és legegzisztenciálisabban keresztény
szólam a századközép tragikus De projundis-üban." A számokkal három egységre, majd
sorkihagyásokkal, zenei szünetekkel további 6+7 + 3 részre bontott költemény roppant
egységes, homogén anyagból épül föl. Az Apokrif sűrítmény, összefoglalás, szintézis.
Utak találkozása és eredője. A versnek több rétege, számos összetevője van. Fölbukkannak benne háborús emlékek, a gázkamrák, a koncentrációs és hadifogolytáborok
látványa, a „rézsut forduló fegyencfej", a „dermedt vályúk", a „rabruha", saját hajdani,
katonakori szenvedése, megalázottsága, a „kutyaólak csöndje", az otthon utáni vágya, a
tékozló fiú motívuma („Haza akartam, hazajutni végül..."). Érzékeljük a közvetlen
jelen, a „személyi kultusznak" mondott évek nyomasztó légkörét, a sötét reménytelenséget, a „levegőtlen prés" szorítását. Beszűrődnek a szerelem motívumai, belép a
versbe a másik „szereplő", a „te"-ként megszólított személy: „Csak most az egyszer
szólhatnék veled, / kint úgy szerettem!" De szerelme boldogtalan, a vágyott, keresett
lényt nem találja, egymás nyelvét nem beszélik: „Sehol se vagy. Mily üres a világ. /
Egy kerti szék, egy kinnfeledt nyugágy. / Éles kövek közt árnyékom csörömpöl."
A vers harmadik, befejező részében a mindent látó, a kívülről néző Isten képében
istenélményének ad hangot, vallásos hitét fogalmazza meg, az „Uram, Uram, miért
hagytál el engem?" egzisztenciális magányát és az ember transzcendens függőségét, a
kivetettség, az elhagyatottság élményét és a részvét, a megértés, a megváltás utáni
vágyát: „Látja Isten, hogy állok a napon. / Látja árnyam kövön és kerítésen. / Lélekzet
nélkül látja állani / árnyékomat a levegőtlen présben." A különféle elemeket a vers
ritmusa, a látomásos hang, a kivetített apokaliptikus kép, a biblikus nyelv- és szóhasználat, a Jelenések könyvére emlékeztető stílus forrasztja egységbe. A vers apokrif,
azaz nem valódi, nem hiteles evangélium, mintegy a Jelenések könyvének részlete: egy,
a költő által elképzelt apokalipszis látomása, leírása, a világ végső pusztulásának és a
végítélet megelőlegezett formájának, a majdan bekövetkező és a már most elkezdődött
pusztulásnak, a világ mai „nyomasztó súlyának" az összekapcsolása. Pilinszky emberés történelemszemléletének egyik alaptételére épül: a világ mai és jövendő sebei nem
mások, mint a Szent János evangélista könyvében megörökített látomásnak, a végső
ítéletnek és világpusztulásnak az előképei.
Pilinszky költészete megközelítésére a költő életének ismerete, az élettények, a
személyiség elemzése felől is út nyílik. Nem arról van szó, hogy az életrajzi adatok
pótolhatnák a művek elemzését és értelmezését, hanem arról, hogy éppen a művek
megértése, a költő szimbólumainak felfejtése érdekében Pilinszkynél gyakran szükség
van az életrajzi háttér ismeretére. Versei nem vizsgálhatók önmagukban, puszta szövegtestekként. Pilinszky nem volt alkalmi költő, lírájában nem közvetlenül vannak jelen az
önéletrajzi elemek, de vannak versei, amelyek csak az életrajz felől, életrajzi mozzanatok ismeretében közelíthetők meg.
Pilinszky János 1921. november 27-én született Budapesten. Életének nagy részét
- leszámítva a rövidebb-hosszabb külföldi utazásokat - a fővárosban töltötte. Egyetlen
testvére, nővére két évvel korábban született. A családfa apai ágon csupa nagybácsikat
tart számon, anyai ágon csupa nagynéniket ismer. Apjának testvérei: Zsigmond, Géza,
Tibor és Attila. Közülük ketten is, Zsigmond és Géza erőteljes muzikális tehetség: a
költő a zene iránti mély vonzalmát, kitűnő ritmusérzékét s különleges, egyéni hangját,
amely verseinek elmondásakor hanglemezen ma is megcsodálható, minden bizonnyal az
apai ág családi örökségeként kapta. Édesanyja leánykori neve Baitz Veronika. Kisgyermekkorban elhalt fiútestvérei után csupa leánytestvérei maradtak: Erzsébet, Borbála és

8

Mária. A négy Baitz lány közül csak Veronika ment féijhez. Pilinszky édesapját, aki
jogi doktorátust szerzett, és a postánál a felügyelői rangig jutott el, 1937-ben, tizenhat
éves korában elvesztette. Középiskoláit, a gimnázium nyolc osztályát az egyik legkiválóbb magyar iskolában, a pesti piaristáknál végezte. Hatodikos gimnazista volt,
amikor apja meghalt. Lelki alkatának kialakulását - például későbbi viszonyát a nőkhöz
- minden bizonnyal nagyban befolyásolta, hogy ettől kezdve a családban csupa nő vette
körül: anyja, nővére, nagynénjei. Az utóbbiak közül főképpen Borbála (Bébi) és Erzsébet volt rá nagy hatással. Borbála egész életében alig jutott tűi a dadogáson, beteg,
szellemileg korlátozott maradt. „Mindig Bébiről akartam írni, de sohse sikerült - jegyezte föl a költő 1974-ben. - Viszont bármit is írtam le, ő »fogta a kezemet«. Hogy
kicsoda is Bébi? Anyám nővére, ki egy gyerekkori szerencsétlenség miatt egész életére
»idiótává« nyomorodott. Harminchat éves volt, amikor én négy-öt éves lehettem.
Velünk, nővéremmel és legfőképpen velem realizálta tulajdonképpen először elveszett
és nem létező gyermekkorát. Igaz, ő ügyelt rám, ő ápolt és ő sétáltatott, de beszélni már
én tanítgattam Bébit." Minden bizonnyal részben ebből a kapcsolatból származik Pilinszky nagyfokú érzékenysége, részvéte és szeretete az elesettek, a lélekben szegények,
a szerencsétlenek iránt.
A Baitz lányok közül Erzsébet a legidősebb, a legerősebb egyéniség, a lányok
közül ő az irányító. Eleinte a postán dolgozik, az első világháború éveiben önkéntes
ápolónő, majd kapcsolatba kerül egy olasz származású szerzetessel. A páter hatására
Erzsébet is belép a rendbe, és segít megalapítani a szervita rend magyarországi női ágát.
A rend gyors fejlődésnek indul, és csakhamar kezelésébe veszi a Rákospalota-Újpest
hatásában levő Gyermekmenhely nevű intézményt. Az épületben árvaház és leányjavító
intézet működik, az apácák felügyelete alatt jobbára utcáról összeszedett leányanyák,
prostituáltak tartózkodnak rövidebb-hosszabb ideig. A húszas évek második felétől a
Belvárosban élő, lassan iskolás korúvá serdülő gyermek Pilinszkyt vasárnaponként ide
kíséri el nagynénje, Bébi, a másik nagynéni, az apácafőnöknő Baitz Erzsébet látogatására. A kis Jancsi sok időt tölt azt anyjuktól, szüleiktől, talán gyermeküktől is
elválasztott, intézetben elhelyezett lányok, leányanyák és prostituáltak között. Egyfelől
apácákat lát maga körül, másfelől prostituáltakat. Jóformán olyan, nálánál több évvel
idősebb, de még mindig fiatal lányok között nő föl, akik csavargással töltötték életüket,
de akikben heves és mérhetetlen szeretetvágy működik. Itt érik azok a meghatározó
élmények, amelyek életre szólóan elmélyítik szeretetéhségét, ekkor találkozik azokkal
az arcokkal, emberi sorsokkal, amelyek meghatározzák a világról való véleményét, a
tényekhez, a valósághoz való viszonyát, kialakítják benne a szeretet és a részvét, a tudás
és a tapasztalat, az értelem és a hit fogalmát: „egy életre stigmatizálják". „Nagynéném
apácafőnöknő volt, mi több, ő alapította a Szervita rendet - emlékezett vissza Pilinszky. - Köréje gyűlt nyolc-tíz apáca, úgy 1926-27 táján, amikor is kaptak az államtól egy
házat Rákospalotán. Voltaképpen leányjavító intézet volt ez. Én akkor hatéves lehettem.
Kastély, liget, halastó, primitív, írástudatlan apácák és fiatal prostituáltak. A lányok
időnként lázongtak, de végül az egész egység lett. Ha kikerültek onnét, nyilván a
mesterségüket folytatták, de vasárnaponta eljöttek, érkezésüket az egész zárda várta,
meséltek a filmekről, a ruhákról, ami a városban, az életben kívül történt. Olyan légkör
volt ez, amely egy életre kihatott."
A fölgyülemlett emlékek főként a pálya utolsó évtizedében írt verseiben törnek
felszínre, már-már mitizálódott formában:

Elsüppedek a hóesésben,
eltűntem, eltűnök
a fiatal intézeti lányok,
ligetek, fák,
első játszótársaim,
a fiatal és gyönyörű börtöntöltelékek
áhítatos szemléletében.
(Monstrancia)
A rendhagyó környezet, a szokatlan, veszélyeztetett gyerekkor, a meghökkentő
érzelmi indítás meghatározó szerepére gyakran visszatér vallomásaiban: „Akkor nem
tudtam, de ez a kolostor börtön is volt, fiatalkorú prostituáltak börtöne. Utóbb arról is
tudomást szereztem, hogy büntetésül a mosókonyhában lánckarikákhoz kikötötték őket.
Olyan egység volt ez, amelybe én - bársonyruhácskámban, habos ingemmel - sehogy
sem illettem bele. Volt ott egy lány, 15-16 éves lehetett, ő meg rabruhát viselt. A kis
ligetben naponta vártam őt..." Életének ezek az emlékei - vagy inkább képzeletének e
fölnagyított motívumai - később beépülnek költészetébe; illetve ezen élettények, e nyilatkozatok felől vizsgálva jobban megértjük költészetét, a vallomások föltárják a versek
önéletrajzi vonatkozásait, világosan utalnak azok topográfiai hitelességére. íme, néhány
intézeti motívum utolsó kötete, a Kráter két versében, a kötet két záró darabjában. Az
egyikben az intézetből szabaduló lány alakja, valamint a mosókonyha és a lánckarikamotívum válik versszervező elemmé:
Először, mi a szekrényben volt.
Másodszor, mi az ágy fölött, a polcon.
Benézett még az ágy alá is,
majd a falhoz állt az összegöngyölt
útipoggyászt maga elé helyezve.
Volt elég idő számbavenni,
mi maradt.
Néhány pofon.
Kihűlt ebéd.
Mosókonyha.
Vaskarikára kötözött kéz.
Egy édes, édes ölelésre gondolt,
és össze-vissza kaszabolta
az utpoggyász.
(Szabadulás)

A másik versben a bársonyruhácska és a rabruha ellentéte, valamint a 15-16 éves
lány emléke tér vissza:
Üss le. A bajuszod tovább nő,
nekem viszont van egy-két oly emlékem,
hogy pontosan tudom a különbséget
a természetes testmeleg
és a szerelem melege között.

10

Pedig én csak öt éves voltam,
s a lány tizenhat.
A legcsodásabb az, hogy két meleg
tudhat egymásról; mai szóval,
milliárd közlés lehetséges
két test között,
anélkül, hogy találkoznának.
Micsicsák rabruhát viselt,
én habos gallért és bársony ruhácskát.
Ő elpusztult, én pusztulok.
(Vázlat)

Talán kissé hosszabban időztünk egyetlen életrajzi mozzanatnál, Pilinszky családi
indíttatásánál, gyermekkori élményeinél, de ennyiből is kiviláglik, hogy ennek a lírai
életműnek vannak darabjai, főképpen a kései versek, amelyek megértéséhez, a versek
ezoterikus jelképeinek, célzásainak, számos motívumának felfejtéséhez elengedhetetlen
az életrajzi háttérnek, a személyiségnek, a jelen esetben a gyermekkor történéseinek az
ismerete. Hasonló párhuzamos vizsgálódást végezhetnénk el életrajz és költészet, személyiség és líra között például az ün. lágerversek esetében, vagy a Jutta-versek
(a Jutta Schárerrel való megismerkedés után megszaporodott versek) értelmezésében.
Aki Pilinszky lírájának csupán a felszínét szemléli, annak is észre kell vennie,
hogy e költészetben két korszak, kétféle versformáló elv érvényesülése figyelhető meg.
A változás, a határozott, jól felismerhető fordulat a hatvanas évek végén, a hetvenes
évek elején következett be. A változás külső jele a verstermés mennyisége. A hetvenes
évek termését magába foglaló Szálkák (1972), Végkifejlet (1974) és utolsó, Kráter
(1976) című kötetében több új vers található, mint előző három, ritkásan megjelenő
könyvében, a Trapéz és korlátban (1946), a Harmadnaponbm (1959) és a Nagyvárosi
ikonokban (1970). A változásnak vannak mélyebb, a versformálásban megmutatkozó
jelei. Korai költészete a hagyományos versformákhoz tapad, a hangzásnak, a strofikus
fölépítésnek, a ritmusnak, a rímnek jelentős szerepet biztosít. Itt a versformálásban a
nyelvi-hangzási mozzanatok és a vizuális elemek egyaránt fontosak. Később a versformálás a képi elemek irányában elmozdul, s a hagyományos versformálás helyett
a szabad vers törvényei érvényesülnek, a versek teijedelme megrövidül, a verstest
összetöredezik, legfontosabb költészetszervező elemmé a költői kép, a metafora válik.
Pilinszky költészetét a hatvanas évek végén a fokozatos elhallgatás veszélye fenyegeti. A költőt nem a tudományos racionalizmus vezeti, számára az írás a misztikus
kontemplációval rokon. Mivel itt az alkotás lényege a szemlélődés, a jelenség mögötti
valóság keresése, eljut oda, hogy az elmélkedés, a némaság több, mint a megszólalás.
Mivel az írás mindig kevesebb és szegényebb annál, mint amit kifejez, lemond a közlés,
a kifejezés igényéről. Mivel ügy érzi, hogy a szó, a metafora nem tud pontos megfelelője lenni a kifejezendő gondolatnak, a hallgatást választja. Esztétikai alapelvévé az aktív csöndet, ars poeticájává a meditációt, az aktív hallgatást emeli. Ami lényeges, az
kimondhatatlan; ami szép, az láthatatlan. 1946-ban még azt írta: „Aki röpülni akar, annak számolnia kell a nehézkedés törvényével." Most azt mondja: „Nem az a fontos,
hogy a madár hányszor csap a szárnyával, hanem hogy íveljen." Huszonöt évesen így
vélekedett: „A tétlen költő olyan abszurdum, mint az életművész gályarab." Most így

11

vall: „Én nem építek életművet, akkor lépek, amikor úgy érzem, hogy ennek a lépésnek
az én összefüggésemen belül értelme van."
A Nagyvárosi ikonok című kötetet két prózai vallomás, két lírai kisesszé zárja:
A .teremtő képzelet" korunkban és az Ars poetica helyett. Az utóbbiban „a keresztény
ihletésű költészet szerepének" aktualitását vizsgálja. Nemzedéke legmeghatározóbb,
legáltalánosabb élményéből, a második világháború tényéből indul ki. Azóta negyedszázad telt el Európában háború nélkül. „Hitem szerint azonban épp e végérvényesen
beállott csöndjelenti ma a legfőbb realitást közöttünk." Költői hitvallását, egyéni elkötelezettségét „engagement immobile"-nek, „mozdulatlan elkötelezettségnek", „totális
odaadásnak" nevezi. Ifjúkorában hosszú időn keresztül az álomban vélte megtalálni a
megoldást. De akik kiűzettek a paradicsomból, azoknak „itt kell az ébrenlét nehéz
ellenállásában megtalálnunk először a rendet, majd azon túl az egységet". Dosztojevszkijre hivatkozik, aki az alázatra, a világ képtelenségének a vállalására adott példát.
Amiben követni kell: „magunkra venni a világ képtelenségének súlyát, mintegy
beleőltözve a lét és tulajdon ellentmondásaink terhébe". A szenvedéssel való azonosulás, a világ képtelenségének a vállalása, a teljes alázat szükségképpen vezet el az
elhallgatásig. „Ha lehet megkülönböztetést tenni, a köztünk beállott csend többé nem is
annyira a költészetet érinti, mint magát a költőt kötelezi, élete egészét követeli már, s
nem lehet nem eleget tenni e hívásnak, ha mindjárt a végleges és tökéletes elnémulás
kockázata árán is." Erre a gondolatra rímel a másik tanulmány zárómondata: „A képzelet valódi történetében a hallgatás olykor fontosabb minden leírt mondatnál."
A hallgatás esztétikája, az elnémulás értelme külön erősítést kap, amikor megismerkedik Simoné Weil gondolataival. „Az embernek a meleg csend kell, és jeges tumultust adnak neki" - hivatkozik Simoné Weil utolsó tanulmányának egyik mondatára.
S ugyancsak az ő definícióját idézi a költői zsenialitásról, amely szerint „zseni az, aki
szereti az igazságot, még akkor is, ha nem jutna tovább a puszta dadogásnál".
Ennek az ars poeticának, ennek a dadogássá váló versírásnak mintegy gyakorlati
megvalósulása, de még a teljes elnémulás előtti pillanatnak a lírai megragadása a Nagyvárosi ikonok számos darabja. Ebben a kötetben találjuk a legrövidebb Pilinszky-verset.
Mindössze négy szóból, a címből és egyetlen verssorból áll:

Egy sírkőre
Túlhevített virágcsokor.
A hetvenes években Pilinszky költészetében váratlan fordulat következett be.
Költészetének lényege, belső erővonalai, a költő alapállása, ihletének sajátosságai a hetvenes években is ugyanazok maradnak. Ugyanakkor azokat az elmozdulásokat, módosulásokat, kibontakozó folyamatokat is látnunk kell, amelyek végeredményben mégiscsak
a váltás, az alkotói fordulat jelei. „Vázlatokat" ír, a korábbinál oldottabban, lazábban
fejezi ki magát. Vannak, akik ebben a változásban a költői elmélyedés jelét és
eredményét látják, mások a fellazulásnak, a korábbi értékek feladásának a következményeit sejtik.
A legszembetűnőbbek a szemmel látható, füllel érzékelhető jelek. Megnő a versek
száma, s Pilinszky vershangja, költészetének hanglejtése módosul. Míg korábban a kötött formák, a kemény, ütésszerűen doboló metrumok, a hangsúlyos és időmértékes
•¡¡st vegyítő magyar jambus, a sor végi rímek, a strofikus versépítés voltak rá
jei. ^.őek, most a versek ritmusa az élőbeszédhez közelít, a kötött, hagyományos for-

12

mavilágot fölváltja a szabad formakezelés, a rímet, a szakaszos versépítést kiszorítja a
rímtelenség, a gondolati periódusokat követő szakaszolás. A versek teste megrövidül,
sok az emblémavers, a staccato. A hangsúlyos, ütemező verselés recitált szövegverssé,
a kötött vers szabad verssé alakul át a kezén, s prózaverset is ír.
A változást a költő is érzékeli. A korábbi hallgatás, sakk-matt helyzet után most
valósággal ontja a verseket. „Amikor költészetem elérkezett egy bizonyos intellektuális
zsákutcába, olyanfélébe, amire egyesek túlzással azt mondták, hogy mallarméi zsákutca,
akkor eltűnődve ezeken a dolgokon, megpróbáltam nagyon könnyű kézzel írni, és
rábízni magamat ennek a sokkal ősibb, sokkal tisztább, sokkal mélyebb, öntudatlanabb
és tudatosabb kultúrának a sugallatára." Ifjúkori verseit individuális verseknek mondja,
az újabbakat csupaszaknak, rövid vallomásoknak, gyors jegyzeteknek, önmaga szondázásának, „esett verseknek" nevezi. Korábbi verseiben figyelme „teljesen direkt" volt,
most a „mellékzörejekre" figyel.
A változás a versek tematikájában is megfigyelhető. A háború emlékétől, amely
egykor az önmagára találás, a hallatlan önismeret lehetőségét adta meg, látszólag egyre
jobban eltávolodik, s egy transzcendens fokon megélt szerelem élménye kerül előtérbe.
Ahogy a középkori vallásos költészetben, az amor sanctus himnuszaiban, a Mária-kultuszban gyakran az elfojtott, szublimált erotika megnyilvánulását lehet tetten érni,
azonképpen itt a földi szerelem a vallásos élmény nyelvi eszközeivel ölt kifejezési
formát. „A tél növekszik. / Egy magányos farkas jött le a faluba. I Reszket előtted. /
Mise ez. / Utolsó áldozás" - olvassuk a Juttának című vers egyik részletében.
Egyre több versben idézi meg gyermekkori emlékeit, a családtagok alakját. Újra
látja a zöld posztós asztalra hajló, biliárdozó, a dákót kezében tartó apját {Játszma).
Egyedüllétében, a magány sivatagában holt anyját szólongatja (Mégis nehéz), kezében
anyja keze vonásaira ismer {Kezed, kezem), szobájának falán anyja fényképét nézi
{Depresszió). A szülők arcképe mellé a nyolcvanéves nagynéni vonásait {Egy fénykép
hátlapjára) és „lomb-levél sírban-temetőben" nyugvó nővére emlékét {Akvárium)
helyezi el. És most formálódnak költészetté legkorábbi élményei: első játszótársai, a
fiatal intézeti lányok sorsa a már korábban idézett versekben (Monstrancia, Vázlat, Szabadulás).
A legtöbb költemény létérzékeléséről ad hírt, létélményének „mellékzörejeit"
fogalmazza meg. Magány, szorongás, hiány, vágy, elhagyatottság, csupa helycsere az
élet - ez a versek alapélménye. Nem véletlenül társultak a Tér és forma című kötetben
Schaár Erzsébet ugyanebből az élményanyagból építkező szobraihoz, illetve a szobrokról készült fotókhoz. Egész életét mérlegre teszi, a „miért élünk, miért születtünk a
világra?" kérdésre keresi a választ. „Milyen / megkésve értjük meg, hogy a / szemek
homálya pontosabb lehet / a lámpafénynél, és milyen / későn látjuk meg a világ /
örökös térdreroskadását" - íija Milyen felemás című versében. A versek között egyre
több a testáló, a hagyatkozó, a végrendeletszerű költemény {Visszavonom, Sírkövemre,
Titok stb.) Az utolsó versek alaphangja a halálközelség, meghatározó érzése az elmúlás
élménye {Pascal, Auschwitz, Terek, Jóhir stb.). Pilinszky korai, 1981-ben, hatvanéves
korában bekövetkezett halála után döbbenten látjuk, hogy a költő milyen kísérteties
pontossággal fogalmazta meg végső búcsúját, sejtette meg életének közeli végét:
Magam talán középre állok.
Talán este van. Talán alkonyat.
Egy bizonyos: későre jár.
(Végkifejlet)

13

A változás a kifejezőeszközökben is nyomon követhető. A látomásos, metaforikus
versbeszédet egy elvontabb, „absztraktabb" előadásmód, egy fogalmibb nyelv váltja föl.
Megnő az alakzatok, a gondolatpárhuzamok, a fölsorolások, a tagadások, a paradoxonok száma. A mondatok terjedelme megrövidül, testük töredezettebb, szaggatottabb lesz, a gondolati periódusok merészebb, gyorsabb váltásokkal követik egymást.
A szókincsben az elvont fogalmak, a fogalmi kifejezések (fegyelem, szégyen, dicsőség,
bűn, imádság, félelem, alázat, szeretet, tér, idő stb.) nyomulnak előre. A képek jelentése megváltozik, pontosabban a korábbi jellegzetes metaforákat űj alapmetaforák
szorítják ki. Leggyakrabban előforduló képes kifejezései: a „vesztőhely", a „szálka", az
évszakok közül a „tél", a „hó". A költő szókincséből korábban sem hiányoztak a vallás,
a katolikus liturgia kifejezései, most a versnyelv legmeghatározóbb elemei lesznek ezek
a szavak.
Van még egy kérdés, amiről szólni kell. Pilinszky életműve mennyiségileg viszonylag szűk, de műfajilag roppant változatos. Verseken kívül írt különféle prózai,
dialógusra épülő műveket, drámát, oratóriumot, beszélgetést, esszéregényt, rendszeresen megjelentek cikkei, tanulmányai, esszéi, művelte a szépprózát, a prózaverset, élete
végén sűrűn adott interjút. Ami ennél fontosabb: ezek között a műfajok között szoros
kapcsolat, rendszeres átjárás figyelhető meg nála. Ezekből a párhuzamokból, érintkezési
pontokból, megfelelésekből, korrespondanciákból írói műhelyére, alkotói praxisára, ihletének természetére és működésére következtethetünk. Van, amikor a versek felől
értjük meg a színpadi műveket, pl. a KZ-oratóriumot, van, amikor a prózai szövegek,
az interjúk vagy a cikkek fejtik meg egy-egy vers hátterét, metaforáját, valamely kedvelt szavának teljes jelentéskörét.
Alkotóművészetének homogenitására, lírai világképének egyneműségére befejezésül lássunk két példát.
Zöld című rövid, négysoros versében írja:
Elmerül szemem, arcom, lelkem,
minden élőlény megmerül
abban a feneketlen zöldben,
ami egy fa kívűl-belűl.
A költemény az úgynevezett „misztikus pozíció", a leírás és megközelítés nélküli
látás és láttatás, az egyszerű kimondás példája. Ez akkor válik teljesen világossá, ha a
vers mellé odatesszük az egyik interjúrészletet: „Simoné Weil mondta a szépségről,
hogy a szépség egy labirintus, sokan megindulnak benne, de a legtöbben fele úton
elfáradnak, megállnak... Hogy is mondjam neked?... itt most nagyon nehéz a magyarázat. .. " És most következik a versbeli metaforát feloldó allúzió, mi is ez a „fa
kívűl-belűl" metafora jelentése: „Nézd, mondjuk nagyon primitív szinten: ha egy író
leírja azt, hogy fa; sokan leírják, mindenki ismeri ezt a szót, hogy »fa«; ha azonban
pontosan látja, illetve érzékeli azt a »fát«, amit leír, természetesen csak így, hogy
»fa«..., akkor az a papíron megjelenik. Ha nem érzékeli, akkor nem."
A másik példa alkotói módszerére, ihletének természetére világít rá. Pilinszky
1963 nyarán több hetet tölt Franciaországban. Egyik párizsi útijegyzetének részlete:
„De legsajátosabb élményem idáig egy esti séta ajándéka volt. Ez a város különben is éjszaka él a leginkább, ahogy Pest délelőtt.
- Nézz csak oda! - A Saint Paul negyedben járunk, félig lebontott romházak, zegzugos sikátorok között. Barátom megérinti a karomat.

14

A többi nem is igaz talán. Bent reflektorokkal kivilágított palota a sötét kapualj
mögött. A reflektorok hangtalan tüzében, mint a zsírkő, rózsaszín falak. Sehol egy
lélek, lefüggönyözött ablakok, ládában délszaki növények. Az udvar kövezete, akár egy
tenyér, oly hepehupás. Padlóján váza, virág, tökéletesen, tarkán s értelmetlenül.
Belépek az udvarba, mint egy álomba. Fölemelem az ujjamat, valamit mutatok:
»Mozart habita dans cette maison en 1763.«
Falitábla: 1763-ban itt lakott Mozart, ebben a házban."
Nézzük meg, hogy a leírás, az üti beszámoló, a vizuális élmény megörökítése, a
kerek kétszáz év utáni véletlen találkozás miképpen sűrűsödik és lényegül át költészetté
egy Párizs, 1963 keltezésű vers, a Kis éjizene egyik részletében. Mely szavak, kifejezések maradnak meg az eredeti beszámolóból? Mit hagy el a költő? Mivel gazdagodik a szöveg?

Mozart
Egy ház, egy udvar. Álmom és halálom.
Délszaki csönd, emlékezet.
Reflektorfény a falakon,
üresség és márványerek.
„Dans cette maison habita Mozart"
Mozart lakott itt valaha.
Egy vázában virágcsokor.
Óh, vesztőhelyek illata!

15

