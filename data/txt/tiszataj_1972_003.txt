tiszatáj

1972. MÁRC. * 26. É V f ^ ^

Farkas
Árpád,
Kiss
Benedek,
Simái Mihály, Szepesi Attila, Veress
Miklós versei; Annus József,
Bárdos Pál, Fenákel Judit, Mocsár
Gábor és Tóth Béla
novellája;
Fekete
Gyula
és Kováts
Zoltán
írása
demográfiai
kérdésekről

tiszatáj
IRODALMI ÉS KULTURÁLIS FOLYÓIRAT
A Magyar írók Szövetsége
Dél-magyarországi Csoportjának
lapja
Megjelenik havonként

Főszerkesztő: HAVASI ZOLTÁN
Főszerkesztő-helyettes: ILI A MIHÁLY
Olvasószerkesztő: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: Szeged, Magyar Tanácsköztársaság ú t j a 10. Táviratcím: Tisza t á j Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető
bármely postahivatalnál, a kézbesítőknél, a Posta hírlapüzleteiben és a Posta Központi Hírlap Irodánál (KHI Budapest V., József nádor tér 1. sz.) közvetlenül vagy
postautalványon, valamint átutalással a KHI 215-96162 pénzforgalmi jelzőszámra.
Egyes szám ára 6 forint. Előfizetési díj: negyedévre 18, fél évre 36, egy évre 72 forint.
Kéziratot nem őrzünk meg és nem adunk vissza. Indexszám: 25 916.
72-273 — Szegedi Nyomda

Tartalom
XXVI. ÉVFOLYAM, 3. SZÁM
1972. MÁRCIUS
Huszonöt éves a Tiszatáj
SIMÁI MIHÁLY: Kezek (vers)
TÓTH BÉLA: Kicsi világ (elbeszélés)
VERESS MIKLÓS versei: Levelek Wolandhoz, Szelíd
könyörgés azért, ki előbb halt meg, Ballada
PETRI FERENC versei: Zuhog a hó, Cervantes
JÁNOSY ISTVÁN: Ferenczy Béni (vers)
FARKAS ÁRPAD: Szénásszekerek (vers)
KISS BENEDEK versei: Zápolya uramék asztalára!, Embertelenül, Kazal aljából
MOCSÁR GÁBOR: Én mondom, az anyád (elbeszélés)
SZEPESI ATTILA versei: Három fametszet, Bartalis
VERESS GERZSON versei: Könnyű álmot, In memóriám, Utak, Még ma, Dálnok, Becsengettek
ANNUS JÓZSEF: Csordapásztorok (elbeszélés)
FENÁKEL JUDIT: Katzenjammer (elbeszélés)
BÁRDOS PÁL: Dávid király (elbeszélés)

3
4
10
26
30
31
32
33
35
45
47
50
60
66

HAZAI TÜKÖR
FEKETE GYULA: Éljünk magunknak?
KOVÁTS ZOLTÁN: Hullámvölgyből hullámvölgybe?,....

70
78

ÖRÖKSÉG
MERÉNYI VARGA LÁSZLÓ: „ . . . s általa híres e föld"
(Janus Pannoniusról — halálának 500. évfordulóján) 90

KRITIKA
FÜLÖP LÁSZLÓ: Jegyzetek Juhász Ferenc lírájáról
(„A szarvassá változott fiú" megjelenése alkalmából) 98
1

HAVASI ZOLTÁN: Aczél György: Eszménk erejével ...
GÖRÖMBEI ANDRÁS: Kovács Győző: Fábry Zoltán ...
NÉMETH FERENC: Mikó Imre könyve Brassai Sámuelről
BENEDEK ANDRÁS: Tamás Mihály: Két part közt
fut a víz
VÖRÖS LÁSZLÓ: Molnár Géza: A vadászpilóta szerelme és halála
CS. FARKAS ISTVÁN: Moldova György: Tisztelet
Komlónak
A. J.: Galgóczi Erzsébet: Kinek a törvénye?

104
105
107
109
111
113
115

Téka
OLASZ SÁNDOR: Simor András: Próbálj kirabolni;
Mezei András: Csillagok tábora; Mátyás Ferenc:
Parasztciterán; Bede Anna: K e l j fel és j á r j ; Gábor
Zoltán: Elkallódott ünnep
117
JANKÓVICS JÖZSEF: Szilágyi István: Jámbor vadak;
Sigmond István: Egy panaszgyűjtő panaszai
120
(i. m.): Két üzenet Debrecenből
121

MŰVÉSZET
Vásárhelyi

művészportrék

LACZÖ KATALIN: Fülöp Erzsébet
123
L. K.: Benczédi Sándor és Cs. Erdős Tibor kiállítása
Vásárhelyen
125
Színház
CSAPLÁR FERENC: „Apró-cseprő" bukások

125

Hírek
Szerkesztői üzenet

128
128

ILLUSZTRÁCIÓ
Szalay Ferenc rajzai a 25., 34., 49., 65., 69., 116. oldalon,
valamint Műmelléklet III.
Schéner Mihály rajzai az 5., 6., 7. és a 9. oldalon
Fülöp Erzsébet képei — Műmelléklet I—III.
Benczédi Sándor munkái — Műmelléklet IV.
Cs. Erdős Tibor munkája — Műmelléklet IV.

Huszonöt éves a Tiszatáj
A negyedszázada élő folyóirat jelenét az előélet óhatatlanul meghatározza. A lap
nem tagadhatja meg önmagát, ha több évtizede alakul már a karaktere. Nincs más
ma élő magyar irodalmi és kulturális időszaki kiadvány, amely ilyen kort élt
volna meg.
Itt van egy magyar vidéki folyóirat, amelyik töretlenül éli végig csaknem az
egész felszabadulás utáni idők változásokban, sőt fordulatokban ugyancsak
gazdag,
mára már történelmivé
nőtt korszakát. Következetesség,
elvi szilárdság kellett —
ha másban nem — az időben való előrehaladáshoz, állhatatosság önmagához is és
az ügyhöz is, amelyet szolgál. Bizonyára van valami egész történelmi szakaszt átkötő vonala vagy sajátossága, amelyik nem engedett meg eltérést a stratégiai iránytól, csak a mégis szükséges hajlékonyságot a mindig fejlődő, változó
körülmények
között. Vagy ha a változásokhoz képest időnként leragadt is, „folytathatatlan
tévedésekbe" torkollt, benne volt a megújhodás
lehetősége.
Általában a folyóiratok — egyébként ritka — hosszú életét vagy a töretlen eszmei vonal biztosítja lényegében egységes történelmi korszakokban, vagy azok a személyiségek, akik egybefogják a lap szellemi karakterét, akik rányomják
egyéniségük,
szellemiségük bélyegét az évről évre sorjázó évfolyamokra, vagy a mecénások, a patrónusok támogatása, akik átsegítik azokat még a hullámvölgyeken
is.
Szeged város közössége, tágabban a felszabadult nép állama az a társadalmi háttér, az a politikai közeg, amely a Tiszatáj létének folyamatát adja, a város irodalmi
hagyományai, a táj népi kultúrájának öröksége nyújtják a szellemi táptalajt,
amelyben élni tud, a helyben élő, alkotó, a hosszabb-rövidebb
ideig Szegedhez
kötődő
írók és az irodalmat szervezők munkálkodása révén csak az írásaikkal idehúzó vagy
rokonságot is vállaló máshol alkotók teremtenek a lehetőségből hónapról hónapra
alkalmat az irodalmi művelődés
számára.
A Tiszatáj huszonöt évfolyamának
tartalma, ha a részletekben nem is mindig
hitelesen, de összképét tekintve tükrözi a társadalmi valóság alakulását. Ám maga
a folyóirat is, pusztán létével, fejlődési periódusaival, a maga köré szervezett
vagy
szerveződött munkatársi gárdáival, megvalósított és elvetélt programjaival,
kijelölt
és hosszabb vagy rövidebb ideig tevékenykedő szerkesztő bizottságaival,
szerkesztőivel szintén tükrözi a mindenkori irodalmi, szellemi állapotokat, tükrözi a helybeli,
de mert attól lényegesen mégsem térhet el, az országos kulturális viszonyokat
is.
A folyóirat negyedszázada összefonódott felszabadulás utáni életünkkel.
Huszonöt
évfolyamának tartalma a mérlegelők előtt csak a közegével együtt értelmezve
tárul
fel. Bizonyosra vehető, hogy a jövőben a szűkebb környezet: a város és vidéke, az
országrész elmúlt huszonöt évét faggatok sem térhetnek ki a Tiszatáj
köteteinek
fellapozása elől, ha valamennyire is teljességgel törekednek a felszabadulás
utáni
szocialista társadalomépítés, az embert alakító nagyszabású történelmi szakasz bemutatására.
Az irodalomtörténet
és művelődéstörténet
pedig minden bizonnyal felfigyel a
magyar irodalomban játszott szerepére, talán nem csak a Tisza tájra szűkítve le
kisugárzó hatásának vizsgálatát, hanem felismeri és elismeri a Duna táji népek
közösségének erősítését célzó szándékait is.
3

SIMÁI

MIHÁLY

Kezek
ZSOLTÁROS ÉNEK
Dózsa György tűzzé-vált keze
sisteregtető csontok
mégegyszer bélyegezzetek meg
országló szép haraggal
Kömíves Kelemenné keze
te hazányi falból való
virágozz házamig
Szent László kézmetélést parancsoló
királyi jobbja
László király jobbágyának
levágott jobbja
vérzéseim maradtok
csillaggá-égett
boszorkánykezek
bebalzsamozva mint
udvarába a hold
babonáim maradtok
őseim sosem-látott keze
álomi zuhanásaimban
kőlépcsőn hullámzásaimban
megmentőim
vállamban
porladoztok
szabóistvánok Doberdónál amputált
nagyjánosok Voronyezsnél lefagyott
érlelj meg hidegeddel
értem meggörcsült
helyettem
kisebesedett
megfáradt
kisemmizett kezek
adósotok vagyok míg élek

keze
kezé

kölyökkorom
könyveit
kölcsönző
kezek
kísérjetek
még
visszalapoznám
melegségtekig
a kőlapokat
anyák
nap-keze
ingázók olajárkos keze
csomagszorongató
kártyacsapó
kezek
rég-felnőtt
tanítványaim
cinkos
kamasz-keze
nélkületek be csonka lennék
imádni és átkozni való kezek
diadalom és
megaláztatásom
dobverői
hangoltok a magányban
akácvirágot csírolni való
székfűvirágot
fésülni való
éjszakámat liliomozni
való
életemre legszebben törő
emlék-kezek
tűzzetek kontyot az égre
hajnalodik
képromboló
könyvégető
veszélyetek

kezek
akarok

lenni

mint ezek a szívemre
tévedt
szent kínzó és
újjáteremtő
kezek
Schéner
Mihály
vonalakkal
bebalzsamozott
meg százszorozott
kezei
add a kezed

vért-préselő
kézszorítások
harmatoznak
Medgyestől Szegedig
Budáig
csillaglik parasztököl nagyapai
lobog egy
tízujj-katedrális

szentjobb

zakatolásban
hozzámkulcsolt
táncforgatagban
tőlem
elszakadt
diákkezek
testvérkezek
ha
keresnétek hol forgok
mostanában
5

kopár idők után
engem bőségre oktatók
jóslatokat beteljesítő kemény
kezek
vagytok-e mint én olyan igazán
elégedetlenek?
hívtok-e?
jósolhassam
tovább
szebbjét a Szépnek
igazabbját az Igazságnak
Méltóságunk méltóbb
diadalát
homokzsák-kéz
árvízzel-birkózók
hitess meg
együtt-erőnkkel

keze

szeretők gyujtoványfű
tündökölj
értem

KALÁSZOLÓ HIÁNY

s

kovásztevő
dagasztó
kenyérvető
kezed
a
kemence-piros
a
kemence-meleg
a láznézö hűvös
a gyöngéd
csönd-eres
babázó ujjaid
miért nem tördeled
se
gyűszű-kupolát
se
madárcsont-eget
se érkék csillagot csak
ételt a semminek?
anyám anyám
anyám
viaszérett
kezed
learatás előtt
learatás után
6

keze

jonónők
orsó-keze
takarj be engem
nővérek karton angyalok
keze
ragadj el engem a kés elől
ellenség
csapdájából
jóbarát-kéz
testvér-kéz
szabadíts meg
malter osláda-teny ér
cserép-ujj
tégla-ormó
fogj körül otthonos
oltalommal
cső-ujjak
dróthuzal-ujjak
tárcsa-tenyerek
küllő-ujjak
riogassatok
önmagamra.

keze

anyám anyám
anyám
kiázott-szép
kezed
sokmedrű
ujjaid
mosás után

embriók sosem-lesz
már ne szomoríts
ne
gyászoltass

összeráncolt
kalász
kicsépelt
szeretet
s ez a zöld öncsalás
gyökerek
levelek
a semmi síkjai
anyám anyám
anyám
a csontult mag felett
kálászoló
hiány
a semmi
malmai
az őrölő rögök
az őrölő örök
kövek kövek

E HÁROM KAKASSZÓ KÖZÖTT
ötujj-csillag
Cselekvő-csillag
sugaraidban
állok
születés
szerelem
halál
e három kakasszó között
te adsz jelt minden
változásra
micsoda formák rögződtek
bombatölcsérek
romhalmok
micsoda
ütőszeg-körök
micsoda
fém-limányok
szeretlek
Cselekvő-csillag
mert
gyűlölöd
ezt az idomtalan

belénk
árkok

világot

s így együtt a mindenség
öntött
öntőformája — mi
múltat olvaszt torzókat tördel
ez a sugár
jövőszázadi
formáz gyönyörűt
lesz-rűgyes
majd-kupolás
ötujjú
fényjel
te segíts emberül
viaskodni
e végtelen
véglegességgel
7

LEGENDA
végigsimítani egy kalászon
érezni kasza élét
tükröt tartani napraforgóknak
derékonkapni megtáncoltatni a fiatal szilvafát
kapálni
nap elé
térdelni

kiszikkadásig
megmotozni

a földet

porával etetni a bőrt
a sebeket a repedéseket
kútostor gém kolonc vödör víz
tanyai justiciaként
mérlegelni
az igazságot
mely elvész ég és föld között
kubikra fölvállalni a fél világot
azt a hegyet zsebkendőmnek a négy
csuromvér sarkában is
elhordani
kettőnk közül
kettőnk közé
babám
emlékek felenideje
megvénült kéz
rosta és háló
s végül a semmi mágnese
de csattog a metszőolló-madár
csőrében venyigével
vörhenyes rózsaággal
s néha még
végigsimítani egy kalászon
érezni kasza élét
tükröt tartani napraforgóknak
derékonkapni megtáncoltatni a fiatál szilvafát

MEDITÁCIÓ
tűnő
átváltozó
kezek
csak nézek
utánatok
szemem mélységeibe ti bujdosók
kinyomozhatatlanok

árvák

tűnő
átváltozó
kezek
bolygó kezek
nélkülem
bolygók
záporral az idő ablakát
rámveritek
sárkesztyűsek
vagytok
habarcskesztyűsek
kenyérszegők
és
gyümölcsoltók
zeng az ég dörög az üveg
maradva hová
tűntetek
kezembe-hűlt
kezemmé-veszett
tenyerek
ujjak?
fönn
fönn
a képzelt
kéz-erdő
ötágú koronák
sátorulnak
fekszem a bozsgó ágbogak alatt
e termő
teremtésben
hanyatt
tisztul sötétül az ég forr a folyó
forog a nap
kuszálja szél
a sorsvonalakat
látott és láthatatlan
kezek
játszani játszani még veletek
közeledünk lengnek az álomból-vert hidak
s én — hajóul e földön — nektek
érvénytelen
papírjaimat

ajánlom

9

TÓTH

BÉLA

Kicsi világ
Naponta másfél órákat a fejemen állok. Idegenek, ha véletlenül meglátnak,
nyári hajnalok nyitott ablakain át, fetrengenek a röhögéstől. Humoros nekik, két
szőrös férfilábat az ég felé meresztve látni. Gyerekeim halkan suttognak egymásnak.
— Pszt, apa jógázik. Ők tudják, az életemért kucorgok kétszer naponta a nyakszirtemre pakolva testem terheit, és fejem tetején hurcolom súlyomat sirsza szana
állásban.
A szív ilyenkor pihen. A fej megtelik vérrel, hátra, befelé nézek az eszem tokjába, fényt képzelek el, akaratom beviszem az agyamba.
Dédapám mindennap megképzik emlékeztem hívótáljában. Nagyapámat nem
ismertem. Fiatalon elvitte a tüdővész. Dédapám a barátom, tanácsadóm, példaképem. Emlékezetem kezdetei óta ott pöszmötöl, máig is a hátam mögött. Kicsit
csoszog, köhécsel, s ahogy vénülök, arcom ráncaiban, mozdulataimban fölismerem
őt. Kutatom kilétét.
Jánoshidán parasztnak született, Jászberényben bognárnak szabadult. A céhvilág utolsó lobbanataiban vette kezébe a vándorbotot, s két nyelven kiállított W a n derbuchját. Első lapján az állt: Isten áldja a tisztes ipart!
Komolyan vette. Neuhausban dongát vágott, Pilsenben hordót csinált. Dolgozott
Berlinben a hadiszerek és tűzoltólétrák gyárában. Párizsban a könnyű kibitkák,
kétkerekű homokfutók és üveges hintók legjobb üzemében tüsténkedett.
Legszívesebben párizsi éveire gondolt, s tavaszonként a kertben ásni kezdtük
a rügyező fák alját. Vagy nyitottuk a szőlőt. Ilyenkor föltolta bélelt micijét, mesélni
kezdett.
— A harmadik évben már bizalmi voltam, a hintógyárban. Sokat nem programoztunk, nem szerette a gazda. Hanem egyszer bérkövetelése támadt a műhelynek. Na, magyar, mondták a baltások a gyűlésen, hát állj elő a kívánságunkkal.
Előálltam. A mester úgy kivágott, a lábam se érte a földet. Azonnali hatállyal
elbocsátottak.
Százan faragtak abban a műhelyben, búcsúzásul annyi emberrel nem foghattam kezet, fölálltam a faragótőkémre, s úgy intettem nekik. Erre fölegyenesedett a
műhely, s százan énekelték nekem a Marseillaise-t.
De ha mi ásunk, s a közeli toronyban éppen a delet húzzák, leveszi bélelt micijét, elmormolja az úrangyalát. Reggel is az első harangra. És este. Ha közben
kocsmában éri a harang, akár féldecizés közben, kezében megáll a kis üveg. Három
üdvözlégy, három miatyánk, ebből van az úrangyala. Utána következhet a törkölypálinka.
— A sok sisera idegent, ha megunták a párizsiak, összeszedték. Épp azokba a
rácsocs szekerekbe, amiket mi sikerítettünk a híres francia rendőrségnek. Elhurcoltak bennünket más országok határára. Az olaszokhoz, németekhez. Mikor kire h a ragudtak, azokhoz a szomszédokhoz lökdelték át az idegeneket.
10

— Dédapám végül egy aradi kocsigyárban dolgozott, onnan csalta ki báró
Urbán Péter uradalmi bognárnak.
Nagyobb álma akkoriban nem is lehetett egy facér bögnárlegénynek. Reggel
négy órakor ébresztőt csöngettek neki is, mint a többi cselédnek, s este nyolckor
újra, hogy vége a munkának.
A bárónak felnőtt fiai voltak, köztük Andorka, a legfiatalabb egész telekre az
uradalomba zárva. Az aranyos, váltót hamisított az apja nevére.' Kártyázott, mulatott, amihez a zsebpénz kevésnek bizonyult, megtanulta az apja nevét aláírni. Ez
akkora bűn volt, száműzetés járt érte.
A tél unalom egy ilyen majorban. Hó, varjúkárogás, disznóvisítás, lónyerítés.
Friss havak, szánkózás, magányos vadászgatások, és ötvenkét szobás kastély. A fiatal
úr a műhelyeket járta, s naphosszat beszélgetett a bognárral. Franciául.
— De hát nagyapám, miről tudott maga beszélni a báróval?
— Párizsról, a kocsikról, lovakról, kocsmákról, kurvákról. Ez már csak elég
közös téma!
Az egész tél ezzel telt.
Én nem irigyeltem dédapámat. Csak kívántam a sorsát. Hogy olyan erős, baltabíró, franciául is picsi-pacsizni tudó legyek, mint ő.
Szilvát búzáért áruló románokkal a nyelvükön beszélt.
— Csé fács, frátyé?
A tótoknak is lökött egész litániára való kedvességet.
Apám öröksége: a hajlam a tüdővészre. Ezért lett erdész. Előbb csak kerülője,
csőszölője az alsótanyai homoki ültetvényeknek, azután értője, tudója, végül védkerület-vezetője. Olyan tízezer holdnyi erdő, a Ruki, a Rivó meg a többi, az ő tudtával susogott, rügyezett, lombozott, ágazott.
Az erdő tüzelőt, ennivaló vadat, s asszonyt termett apámnak. Én már ültetett
erdő lombjain át láttam az első eget. Anyámat ismertem a csönddel együtt. A homok meg az erdei avar messzihallóvá teszi az embert. A fantázia meg az erdő
nyiladékain át is kijár a messzire pántlikázó országutakra, s ebben már dédapám
fogta a kezem.
Az erdő úgy hajtotta apám udvarára a pénzt, ahogy szigorú telek h a j t j á k az
éhes őzcsordákat. A pénz szeret oda menni, ahol már van belőle. A szegénytől elgurul. De anyám is értett a pénzhez. <5 fogni tudta, szerette nagyon. Szerette a
kezébe venni, s ki nem adni. Ez is kiváló erény. Van asszony, kinek két fillér
legyen a kezében, négyet elkölt belőle, annyira süti a markát. Anyám, nem hiába
rozskenyéren neveledett, szívós, szigorú életre szokott nőszemély volt. Átokházán
böcsülni kellett a vant. A kicsit. S a kicsit fialtatni kell. Hát ő fialtatta. Lett is
pálinkafőzde. Ahogy csurgott belőle a pálinka, pénz csurgott abból. Ház lett Szegeden. Az erdő mellett, apám a FUTURÁ-t is elvállalta. Vette a bort, gyapjút meg
a rozsot. Abból is csurgott a pénz. Fatelepet vásárolt Szegeden. Börtönből 18, év
után szabadult politikai volt benne a depós. Az tudott száz nyelvet. S közeli
barátja volt apámnak. Éjszakákon át rádión fülelték a világot. Moszkvát meg
Londont.
Attól vaddisznósörtés kalapban járt, vállán úgy ült a kétcsövű puska, mint
fácánnak a farkatolla. Természetes, nyílt, megnyerő modorú ember volt, örökké
nevetett a világra. És magabiztos, talán mert sem lopni, sem gazemberkedni nem
kénytelenedett. A pénz úgy könyörögte be magát husángkerítéses udvarunkba, ahogy
némely estéken fáradt kalugyerek kértek éjszakai szállást az istállópadlásra.
Nem félt az éjszakai erdőkben, pedig az sötétebb a búzaföldek éjszakájánál.
S baljóslatú csöndök ülnek benne, egy ág reccsenése ágyú dörgésével fölér.
Háború volt, annak is a vége, amikor én kezdtem odafigyelni. Jugóból átjártak
a partizánok. A „gázdát" keresték mindig. Ügy jöttek, hogy járatosak voltak. Pálinkát vittek, vezetéklovak nyeregkápájára csatolva. És fizettek. ígérték a fizetés
mellé, ha baja lesz, sóhajtson, akkor jönnek segíteni. Nem sóhajtott. Nem volt
rá oka.
11

A matszjászana gyakorlat lebegtetően megnyugtatja az izmokat, idegeket. Tulajdonképpen ez a halfekvés. Az emberi tartás teljesen elernyed benne. Lótusz, féllótusz könnyű ülésből három-négy jógi sóhajtás után legalkalmasabb erre a pózra
hajolni. Ilyenkor jól összpontosít az ember, s a képek, mint fényképező hívótálban
a pozitívok, úgy sietnek elő.
Tőlem nem titkolta apám meg a politikus, hogy v á r j a Ivánékat. Ök könnyedén
ivánozták az oroszokat. Annyit beszéltek róluk, hétéves voltam, én is csak azt lestem, vártam, hogy miért nem jönnek.
Egy ideig azt hittem, hogy tán meg ne csalatkozzak, vágyaim világának megfelelően jöttek. Valahogy magamban voltam a portán, apámék kívülről lakatolták
rám a sumár, vagyis hasított akácléc kerítés magas kapuját. Késő délután volt, azt
nem mondhatom, hogy elnéptelenedett körülöttünk a világ, mert magányos erdei
ház volt ez, s körülötte mindig a csönd volt az úr. Egyszer csak jön egy fakóruhás,
s mögötte még vagy öt-hat. Lesnek az udvar felé a f á k közül. Hát ahogy ott séborgok, azt mondja a kerítés mögül egy bajszos, jámbor tekintetű: — Nyemci jeszt?
Honnét érthetném, mit mond. Tárogattam a kezem, ahogy felnőttek szokták,
ha döbbenet bénítja a szájukat. Erre ő tusájával beereszti a kerítés tetején a fegyvert, azt mondja, vazmi! S láttam, hogy a kezembe adja, fogjam, míg ő bemászik.
— Fogtam. Egyébként is volt az én kezemben puska azelőtt is. ötéves koromban kiloptam az apámét, és durrogtattam vele a f á k közé. A felnőttek is azt csinálták vele, s az milyen izgalmas. Anyám sikoltozott, mikor a lövésekre kiszaladt,
aztán elájult. Apám nem. Elvert, hogy csupa hurka lett a kezem szára.
— Veszed még a kezedbe a fegyvert, te pondró!
Ülök itten lótuszvirág pózban, míg gerincemhez szívom a hasam zacskóját.
Koncentrálok a csigolyáimra, a lábamra, hogy azok se hagyjanak el, amíg van
miért tapossam a földet.
Talán akkor éreztem először, hogy milyen nekem való izgalom a félsz. Mindenem zsibog, a veszély mámorító érzés.
És az Iván bácsi, ahogy bemászott a sumár kerítés tetején, nyomokat keresett
az udvar homokján, padláson, pincében, egyre mondta: nyemci, nyemci; aztán a
kezembe adta a gitárt. Sztreljálj! Azazhogy, lőj! U j j a m a t a ravaszra tettem. Hát a
malac is, még ki se nyílt a szeme, maga megtalálja a csecset, s szívja. Tudja. Hát
húzom a billentyűt, míg golyó van a tárban. Fütyülve siet az égnek 70 ólomszem.
A h a j a m is égnek áll a gyönyörűségtől. Iván az ölébe kap. Mire anyámékat a rokonozásból hazaveri az este, nagy barátságban ülünk Ivánnal a ház előtti kis padon,
talán ettünk is éppen valamit, de ami a fontos, jóvoltából eldobhattam két kézigránátot. Annál pedig nagyobb élvezet nincs is a világon. Bár csak mindennap
tehetném.
A kisvonatról mozgás közben leugrani se akármi. A nyakam nagyere lüktet,
mire a váltókat elhagyó robogó vonatról lekapkodom a nálamnál kisebb partizánokat. Akkor már azok voltunk. Erdei iskolánkba hozott filmeken is láthattuk, hogy
a partizánok robbantották a síneket. Készültünk, hogy m a j d mi is. Front után m a radt gránátok, lövedékek egész garmadáját dugtuk el egy krumpliverembe, s egy
este sebesen kötöztük patronunkat a vonat alá. Nézi apám, hová elpartizánódtunk.
Megkínált bennünket mogyoróvesszővel. Még fölrobbantjátok a világot!
Pedig akkoriban már alig találkoztam apámmal. Alsótanya polgárőrparancsnoka
volt, lova állandóan nyereg alatt, s ő az Ivánokkal együtt a nyeregben. Köröm
közül szalonnázott, napokig le nem jött lábáról a csizma.
A félelmesen elvackolt világból szinte most fakadtak föl az évtizedes bajok,
ahogy a frontok elmúltak, s békés nagy nyugalmak szálltak ránk. Hazaért katonák
rendezték családi viszonyaikat. Egy vadóc — így csúfolták Szegeden a tanyaiakat,
mert nekik a férfi tanyai vadóc Pista, a nő vadóc Juliska volt. Egy vadóc hazaérkezte első félórájában szőlőkaróval csapta agyon szomszédját, aki éppen a felesége mellett feküdt. Polgárőr kellett oda. Az efféle dolog hatalom nélkül végbe
nem mehet.
12

Egy másik vadóc fölgyújtotta haragos gazdájának tanyáját. A háborúnak vége,
a gyújtogatásokra hirdetett statáriumoknak is. Égett a tanya. A béres nézte. A polgárőrség vágtatott oda. A gyújtogató maga tartotta kezét, hogy megbilincseljék.
Míg a szúrja namaszkara, vagyis napüdvözlő mozdulatba meredve filmezek
agyamban, látom, hogy éltem én a bombázásokkor a háború alatt. Eleinte akár a
töklevél alá elbújtam, a monoton morajok hatására. Később gyönyörűségem leltem
az üvegtisztaságú, fényesen haladó gépekben, ahogy úsztak távoli világok felé. Megtudtam, hogy mindegyikben legalább harminc ember utazik. S milyen bátrak. Kék
egekben szelni a távot! Nagyon megkívántam. Nőtt az eszem izma, s egy nálam
idősebb szomszéd komámat állon csaptam örömömben.
— Repülős leszek!
Rögtön visszaadott a pofonból.
— Én meg pilóta!
Tízéves korunkban gyári tervek szerint faragtuk a repülőmodelleket, és gumimotorral eregettük. A repülés teljesen megbolondított. Még a focit is elhanyagoltam érte. Pedig volt olyan falusi csapatom, minden fehér inget kiloptam a házból,
meg klottgatyát, hogy sportszerű szerelésben kergessük a lasztit.
Ha elgyalogoltunk Öttömösre, ott megvertek ugyan bennünket, mivel elfáradtunk az útban. Hanem otthon, a visszavágón, az isten öttömösi bandája meg nem
kent volna bennünket. A repülőzés egy időre elfelejtette velem a csapatot. Még
apámékra is alig tudtam figyelni. Néha őértük is vissza kellett lapozzak az egymás
után sebesen következő események tolakodásában. Tízéves koromban, 47-ben, apám
már javában párttitkára volt az egész Alsótanyának. Nem abból élt, nem mondhatom, sőt, odáig vitte a mozgalomban való mozgolódást, hogy a nagyfülű világban
szerzetteket is rendre odaadogatta az államnak.
Szeszfőzde? — Igen —, az államé!
Mozi? — Igen, az államé!
A politikus tanácsolhatta neki, úgy gondolom. És meg volt győződve lépése
helyességéről. Nem siratta a vant. Anyám siratta. Anyám számon tartotta, hogy
úgy kezdődtek egymásnak, mint Ádám meg Éva. Meztelenül. Nemcsak az ágyban.
Ha fölmásztak az eperfára egy szelet kenyérrel a kezükben érő epret vacsorálni, mindenük velük volt.
Apródonként vettem észre a körülöttünk történő változásokat. Egyszer mentem
volna moziba, szerettem az orosz filmeket. A repülőseket, a bunyósakat, Mereszjevet az Egy igaz ember című filmben legalább hússzor megnéztem. Olyan akartam
lenni, mint ő. Egyszer mentem volna moziba, nem engedtek be, mint régen. Nem
a miénk a mozi! Pénzem nem volt.
Dédapám, öreg cimborám, ha nem is került érdeklődésem lomtárába, alig ügyeltem rája. Hanem a helyezkedést a foci megtanítja a játékossal. De nekem erre
született adottságaim lehettek. A foci szabályait átvittem más területekre is. Helyezkedtem. Apám akarta volna, hogy menjek középiskolába. De azt én bekötött
szájú sötét zsáknak véltem. Se ki, se be. Egyetem? Az nékem nem magasság. Repülni akartam. Ezért helyezkedtem. Ezt a tulajdonságot anyámtól örökölhettem.
Mert mondom, apám nem tudott igazodni.
Mint kommunista párttitkár odaígérte az alsótanyai népnek, hogy templomot
épít Rúzsán. Hordatta a téglát, csináltatta a tervet. Nem csupán pufogtatta a dobot,
ő is komolyan vette, akár nagyapám a vándorkönyvet. Akarta a templomot. Följebb
meg nem akarták. Így az akarás meg a nem akarás apámat ellökte Kecelre. A házát, földjét, moziját leadta a maga jószántából, erdő meg Kecelen is van, s akkor
éppen ő kellett oda erdésznek. Azt hiszem, nem is siratta. Ott is zergetollas, vaddisznósörtés kalapban járt, erdészszerelésben, szép lakásba költözött, és visszhangos
erdők fogták körül. Mit érzett, nem tudom, de azt láttam, hogy kicsit meglapult.
A politikus barátja is lekozmált a városnál, megyénél. Anyám siratta Rúzsát. A rézüstöket, a pálinkafőzőt, a gerincen gurgulázó gatyás galambokat, a szomszédokat.
A kis motyót, a kakasok kukorítását, a kisvonat füttyét, sírás közben sorolta lel13

tárilag, hogy mit sajnált. Kolonics Pali bácsit, a pincehűs borokat, Kószó Jócot, dr.
Rozit, Muladi Sándort meg Tandari Ferkót.
Apám lapult, mint az erdőn született öreg nyúl. Amúgy senkinek sem csókolt
kezet, a virágjában szerzett magasabb barátok közül. Akik nála vadásztak a n n a k
idején, még erdész párttitkár volt, itták pálinkáját, ették őzpaprikását, havonta
többször törülve meg asztalánál a bicskát.
A bhadraszana, vagyis trónpóz igen alkalmas testhelyzet az emlékezésre. Három
perc alatt ötévnyi időt beláthat innen az ember.
Kecelen olyan tökéletes gumihajtású repülőket kókányoltu'nk barátommal, hogy
Kecskeméten 1950-ben első díjat nyertünk. Voltak ott öregebb modellező verebek,
15 éve faragcsálták a gépeket, csak vicsorogtak ránk. Azonnal fölvettek a Rákosiművekbe ifjúmunkásnak. De repülősnek is.
A ruhánk, sapkánk szerint olyanok voltunk, akár a pestiek, de a félszeg, hülye,
vadócpistás tartásunkat rögtön kiszúrták a flaszter legényei. Nem tetszett nekik az
a pupák lelkes pofánk. Mert mi dolgoztunk. Amikor ők a lábukat lógatták. Amit a
főnökök mondtak, azt mi rohanva csináltuk, ö n k é n t jelentkeztünk szennyes szolgai
munkákra. Műhelymeszelés, takarítás. A pesti nem jelentkezett. Ezért minket, mint
példaképeket dörzsöltek az orruk alá. Na, tetszettünk is nekik, ö r ö k k é kötekedtek
velünk. Ebédnél kenyérgalacsinnal bombázták a levesünket. Persze mi sem a szentek iskolájában tanultunk, akármilyen ganéjos térdű parasztok is voltunk, p a n a szunkat káromkodás formájában kiabáltuk oda. Tanultunk Kolonics Palitól olyan
hosszú káromkodásokat, hogy tíz percig nem volt pont annak a végén. A radnai,
borgói szakramentumos szűzmária istennel kezdődött, és az ilyen, olyan édesanyjával végződött. Ezen előbb csak röhögtek a pestiek, fetrengtek a gyönyörűségtől, de
amikor az anyjukat is belekevertük a szövegbe, azt m á r n e m akarták eltűrni. Odajött egy sünhajú siheder, inas volt, úgy állon vágott, hogy az asztal alatt ébredtem
föl. Az ebédlő visít a gyönyörűségtől. Hanem a keceli barátom is belép védelmemre,
őt is odaküldték, az asztal alá. Megvert a srác bennünket, mint paraszt a tehenet.
Szégyen, vagy nem, ebéd helyett sírtunk. Ki bír dagadt pofazacskóba levest k a n a lazni? Akartam, mert a vasat megettem volna, olyan éhes voltam örökké, de úgy
fölrepedezett a szám szalonnája, hogy a kanál nem ment közé.
Hanem ahogy a repülőtéren megismerkedtünk a fűrészekkel, már csak úgy,
hogy hurcolásztuk őket ki-be a hangárba, szerkezetét szerszámoztuk, egy pesti gyerek, ifjúsági bokszbajnok meglátja, hogy a szerszámok mind bal kézre j á r n a k nekem. Rá is kérdezett, balkezes vagy? Megijedtem, hogy ez bűn lehet itt a repülősöknél, talán ki is löknek, mert a műhelyben nem nagyon becsültek érte. Én pedig
annyira vágyódtam a repülésre, mert veszélyes és tiszta, hogy bármire képes lettem
volna. De hát nem lehetett tagadni, látta a koma, hogy bal kézzel húzom a csavarokat, s tolom a reszelőt.
Kezdtem neki lökni a sódert, hogy valamikor régen minden ember bal kezes
volt, vagyis egyformán ügyes volt mind a két kezére. Szerszámra, dobásra úgy járt
bal kezében az eszköz, mint a jobban. De ahogy kitalálták a háborút, dárdázást, h á t
a szívet védő pajzsot, a bal kéz kellett, hogy tartsa. Ekkor kezdett elbutulni a bal
kéz. Lassan elpusztultak, akik jobboldalt tartották a pajzsot és ballal döftek, hiszen
a szív felőli oldal sebén elvéreztek a balkezesek.
— Marha dumád van, öcsi, de vedd tudomásul, bokszban előny a bal kéz.
A legtöbb embernek szokatlan az ilyen ellenfél, s fölér fél győzelemmel.
Veszélyesen izgalmasnak láttam mindig filmeken a bokszot, meg fellobbant
bennem a sünhajú iránti harag, nem felejtettem el az ebédlőbeli verést. Úgy elhányt bennünket, mint a lovat. És arra sem volt biztosíték, hogy ezután bármikor
kedve szerint ú j r a elverjen bennünket. A védelem rögtön mutatkozott. Megtanulok
bokszolni! A barátokban nem leltem társakra, azok röhögtek, ingyencirkusz volt
nekik, ha bunyóra került a sor. A sünhajúval különben sem mertek u j j a t húzni,
bandája is volt. Egyet megölsz közülük, akár a bolhák, száz jön a temetésére.
Naná, rohantam bokszolni. A csepeli sportkör ifjúsági bokszolói úgy fogadtak,
mint kispapok az ú j megtért jövevényt. Bunfordi, törött orrú, vastag szájprémű
14

koma suttogta nekem: szeretettel üdvözlünk! Szokatlan hang volt. Mindjárt megmozgattak kicsit, hogy álljak csak pózba, s csapkodjak a virgácsokkal.
Igazgattak. Szépen, gusztusosán üssél! Formás vívómozdulatokkal, plasztikusan!
Ne olyan darabosan, ahogy sintér csapja agyon a kutyát! Szép sikkes kishorgokat,
egyeneseket ereszgessél!
Tetszhetett nekik a mozdulatom, mert ottfogtak. Adták a leckéket. Tükörben
ingereltem magam, árnyékot püföltem, aztán sok esetén át zsákoltattak. Végül ez a
válogatott koma vett kezelés alá. Kesztyűztük egymást. De ő oktatója volt a sportkörben legalább húsz gyereknek. Ezekben az időkben így foglalkozott velem is.
Kesztyűzgettünk. Még ő biztatott, hogy ne a nagyapját tiszteljem benne, üssem!
Nem nagyon ütöttem, aztán hogy belovaljon, jól megpofozott. Akkor ballal állon
csaptam, földobta a lábát rögtön a levegőbe. Nagy futkározás következett, röhögték
a többiek, hogy a tanítvány leütötte a mestert. Ahogy felocsúdott, nagy haragra
gerjedt, láttam, ha el nem szaladok, megkalapál. De hát a verekedés nem boksz,
engem te ne verj! Később nem bántott, fölnevelt a szorítóig. Ifjúsági könnyűsúlyban
csapkodtam ezekben az években az ellenfeleket, több-kevesebb sikerrel. Egy hátrányom volt, kicsit tudtam ütni. Néha háromszor fejbe kellett csapjam a komát,
mire elbillent.
A reflexemet viszont bámulták. Olvastam valahol, hogy nyugati bokszolok
macskával edzenek. Én meg kicsi koromban csak macskákkal játszottam. Ha az
ember a macska mancsa elől el bírja kapni a kezét, akkor nyert ügye van. Kifejlődnek a reflexek. Legtöbbször úgy megkalapáltam az ellenfeleimet, hogy a második menetre már készen voltak.
A vasasszakma is erősített r a j t a m jócskán, mert az se krémeslepény-csinálás,
meg azután pénzért hetente eljártam vagont kihányni. Ügy, hogy mire a szakmából
fölszabadultam, váltott ellenfelekkel edzettem estéről estére. Egyik ellenfél a gyomorra specializálta magát, másik a fejre. Mire gyomorra jól hárítottam, jött a fejdöngető. .
A repülőknél nem szerették, hogy bokszolni járok. Mi akarok lenni? — kérdezték. Fuvaros vagy pilóta? Kapjon már a víztoronyhoz — mondták —, ez azt jelentette, hogy a fejemhez. Így aztán ritkítottam a tréninget. Megmagyaráztam magamnak, nem is túl veszélyes, izgalmas játék a boksz. A repülésnél viszont következtek
az ejtőernyős ugrások. Sokszor fölvittek bennünket az ugratógéppel, hogy szokjuk.
Láttam, hogy akik ugranak, félnek. Vacogott a foguk. Röhögtem. Még akkor is,
mikor már r a j t a m volt az ejtőernyő, a hátamon meg a hasamon. Hanem, amikor a
nagy semmi tátong az ember alatt, összekocódik a foga. Én is úgy belekapaszkodtam
az ajtófélfába, hogy az oktató hiába taszigált, csak fogtam az ajtó szélét, míg végül
lerúgott a gépből. Borzasztó érzés. Siklórepülővel szédelegni odafönt semmi. Az ember legalább annyit érez, hogy egy nyomorult deszka van a lába között. Az ugrás
borzasztó bizonytalanság.
Csak amikor az ernyő szétlobban az ember fölött, s megfékezi a zuhanásban,
akkor áll helyre a félsz. Három ugrásig vacogtam. Az ötödiknél már nyugodtan
kiléptem a gépből, mintha fürödni mentem volna. De eddig elketyegett megint pár
év fölöttem. Befejeződött a vitorlázó-tanfolyam, fölszabadult lakatossegéd voltam,
pilótaiskolára jelentkeztem.
Persze, oda káderlap meg életrajz kellett. Sebesen írtam haza, küldjék ezt, azt.
Jelentkeztem pilótának. Még annál is sebesebben válaszolt apám, hogy kár a benzinért, kizárták a pártból, a káderlap teljesen elhomályosodott. Hazaugrottam. Nem
lehet az, hogy olyan hites embert, mint apám, csak taccsra tegyenek. Bementem
Kecskemétre a PB-re, még az ifjúmunkás egyenruhámban, s követeltem, hogy mi
lett apámmal, öcsizgettek, vállon veregettek, s addig küldözgettek a házban, míg
végül egy oldalajtón kint voltam az utcán. Visszamentem, hogyha az öreg nem jó,
vegyenek fel engem. Apám tényleg nem tiszta. Volt neki háza, mozija, fatelepe,
miegymása, az ilyet ki kell vágni! De hát nekem csak a két puszta kezem van,
15

ahogy neki is csak az volt, amikor kezdte. Nem nagyon bántóan, de azért körülkacarásztak az elvtársak.
— Mért nem a munkahelyen jelentkezett?
— Eszembe se jutott.
Visszamehettem volna Pestre. De azt ne is lássam, ha pilóta nem lehetek. Még
gyerek voltam, felnőtteknél nagyobb erővel. Anyám sírdogált, hogy l a k j a k m á r
otthon. Ezért Kecskeméten dolgozgattam kisebb vasasüzemben. Nem sokáig. Egy
tátongó seb voltam tetőtől talpig, hogy kivették alólam a repülőgépet. Úgy éreztem,
szépen becsaptak. Nekem arra nem kellett gondolni, hogy bizonytalan a jövőm, ki
lehetett biztos, ha nem én. Elég jól dolgoztam, még jól is kerestem, egy nagyon
rozoga esztergapadon, amely úgy zörgött,. mint egy szemeteskocsi, de a művezető
nem nagyon szeretett. Örökösen talált rajtam igazítanivalót. Mizserált a nyakamon,
én meg kikértem magamnak. Hagyjon békén. Nap mint nap piszkált. Állítólag
valami rokonának kellett volna az a hely a műhelyben. Akkor még n e m volt
könnyű bejutni. Én csepeli munkás voltam. Addig mondta, szájon durrantottam,
összeesett, mint a colstok. A gyár vezetése úgy belém rúgott, hogy Szegeden kötöttem ki. Szegedet szerettem. Nekünk, átokháziaknak, az volt a haza. Ha mi befelé
mentünk a tanyáról, akkor hazamentünk Szegedre. Állás rögtön akadt, a csepeli
munkakönyv tetszett. Annak még volt varázsa. Azonnal dolgoztam, s azonnal b e tettek az egyetemi fociba. Ez nagyot vigasztalt rajtam. A laszti. Meg a lányok.
Akkor már érdeklődtem utánuk.
1955-ben a leggólképesebb pasi voltam a SZEAC ifjúsági válogatottban. Pedig
nem volt specialitásom a laszti, annyit tudtam, amit vadóc módra a tanyán összeszedtem. Pesten láttam focit, meg a moziban. Amúgy az a f a j t a ürge voltam, hogy
az ember vagy csináljon valamit, ha tudja, vagy üljön le, s malmozzon a hasán.
Az üzemben is. Rátettek egy száztonnás présre. Húztam a héblit. Dörömböltem vele,
hogy kidűlt a műhely oldala. Rozoga is volt. De csak úgy söpörtem kifelé a bliccfogókat. Annak az alkatrészeit préseltem. Ketten voltunk a présen, egy fél szemű
gyerekkel. Jó srác volt. Vigasztalta magát: szegény ember házán elég egy ablak is.
Látott ő azzal sokszor többet, mint én kettővel. Dolgoztak az üzemben lányok. Nagy
cég volt. Azt mondja fél szemű Jóska: Nem látod, hogy néz az a lány rád, mint az
oltáriszentségre! Csiszolólány volt, az arca a fémpor ellen szeme aljáig eltakarva,
akár a muzulmán asszonyoké. Akkor még nem volt porelszívó berendezés az üzemben, mint most. De látszott, hogy sütős szeme volt a lánynak, ahogy a strimfliszár
fölött rámnézett.
Nők után soha nem hajtottam, mint más, velem koros strici. Táncolni se t u d tam, csak a sport meg a veszélyes ügyek érdekeltek. Szégyenlős is voltam, tanyai
csöpörödésű. A lány meg képezett. Kedveskedett. Egy-egy falat szalonnás kenyeret,
mézes puszedlit lökött. Később a számba tette. Simogatott. Tetszett. A tanyai tahó
nem volt kedvességekhez szokva. S a lány az üzemben a legszebb volt.
Hónapok teltek, csak csipegettem a falatjaiból. Mivel mások is jártak, n e m
siettem utána. Egy válogatott bokszoló volt az állandó partnere. Jóvágású srác.
Vasas. Vele se akartam ujjat húzni. A lány nagy hírű táncos, mulatós volt. A k u l túrgárdázás éppen virágzott. Színpadi szereplőnek is bevették. Nem valami nagy
játékos volt, de mutatós a deszkákon. Sokan sziszegtek utána. Én olyan hétköznaplós lehettem mellette az első évben. Velem sétálgatott, mással mulatott.
Egyszer megvakítottak, hogy a művezetőm, akinek autója is van, esténként
sötét dűlőutakra hordja a lányt. Másnap, amíg öltözők a ruhatárban, bejön a gazda,
engem elfogott a buzgalom. Egy balhorgost méregből rögtön odairányítottam neki,
de elkapta a fejét. A bádogszekrénynek behorpadt az a j t a j a . De a második löket
betalált. Valóban bűnös lehetett, mert az üzem góréjai nem tudtak meg a dologról
semmit, ö is hallgatott, én is. De minél jobban pletykáztak a lányról, annál inkább
evett utána a fene. Szomorú voltam, hogy vasárnaponként a bokszolóval hajt, egyszer emiatt úgy berúgtam, mint a szamár, pedig a sportolók nem szoktak inni. Marokkal tapogattam hazafelé az utat.
16

ö meg egyre több fiúval mászkált. Lestem rájuk. De ha én mentem vele,
azok lestek rám, s megszólítottak: Ma te vagy az ügyeletes nála?
Anyám, nagyanyám szimatoltak a lány után, nem tetszett nekik. Cafka! Kapsz
annál különbet! Mindenki strózsákja! Csak olaj volt a tűzre. Az nekem egy szent!
Szerettem, s úgy vettem észre, én is egyre jobb lettem neki. Aztán siettem mindenkit elzavarni mellőle. Aki ránézett, azt elpüföltem, ha tehettem. Hülye, őrült
időszakom volt. Ötvenöt nyara. Anyámék egy este azzal állítottak be, hogy kitudták, állapotos a lány, csak én, az őrült nem veszem észre. Na, akkor kifakadtam
magamból, hogy nem szégyellik magukat, nyulak voltak egész életükben, csak
lapulták. A saját ügyeiket nem tudták intézni. Amiért egész életükben kapartak,
körmüket szaggatták, attól félelmükben elmenekültek. Nem fogadom el a tanácsukat, mert maguk dolgát sem tudták irányítani. Juszt is elveszem a lányt.
Üdülőjegyet szereztek anyámék, hogy eltereljék a figyelmem. De én nem mentem el a lánytól. Azt vállaltam, hogy pár napra kimegyek Mérgesre, rokonozni.
Biciklivel. De még azon a napon délután visszafordultam, annyira reszelt az ördög
a lány után. Hatszor is megálltam a biciklivel, verset írni.
Egy szeptemberi reggelen bemegyek az üzembe, már a bélyegzőóránál látom,
pislognak rám a többiek, röhögnek. De nyíltan, csak azt nem mondták, miért. Nézem a pofám tükörben, nézem a ruhám, talpam, nem léptem-e valami aranyhalomba. De nem. Az öltözőben is fennhangon vihognak, de gondolom, jókedvük van.
Akarom indítani' a száztonnást a fél szemű komámmal. Azt mondja: Várjál már,
játszod az eszedet?
— Játssza a fene, nincs játszhatnékom.
— Nem tudod, hogy a lány lebabázott az éjszaka?
Csak pislogtam, mint az egér a korpában. Megkapaszkodtam a száztonnás
indítókarjában.
— Lebabázott ám a szülő édesanyád, Jóska komám.
— Páljon ki a szám, ha ezzel akarok neked kedveskedni.
— Az éjszaka még nyergeltem a parkban!
— Nem vetted é s z r e . . . hogy röhögnek rajtad?
Na, bevágtam a prés héblijét tökig. Mert háromnegyed gőzön járattuk, hogy
ne dűtse szét azt a rozoga műhelyt. De én löktem neki a kakaót, hogy verte az
ütközőt. Szaladt le az igazgató az épület túlsó szárnyának emeletéről. Hullanak a
cserepek a tetőről!
Falból jött az álüzemi bizottság, hogy szülési segélyt meg pelenkát, kelengyét
adjon. Alig elmentek, ott volt az álnőbizottság. Aztán a DISZ. Égett a pofám meg
a kapcám. Délig se bírtam ki a gép mellett, kibujdostam a telep végére, az ócskavasak mögé. Haza se mehetek, a lányhoz se kívánkoztam.
Harmadnapra jött az anyja. Jámboran tette, hogy örül.
— Pont olyan, mint te vagy, fiam — s meg akart csókolni.
— Elmenjen innen vén izé — mondtam neki magyarul, hogy micsoda. Mit nevelt a lányából! Hisz nem az enyém a gyerek. Még hat hónapja sincs, hogy maga
mellé eresztett. Én se a falvédőről jöttem.
Negyednapra megjelent az apja. Kezdi a hegyibeszédet, hogy ő is szakasztott
így járt. De nem bánta meg. Szép kis gyereketek van.
A bokszolóra gyanakodtam. Mondom neki: te voltál. Azt mondja, hogy lehetnék, majdnem egy éve te hajtasz vele!
Anyámék persze csinálták a propagandát, hogy látod, te hülye, megmondtuk,
hogy cafka.
Mikor a klinikáról hazakerült, elmentem hozzájuk. Első szava az volt, megmondta: nem tőlem van. Ezzel még jobban magához kapcsolt. Tetszett, hogy őszinte.
S milyen szép lett a szülés után! Hujuj.
Mások is mentek volna utána. Októberben mondom otthon, elveszem a lányt.
— Kitagadunk a családból!
— Nem hagyhatom szégyenben a lányt!
2 Tiszatáj

17

— És a mi szégyenünk?
— Elveszem, s befogom a világ pofáját, amúgy is utána vagyok esve.
Otthon sírtak, könyörögtek, öreganyám összetett kézzel rimánkodott. Az esküvő
napján apám beszélt velem.
— Könnyebb a rövidebb útról visszatérni! A lány tárgyaláson is azt vallja,
hogy nem a tiéd a 'gyerek. Mi bajod lehet?
Jó, jó, megígérem, elmegyek a családhoz, megmondom, hogy nem állok oltár
elé. De amikor odaértem, már várt a násznép, kicsi lelkes csapat. Kezdtem m a gyarázni, hogy nem. Azok is egebeli sivíkolásba kezdtek, összetett kéz, visítás.
Közben szomorúságomban felöntögettem a garatra, s attól egész egyszerű lett minden. Már magam mondtam, hogy menjünk. Miért rontsam el ennyi jó embernek a
hangulatát, legföljebb majd elválunk. Mentünk is az anyakönyvi hivatalba, nyúlok
a zsebbe, nincs ott a személyi igazolványom. Amikor nagyanyám utoljára megölelt,
akkor vehette ki a zsebemből. A násznép ott ült világ hahotájára az anyakönyvi
hivatal előszobájában, s várt a vőlegényre. Hazamentem indulatosan, hogy még
egyszer agyoncsapom a családot. Nagyanyám átkozódott, de én sejtettem, hol lehet
az igazolvány. Volt a családnak egy kazettája, pénzt, értéket, titkokat odarakták.
Jól sejtettem. Még eszembe jutott, hogy lám a sors még biztosított volna nekem
egy visszautat. Ha akkor a víztoronyhoz kapok, talán másképp alakul az életem.
A család úgy búcsúzott: ezután nem ismerünk!
Az anyósék konyhájában laktunk, ők egy kiskorú fiúval a szobában. A mi
kölkünk ott bömbölt a lábunknál a nászéjszakánkon. Az üzem örömszabadságot
adott, három napot. A negyedik napon kézen fogva mentünk dolgozni. Az asszony
is lakatos volt. A traktoristavilágban, velem egyidőben szerezte meg a MÁVAG-ban
a szakmát. Az anyós fizetéskor királyi kajákkal szolgált, de néhány nappal utána,
egy kanálfej sóért is a szomszédba szaladt.
A savaszana, vagy hullapóz a teljes ernyedtség művészete. Biztosítja, hogy az
agy is szabadságra menjen. De az agy álmunkban is dolgozik, akkor is emlékszik,
mind arra, ami ébrenlétünkben történik velünk.
Csak akkor kaptam már fel a fejemet mindenféle egyéni bajaimból, amikor
az utcákon javában ment a tüntetés. Nem magyarázni akarom tetteimet, de úgy
emlékszem, kijáratnak tűnt, ami odakint történt. Az első napokban nem t u d t a m ki,
kivel van, s kivel vagyok én. A rádiók is keverték az agyunkat. Amerika etette a
népet. Ejtőernyősökkel, atompisztolyokkal, zöldsapkásokkal kínálgatott bennünket.
Mindenhová vittem a lobogót, ahová ment a tüntető tömeg, és vagy ezerszer énekeltem a Himnuszt meg a Szózatot. A Takaréktár utcán is ott álltam pontosan
szemben a katonákkal az első vonalban. Az veszélyes is volt, s legalább láttam,
hogy mit csinálunk. Föl volt már transzformálva mindenki. Az utca úgy teli emberrel, hogy tű nem bírt volna a földre esni. Szólítgatták a népet rezesarcú katonatisztek, hogy oszoljon a maga jószántából. De az nem is bírt, s nem is akart oszolni.
S akkor jött a csőre tölts vezényszó. A katonák fiatalok voltak, szépek. Áz asszonyok agitálták őket, ahogy a világ minden forradalmában főzik az asszonyok, az
anyák, a lányok a csőre töltött puskájú katonákat.
— Hát anyátokra készültök lőni? H á t a testvéreitekre lőttök? A feleségeitekre?
És sírtak. Az asszonyok is meg a katonák is. Mindenféle meghatottság fogta a torkukat. És énekeltük a Himnuszt. És sortűz. És két perc múlva kétszáz pár félcipő
meg esernyők, meg lobogók, táblák, botok, aktatáskák, egy pár mankó, meg egy
halott maradt az utcán, és körülötte kupacban hajlongó bátrak.
Ki kérdezte, hogy fontos volt-e ez? A sortűz.
Azokban a napokban mindenféle jelszavak fölröppentek. Már voltak a tömegekben előkiabálók, ahogy halottkísérők között elősiratók, előimádkozók lépnek. Mentünk a szalámigyárhoz, csillagot leszedni. Minden zűrzavarnak van valami heppje.
Azokban az időkben a tömegnek nagyon fontos volt a csillagászat. Egy civil kucsmás kiabálja ám a gyár előtt: 1 forintos kenyeret, Rákosinak kötelet! Rákezdte a
tömeg is. Nézem a pasit, ráismerek, odamegyek, lelkes Matyi voltam én is, szájon
18

kenem, hogy azonnal összeesik. Mindjárt rám rohantak a tömegek, hogy tán Rákosiért ütöttem meg a csizmást.
Mondom, ez a koma még most is spicliskedik, hisz ez tavaly engem elkapott
a lánnyal a Tisza-parton, hogy bevisz. Aztán abbaegyeztek, hogy nem visz be, ha
lefekszik vele a lány.
— Ne bosszuljatok, testvérek! — jajgatott valami egyetemi tanár kinézetű, vékony arcú férfi. Nem lesz belőlünk semmi, ha egyéni fájdalmainkat korrigáljuk!
Ököllel!
Igaza volt. Kár volt. Csak hát kezemre esett a pasi.
Volt egy rúzsai komám, kocsmájuk, földjük volt, s 1953 előtt internáló táborban szenvedtek. Ott megedződött, és teljes dühvel állig felfegyverezve keresett engem ezekben a napokban. Valamiért nagyon rangos lehetett, autót tettek alá, s fegyveres fiatalok kísérték. Jött a lakásomra éjszaka, hívott, hogy a hidat küldjük a
levegőbe, s egy-két hasonló ténykedéssel írjuk be magunkat a történelembe, aztán
usgyi. Az amik majd jobban rajonganak értünk, ha kimegyünk.
Hanem a nagy zűrzavarban anyámék engedték, hogy a feleségem is hozzájuk
költözzön, kezdtek bennünket szeretni, s a mosókonyhában laktunk. De hogy bejött
ez a rúzsai komám, anyámék szörnyen megijedtek, hogy alig kimásztam az egyik
maccsból, most majd belemászok a másikba. De hát valamire való vadász, nyulak
tanácsa szerint nem élhet! Nagyon kedvem lett volna menni. Hanem a feleségem
se engedett. Beszorított a falhoz, s nyüszített, mint kutya, ha ütik. De ezt a komám
nem várta meg. Annál harciasabb hangulatban volt, hogy érzékeny családi jeleneteket várjon végig. Különben is, morgó motorral várták az utcán a hitesei. Körül
volt tűzgélve kézigránáttal, és három géppisztoly is a hátán, rettentő ambiciózus
volt, hogy megadjon mindent, a dühének megfelelően. Elmentében azért néhány
gránátot, s egy automatát otthagyott, ő meg sietett. De ahogy becsukta maga után
az ajtót, anyám összeszedte a játékszereket, s kidobálta a temetőárokba. A házunk
vége a Rókusi temetőre szolgált.
Decemberben már dolgozgattunk, de nagyon sztrájkszagú, szomorú volt a helyzet. Ijesztgetések, remegések fogtak körül. Akit a tüntetésen szájon vágtam, fakabátosan keresett apáméknál. Gondoltam, ez a koma még engem begyűjt, és visszaadja
száztetejével. Most módja lesz hozzá. Amúgy se vagyok valami makulátlan szent
szűz. Ott voltam, igen, a csillagoknál. És mindenütt ott bohóckodtam, mert nagyon
hiányzott egy kis vakaródzás.
Én most más nevében nem beszélek. Akik őszintén vették, véresen, komolyan
vették, csinálták, hitték, azok nevében én fölületes könnyelműséggel nem szólok,
illetve amit én mondok, a komolyakra nem vonatkozik. Se magamat föltránszformálni nem akarom, se azokat kicsinyíteni. Maradjunk ebben!
De a fakabát csak érdeklődött utánam. Az üzembe is eljött, talán nem éppen
azért, hogy gyönyörködjön bennem, hanem bizonyságot szerezni, hogy én vagyok-e.
Állítólag nem volt meggyőződve valódiságomban. Az amerikai rokonok is firkálgatták a leveleket egymás után, hogy addig menjünk hozzájuk, legalább mi, fiatalok,
amíg lehet. A műhely is olyan üresnek tűnt. Az én korosztályom teljesen kiment
belőle. Csak öregek maradtak, s ferde szemmel néztek, morogtak ránk, hogy a nemzetnek ez a tragédiája is miattunk van. Mi lihegtünk, lelkesedtünk, zöldfülű fiatalok, s most ott ülünk a sír szélén. A munka se vett be. Semmi sem sikerült. A régi
vállalatvezető disszidált, az ú j kolbászgyanúsan nézett, kerülgetett. Kérdezősködött,
faggatott. Én az első beszélgetésnél megmondtam: tüntettem, sztrájkoltam.
Tudtam, hogy disszidálnom kell. Annyi bajom van, a magam erejéből ebből
ki nem vakaródzom. Az asszony megint gyereket várt, anyámék szidtak bennünket,
fáztunk a mosókonyhában, hát mi vár itt ránk? Disszidálnom kell.
A határt a tenyeremnél is jobban ismertem. Hát Rúzsa meg Mórahalom az én
fiatalságom játszóterülete volt. Persze tudtam, hogy rettenetesen meg van erősítve,
de hát megpróbálom.
Anyám megérezte, hogy mire készülök. Nem szidott bennünket, sőt, agitált,
hogy el ne induljunk. Könyörgött. Otthonról is szöknünk kellett, de észrevette, pedig
2*

19

éjszaka, mikor már mindenki aludt, akkor indultunk. Az Anna-kútnál utolért. Fönnhangon sírt. De hiába. Attól csak ideges lettem. Mondtam neki, már annyi b a j t
csináltam maguknak, szégyent hoztam a fejükre, így egyszerre mindennek vége lesz,
s én is megjavulhatok. Elküldtem, ne csináljon jelenetet, s tulajdonképpen kijárási
tilalom van. De nálunk volt a gyerek, azzal igazoltuk volna magunkat, hogy beteg,
visszük a klinikára. De anyám csak jött utánunk, s itt a városháza előtt aztán r á m jött az idegesség, s akár egy keretlegény, elkezdtem lökdelni, míg a földre rogyott,
s talán bele is rúgtam. Szidtam. Nem bírt fölállni. Nem jött utánunk.
Egy nagynéném valóban Alsóközponton lakott. A hajnali vonaton, a karhatalom
igazoltatott bennünket. Kunhalmon szedték le a sok süket pestit a kisvonatról.
Gyönge szövegük volt. Hogy disznótorba mennek, meg lakodalomba. J a n u á r b a n .
Az én szövegem elhitték a határőrök, mert ismerték Alsótanyán a nagynénémet
meg a férjét. De figyelmeztettek, hogy ne találkozzunk az éjjel a határon. Akkor
már örültem. Boldogan mondtam nekik, ha mégis találkoznánk valaha az életben,
egy zenélő tajtékpipával ajándékozom meg őket.
Éjjel ropogó hóban, rettenetes ködben, a határőrök után kétszáz méterrel gyönyörűen átsétáltunk a határon, de úgy, hogy átváló katonával sem találkoztunk
Horgosig. A vasúti töltés mellett mentem, mert olyan köd volt, az orromig nem
láttam. Az állomáson egy .árva cigánnyal találkoztam. Örültem neki, rákiáltottam,
ez szerencse! A cigány megijedt. Ügy megijedt, hogy azonnal meginvitált a putriba.
Nem volt messze. Mindenki fönt volt náluk, lehettek. vagy harmincan egy szobában,
s rögtön kínáltak kocsonyával. Gyanús kocsonya volt, de nem akartam a szerencsémet sértegetni, ezért ettem belőle. Na, cigány, mondom, hói kell itt jelentkezni?
Mert éjiszaka volt még, amúgyse ismertem a járást Horgoson. A cigány készségesen
elkísért abba az utcába, ahol a rendőrség működött, de még csak a közelébe se jött,
messziről mutatta, biztosan sáros volt ő is előttük.
Innét pár hét után Kanizsára kerültünk, a kanizsai táborból egy-két hónap
múlva Belgrád alá, egy Indzsia nevű öreg, Ferenc József idejéből való huszárlaktanyába. Itt már ágyba fekhettünk. Rengeteg időnk volt, hetekig unatkoztunk, gondolkozhatott, láthatott az ember eleget.
Megint csak a magam szubjektív ítéletét mondom. Más nevében nem beszélek,
mert más másképp láthatta. A tábornak 85-90 százaléka magánügyek miatt verődött
össze, a férfiak a szomszédasszonyukkal, régi szeretőkkel, fiatalabb ángyikákkal
szöktek, a nők pedig sógor bácsikkal, s régi férfi szeretőkkel. Körülbelül 10 százaléka lehetett igazán valamiért a rendszerre haragvó ember, akit üldöztek, internáltak, orrba ütöttek, meghurcoltak. Ezek között elég sok volt a súlyos sebesült.
Indzsián százan is laktunk egy szobában, öregek, fiatalok, nősök, nőtlenek. Rettenetes élet volt. Valaki éjszakai álmában mindig fölsírt. Egyik abbahagyta, kezdte
a másik. Fennszóval jajgattak, otthon maradt családjuk, vagyonuk, házuk, kanaluk
után. Az éjszaka rossz tanácsadó. Olyankor akasztották föl magukat azok, akik
reménytelennek látták további sorsukat. Fölosontak a laktanyapadlásra, senki se
zavarta őket. Nyugodtan fölköthették magukat. Egy siralomház volt az egész laktanya. Nappal nagyokat civakodtunk, kártyáztunk, fociztunk, az emberek mesélő
kupacai kialakultak, voltak hivatásos hazudozók, őrületesen nagyokat gurítottak. De
az szórakozás számba ment.
Egyszer ide érkezett egy magyar bizottság, hogy hazaszólítson bennünket. Egy
nyílt arcú bolsi beszélt, hogy az ú j kormány hazavárja a kiszédelgett magyarokat.
Először úgy szólt a tömeghez, hogy: elvtársak. Rettenetesen fölhorkantak a népek.
Még az anyját is fölemlegették. A koma megvárta, míg elcsöndesül a tömeg, aztán
nagyon rugalmasan disztingválva, újra szólt: — Hölgyeim és uraim! A Duna-medence az Önök hazája, nyugodtan jöjjenek haza. Amnesztia van. A megtévedt embereket nem bántjuk. Akik súlyos bűnöket követtek el, s hazajönnek, azokat bíróság elé állítjuk. Köztársaság téri szereplésért életfogyt., vagy halál! Korvin köz
tíz év stb.
így fölsorolta a koma a tabellát. Erre a fogadásra készüljenek.
20

Voltak olyan hangok: üssük agyon! Mások: hallgassuk meg! Vagy pedig: hiszünk neki, de félünk hazamenni!
Végül kiskorú gyerekek jelentkeztek, akik az első héten már majd meghaltak
az anyjuk és a testvéreik után.
Néhány hónap múlva elszállítottak bennünket Gerovóba. Ez a második világháborúban haláltábori funkcióban szolgált. Egyébként nagyon szép tájak magaslatára épült, ide már sűrűn jöttek a nyugati bizottságok munkásokat verbuválni. Először az ausztrálok érkeztek. Csak a jó fogú, egészséges szakmunkás férfiakat kerítették ki maguknak. Akinek vakbélműtétje volt, már nem is kellett. A nőket vitték
válogatás nélkül. Sántát, bénát, süketet vagy akár a kurvákat is.
Nagy elkeseredés lepte meg a tábort. Mit válogatnak? Űgy turkálnak bennünk,
mint a közönséges árucikk között. Válogatnak. .Mi szabadságharcos magyarok vagyunk! S pár nap múlva úgy bedühítettük magunkat, nekiugrottunk a bizottságnak,
és elvertük őket. Egy-két hónapig aztán, hogy rossz hírbe keveredtünk, riem jött
mihozzánk munkást kereső bizottság. Be voltak ugyan jelentve a brazilok, mexikóiak, argentinok, de végül csak a brazilok jelentkeztek. Magas vérnyomású vagy
szívbajos ember nem kellett nekik. S a párttagok. Egy ismert szegedi gyárigazgató
letagadta, hogy köze van a párthoz. A szakmai vizsgán megfelelt, jó lakatos volt:
Be is állították a kivándorlók listájába. Másnap már valamelyik európai központjukból megtudták a párttasági könyvének számát is, közölték, hogy nem kell nekik.
Svájc és Svédország csak betegek után érdeklődött. Nagypofájú hazugokat, akik
azzal döngették a mellüket, hogy tíz vagy húsz tankot lőttek ki, a listára se vették
föl. Hőzöngőket nem gyűjtöttek. A brazilok szakvizsgáztattak bennünket a bevallott szakmákról. Vasasok után kapkodtak. Eszterga, hegesztés, mérés, műszakirajzolvasás volt a lecke. A tábor ment volna már, a cukrász is lakatosnak vallotta
magát, az alapfogalmakat tőlünk tanulta meg, csak hogy kijuthasson innen. így
aztán, hogy beváltunk, a brazilok felvételijén, lehettünk valami ötszázan, elkerültünk Rijekára. Itt nagy üzletelésbe csaptunk, főleg a jugoszláv dohányt szereztük
meg, hogy Olaszországban üzletelni tudjunk véle. Átvittem 50 doboz cigarettát,
megnézhettem érte Firenzét, Rómát, s néhány észak-olasz várost. Nápoly környékén
családonként elkülönítve, papírházakban laktunk, ott vártuk a hajót vagy másfél
hónapig. Lelketlen üzletelésekbe kezdtünk, de az olaszokat nem tudtuk becsapni.
Nagy nehezen aztán eljött értünk a hajó. A tengerről sokat olvastam. Úgy látszik, pontosan leírták, akik foglalkoztak vele, mert semmivel sem mutatta magát
különbnek, mint amilyennek olvasmányaim alapján ismertem. Egyetlen említésre
méltó dolog történt. Egy jenkinek kifújta a szél a kezéből a százdollárosát, bele a
vízbe. Nagyon éhesen néztem utána. Azt mondta, ha kiszedem, az enyém. Persze
milyen a bolond magyar. Amúgy is szerettem a veszélyt. Beleugrottam. A hajón
riadót rendeltek el, ember a vízben! Megfenyítettek, de a nők megszerettek, s buktak rám. Bátor ungeréz voltam nekik.
Rio de Janeiro előtt volt a többi között egy kis sziget. Virágok szigeté volt a
neve. Akkora lehetett, mint a múzeum előtti tér. Pár ház, orvosi rendelő, üzlet, s
egy apácakolostor rajta. Kőből való barakképületek, az örök Amerikába kivándorlók karanténja. Kutya rossz szárított halakat adtak enni. A pokoli gőzös melegtől
fulákoltunk. Jöttek a munkaközvetítők, nagyobbakat hazudtak, mint a magyarok.
1948-as árakat mondtak be nekünk, hozzá 55-ös munkabéreket. De amikor bementünk a városba, leesett az állunk a bámulattól. Tízszer rosszabb Volt a helyzet a
vártnál, rettenetes infláció dúlt Brazíliában. Egyenruhás cserkészfiúk kísérgettek
bennünket a városban, munkahelyről munkahelyre, s az Encsévécsé névre hallgató
katolikus szervezet adott némi pénzbeli segélyt. Hatezer kruizeirót családonként. Nagyon rossz pénz volt az.
Ahogy megérkeztünk, az első hónapban megszületett a- kisfiunk. A
segélyszervezet vitte el egy prolinegyed kórházába, Niterojnak hívták a
s két napon belül kiadták az asszonyt is és az egészséges gyereket is.
dajkálják a szülő nőket. Igaz, a sebek is hamarább gyógyulnak. A fiú

katolikus
negyedet,
Ott nem
nagy fel21

tünést keltett a kórházban, hiszen ott mulattok, meszticek és négerek szültek leginkább, ritka volt a fehér gyerek. Majd szétszedték, kézről kézre adták a srácot.
Én az első hónapban munkát találtam Rio legelőkelőbb területén, a K a p a k a bána területén, egy aranyműves magyar milliomos jóvoltából. Az illetőnek az volt
a bogara, hogy maszek focicsapatot tartott. Minket, vadbarom focistákat odaverbuvált a bandájába. Ennek révén jutottam hozzá az első munkához.
De a szigeten élők nagy része munka nélkül lézengett, mert éhbérért nem akart
dolgozni. Akadtak köztünk mozgalmi emberek, akik megszervezték a Virágok szigetén élő magyarokat, hogy ne adják el magukat. Ezért aztán csak követelőztek, de
munkára nem mentek. Az volt a szöveg: nem azért adtuk föl a hazánkat, a m ú l t u n kat, hogy itt rabszolgák legyünk! Ebben a mozgalomban Rio baloldali p á r t j a i mellénk álltak. Valami kis pénzbeli segítséget is adtak. Hanem az ottáni kormány spicliztette a sziget lakóit. Az újságok kezdtek firkálni róla, hogy micsoda kommunista
bandát küldtek ki Brazília partjaira. Az elégedetlenek írtak az ENSZ titkárának, az
angol királynőnek és sok jóléti egyesületnek. Ideges is volt a társaság, a klíma
kínzott bennünket. Nagy volt az éhség. A szigeten egy néger parancsnok és öt
rendőr szolgált. Azok az örökké kiabáló magyarok közül kiemeltek néhányat. Erre
összeröffentünk, megvertük az öt rendőrt meg a parancsnokot, hogy csak úgy
repült a tollúk. Azonnal jöt a speciális rendőrség rocsókon, körülfogta a szigetet,
meg se bírtunk mozdulni. Fölvertünk mindenkit, a tábor lakói közül, bezárkóztunk
a házakba, készen arra, hogy megvívunk ezzel a golyószórós rendőrséggel. Nagyon
dühösek voltak már ránk, rossz hírünk volt. Mi is féltünk ettől a speciális rendőrségtől, hiszen még a gengszterek is messzire elkerülték őket. Ezek rögtön ütöttek,
lőttek. Voltak közöttük háborút járt német katonák és mindenfélé nációbeli hadak.
Akadt aknavetőjük, lángszórójuk, könnybombájuk. Nagyon dühösek voltak, amiért
az öt rendőrt megvertük. Szedték össze a hírhedettebb magyar családokat, autóra
pakolták őket, azzal, hogy kiviszik őket a dzsungelbe, sok ezer kilométerre levő
kávéültetvényekre. Volt is akkora jajveszékelés, ordítozás, hogy azt nem lehetett
csak úgy kiállni. Erőszakkal szaggatták szét a tábort, s cipelték őket összekötözve.
A családok kapaszkodtak, a rendőrök megvadultak, s gumibotozták őket. Néztük
megmerevedve. Hogy ilyet is lehet csinálni? Az asszonyok, akiket ráncigáltak, rettentően ordítottak: — Mit bámultok? Magyarok vagytok? Hagyjátok, hogy ezek a
fasiszták cibáljanak bennünket? Ettől mi is megbolondultunk. Szétszedett vaságyakkal, söprűnyelekkel megrohantuk a katonákat, ütöttük őket, az autókból kiengedtük a magyarokat. Újabb rendőri segítség érkezett, minden méteren álltak
vagy négyen. Fölállították a golyószórókat, figyelmeztető sorozatokat engedtek a
levegőbe. Egy öregebb magyar megállította a csatát.
— Hagyjuk abba, gyerekek! Itt haljunk meg rossz négerek golyóitól, amikor
otthon annyi mindent kibírtunk!
Nem is volt értelme. Először csodálkoztak a többiek, hogy engem meg a családomat nem ráncigálják. De hogy jártam dolgozni, a Bokor-cég közölte velem,
míg jól rúgom a labdát, addig nem enged elmenni Rióból. Kellettem a focihoz.
Amúgy magyarázták, hogy jó lesz, ha összébbhúzzuk magunkat. Nem otthon vagyunk. Mit képzelünk? Brazília nem akar szocializmust. Bokor dühös volt, elém
vágott egy csomó újságot, benne voltak a mi gyönyörű képeink, amint közelharcban verekszünk a rendőrséggel. Rettenetes rossz hírünk volt a városban. Több
szimpátiával írtak egy-egy rablógyilkos bandáról, mint a Virágok szigeten élő magyarokról. Hónapokig nagy téma voltunk a jobboldali lapnak. A baloldali lapok
a pártunkra álltak.
Az én munkahelyem címe ez volt: Metallurdzsika-Bokor. Nagyon modern gyár
volt, a gazda a háború alatt tollasodott meg, ő csinálta a tapadó aknák valamelyik
fontos részét. Petropolisz körül öt falu volt az övé, nagyobb városokban tíz-húsz
bérháza, s még másik három gyára. Szigorú rendet tartott. Cigarettázni, fütyörészni, beszélni vagy elkésni szigorúan . tilos volt. Illetve csak egyszer lehetett.
Utána repült az ember. Az olyan se maradt meg nála, akinek izzadt a keze, hogy
22

a szerszámok rozsdát ne fogjanak utána. Ebben az időben már teljesen békebeli
tárgyakat gyártottunk: gáztűzhelyeket, hozzávaló palackokat, villany vasalót, ventillátort, turmixot s ehhez hasonló gépeket. Havonta 7 ezer kruizeirót kerestem, 6
ezret fizettem a lakásért. Igaz, előkelő helyen volt. Nem álltam túl jól anyagilag,
de a meggazdagodás módozatairól rengeteg példázat volt forgalomban. Lehetőleg
ismerősökre mutogattak, mint testközeli példákra. Amikor Rióba értünk, egy katolikus bizottság nevében szép magyar bajszos katonatiszt fogadott bennünket, valamilyen vitéz X. Y., aki szintén pucéron érkezett ide, a gróf Eszterházy famíliából
való feleségével. Ő disznóhizlaldában vállalt állást, a felesége valami étkezdében
mosogatott. És most milliomosok. A vitéz kitanulta a sertéshizlalást, az étkezdéből került ki a moslék. Olyan rossz, lyukas hűtőjű autójuk volt, amikor az első
szállítmányt vitték, hogy egy sógoruk ült a motorházon, s locsolóból állandóan
öntötte bele a vizet. így tudtak üzletelni. S most milliomosok.
No, akkor ne szégyelljük mi se, hogy miket csinálunk. Csak a munka vezet
bennünket a gondtalan élethez. A lakbért nem bírtam fizetni. De a gazda nagyon
ragaszkodott hozzám a foci miatt, és beajánlott egy gazdag magyar festőhöz, hogy
házgondnok legyek. Ott mindenfélét csináltunk, kertet gondoztunk, mostunk, főztünk, vasaltunk. De hogy az asszony megszült, megint nagyon megszépült, az öreg
festő megkívánta. Nekem meg ez nem tetszett. Három hónapon belül fölképeltem
a híres magyar festőt, és otthagytuk.
Munkahelyet könnyen találtam. A foci révén szép ajánlatokat adott mindig a
gazda, különben négy évtől hatvanig Brazíliában mindenki rúgja a lasztit, és
rajong érte. Hanem egyre reszelt az ördög az otthon után. Már lestük az újságot,
hogy milyen moziban melyik magyar film megy. Egy-két óra hosszára kicsit otthon éreztük magunkat. Ha humoros is volt a film, a brazilok dűltek a röhögéstől,
mi meg bőgtünk. Nekünk az volt Magyarország. A brazilok csak lestek ránk, hogy
milyen süketek vagyunk, sírunk, mikor nevetni kéne. A Körhintát például végigbőgtük.
A maszek focicsapatát először úgy megporolták az ellenfelek, hogy itt-ott
szedtük össze magunkat. Később fölocsúdtunk, s kaptuk a kalóriapénzt. Gondolom,
volt miből pénzeljen bennünket, hiszen olyan szórakozást is megengedett magának,
hogy például mikor selejtezték a hadsereg tankjait, megvett belőle tízet. Vett tíz
darab ágyút is. S valami távoli farmján elkezdett a tankokra lövöldözni. Szórakozásból. Passziózott.
Bunyó minden napra akadt. Nem bántam, hogy megtanultam itthon bokszolni.
Brazíliában szelíd kutya módjára nem is lehet megélni. Különösen ha pénze sincs
az embernek. Mert azok is hamar ütöttek. Foci közben is könnyen állon csapták az
embert, s h a visszaadott belőle az ember, vagy valami kis dulakodás keveredett a
pályán, a nézőtérről, akár géppisztollyal is közénk lövöldöztek. Volt rá példa.
Így aztán, hogy verekedtem a pályán, a gazda elzavart a csapatból. Egy külvárosi üzembe kerültem, mert azért munkahelyi címet adott.
Kicsi műhely, modern gépekkel ott mindenféle náció dolgozott, négerek, meszticek, svédek és németek. Odakerült két négergyerek, akkoriban szereltek le az
angolai frontról. Mivel én jókedevű szivar voltam, mások meg nemigen álltak
velük szóba, aranyoskodni kezdtek velem. Bekenték zsírral a szerszámok nyelét, én
viszonzásként tavottába tettem a fejüket. Ök visszaaranyoskodtak és a gépzsíros
bödönt úgy a fejemre csapták, hogy majd megfulladtam. Brazilok kaparták le rólam
a naftát. Nagyon föltranszformáltam magam, amikor ki bírtam nyitni a szemem,
nekiugrottam az egyik pasinak, s elvertem, mint paraszt a lovát. Rosszul tettem.
Mindig arra oktattak Brazíliában, hogy haragot ne tartsak senkivel. Ha valakire
' megharagszom, üssem agyon, de olyan magyaros, évekig tartó bosszulgatásoknak
nincsen helye. Itt kinyiffantják az embereket. Nem érnek rá piszkálódni. Persze, a
gazda kivágott a verekedésért. Ügy, hogy Rióban már nem is találtam munkát. Betyár rossz hírem keveredett. Kicsaltak Petropoliszba, gondnoknak egy milliomos villájába. Jó sorom lett, szép hely volt. A gyerekek fölhíztak, kigömbölyödtek, meg23

szépültek. Ez olyan hétvégi háza volt annak a gazdagnak. Fizetett. Mindig a betörőktől félt, engem is fenyegetett, hogy éjszakánként állig fegyverezett rablóbandák
fosztogatják a villákat. Hanem hogy egy vad magyar odakerült, még a gengszterek
is elkerülték a házát. Igaz, hogy egy kicsit én is féltem, éjszakánként sorozatfegyverből jól meglövöldöztem az eget. Ne csak én féljek. Hanem a jólét megártott.
Hiányzott Rio, a mozgás, az élet, a haverok. Egy focista barátommal összeakadtam
véletlenül, aki szakma nélkül mindenféle munkát elvállalt és megkókányolt. Egy
hét alatt többet keresett, mint én egy hónap alatt. Maga mellé vett csendestársnak.
Mivel nekem legalább volt szakmám. Kopakabánál egy francia hölgynek nagy divatáruüzletében ütöttük föl a tanyánkat. Magyar nomád sátrakat állított be az üzlet
közepébe, próbafülkéknek, ezeknek csináltuk a vázát és a világítását. Jól sikerült,
nagyon a pártjába fogadott bennünket. Azt hitték, mindenhez értünk, beajánlott
egy negyvenemeletes házba bennünket. Itt aztán vállaltunk mi tévészerelést, hűtőszekrény-javítást, redőny- és rolettafölrakást, hajtózárjavítást, ablakkinyitást, csapbőrözést és mindent a világon. Hogy jól beváltunk, ismerős pofák voltunk a házban,
az asszonyok ránk kaptak, még afféle bérszeretkezésre is vállalkoztak. Otthon az
asszonyok csodálkoztak, hogy milyen pokoli sokat dolgozunk, igaz, sok pénzt is
vittünk, de az ölelgetésben teljesen leálltunk otthon. Már vigasztaltak bennünket,
hogy ne vállaljunk olyan sokat, inkább kevesebb pénzt vigyünk haza. Itt meglettünk volna halálunkig, csak egyszer ballagok hazafelé a magasvasúton, látom, nagy
csoportosulás van, egy néger püföl egy fehér embert. A tömeg nézi, gyönyörködik
benne. A koma föláll, a néger újra leüti. Fölállt vagy háromszor, emez mindig állon
csapta, hogy elterült. A tömeg megtapsolta. Én nem tudtam nézni. Odamentem,
állon csaptam a négert. Ö terült el. Engem is megtapsoltak. Akkor kiugráltak a
fehérek, különben tömegverekedés lett volna, pártomat fogták, hálásak voltak, hogy
nem hagytam az európait. Mindjárt megkínáltak egy modern elektromos gyár m ű vezetői beosztásával. Az első munkám az volt, hogy magyar szakemberekkel népesítsem be a műhelyt. Csaltam is összefelé az ismerősöket, jobb embereket. Hanem
ahogy beállt a műhely termelése, éppen azok, akiket legszebb szóval hívtam, kifúrtak onnét. Nem sokat fájt érte a fejem, elég ismeretségem volt már, s jártasságom az elhelyezkedésben. Egy rádióüzembe kerültem szerszámlakatosnak. Szigorú
üzem volt, tiszta, mint a laboratórium, jól is fizettek. Egy öreg német ember volt a
művezető, ettől nagyon sokat tanultam. Csak a honvágy bizserélt állandóan a nyakamon. Éppen onnan mellőlem hazajött egy magyar ember, régi gyerekkori cimbora,
sokat sírtam utána. A másik szomszéd gépen meg egy brazil gyerek dolgozott, látta,
milyen szomorú vagyok, kérdezte, mi bajom. Mondtam, m a j d szétcsavar a honvágy.
A koma beköpte a vezetőségnek, azok kiderítették rólam, hogy mint ipari kém dolgozok náluk, s amit összeszedtem, vagy szedek, azt szépen hazaviszem. Ügy kivágtak, hogy a lábam se érte a földet. Rengeteg munkahely volt. Csak már itt is észrevettem én, ebben a rádiógyárban, hogy szokatlanul dagad a lábam, s fáradékony
vagyok. De még átváltottam egy lengyel céghez, hűtőberendezéseket gyártottunk.
Két hetet leverek nála, egy napon észreveszem, nem bírok fölkelni az ágyból. Előbb
azt hittem, hogy a szokatlan éghajlattól vagyok tele vízzel. Brazil orvos kezelgetett,
adta az injekciókat, de nem fogott rajtam. Néger szomszédasszonyok jártak át,
kuruzsoltak, mindenféle okosságot tudtak, de ebből a betegségből nem tudtak kihúzni. Míg feküdtem, megszületett a harmadik gyerek, összefutottak a néger szomszédasszonyok, azok révészelték világra a Jancsi gyereket. Mondhatom, nagy tapasztalattal és szeretettel csinálták. Mindent összehordtak. Pelenkától a hintőporig.
Engem is kuruzsoltak tovább. De nem ment le a lázam. Negyven fokos lázban döglöttem. Egy Jávor nevű öreg magyar orvoshoz küldtem el az asszonyt, hogy fölkelt,
az vizsgált meg. Csóválta a fejét. Késő. Nem tud segíteni. Hastífusz. Olyan lyukacsos volt már a belem, mint a tarhonyarosta. Nagyon jó gyógyszereket adott, pénzt
nem fogadott el. Mondtam neki, hogy nincs is. Ráment vagy hat hét, mire föl bírtam kelni. Legyöngültem, hogy csak sírtam állandóan. A kertben elbújtam a töklevél alá, hogy ne lássák a szomszédok, mennyire le vagyok gyalázatosodva. Negy24

vennyolc kiló voltam. A rokonok tudták a bajomat, levél útján küldözgettek egy
kis pénzt postán, de a brazil posta magánkézben volt, mindig megpocskolták a
küldeményeket.
Jelentkeztem a hatóságoknál, hogy hazamegyek. Az amerikaiak agitáltak, hogy
elvisznek jobb klímájú területre, hogy jobban fizetnek. Maradjak. Mondtam nekik,
nem bírja a szívem. Nem bírja a klímát, a szorongást, s az állandó vágyakozást.
Persze én hülye voltam mindig. Százezer számra voltak kint magyarok, azok bírták.
Vagy legalábbis tűrték. De én úgy éreztem, a szerencse is elpártolt tőlem.
Írtam Argentínába a magyar követségre. Pár hétig nyomoztak utánam, mit csináltam, mit nem csináltam, aztán elküldték a jegyeket az egész családnak Szegedig.
Sok zörej, fuldoklás visszamaradt a szívem körül. Ha egy orvos nem ajánlja
nékem a jógát, már nem mesélem el ezt az utazást, ezt a kirándulást.
Az életemért kucorgok kétszer naponta, a nyakszirtemre pakolva testem terheit, és fejem tetején hurcolom súlyomat, sirsza szana állásban. A szív ilyenkor
pihen. A f e j megtelik vérrel, hátra, befelé nézek az eszem tokjába. Akaratom beviszem az agyamba. Valamire mindig egészen pontosan visszaemlékszem.

25

VERESS

MIKLÓS

Levelek Wolandhoz
„ ... nem érdemli meg a fényt.

Nyugodalmat érdemel."

(Bulgakov)

1. LEVÉL
MESSIRE

üdvözlöm a kandúrokat
és Önt is a nyugalomból
megvallva hogy kissé nyugtalanít
bár minden ókom megvan a köszönetre
ahogy megmondta
csupa patak itt minden
béke madárhang
gyertyafény
s ha kedvem szottyanna csörgedezés
helyett
valami mást is hallani
megszólal a falban a zene
s a mennyezetről is az zuhog rám
ha sötétre vágyok
kialszik a nap
mint egy villanykörte
egyszóval
elismerésre méltó konstrukció az egész
mondhatom korszerűbb mint a szanatórium
amelyet megbámulták a külföldiek is
ha kérhetek valamit MESSIRE
én nagyon szeretem a romantikusokat
s a klasszikusokat sem kevésbé
de ha módjában állna
küldessen néhány jazzlemezt vagy beatet
és szükségem lenne egy
televízióra

2. LEVÉL
MESSIRE

üdvözlöm a kandúrokat
az Ön tökéletes nyugalmának kellős közepéről
s ha tudni akarja üdvözlöm a tisztességes szajhákat
meg a küssoló kritikusokat

is

csókoltatom a bürokratákat
az ügyeskedőket és kufárokat
akik nélkül unalmas itt az élet
irigylem őket MESS1RE
s irigylem akkori önmagamat
a sipkás mormogó bolondot
és még előbb
az üldözött üdvözültet
a nyughatatlant
a polippal viaskodót
mert néha bevallom
jobban szerettem az egykori Margaritát is
akinek a szenvedésektől
pókhálózódott be a szemealja
de ő ki velem van most
tökéletes
és sima az arca
mint a szobroké

MESSIRE

3. LEVÉL
üdvözlöm a kandúrokat
azok okos állatok s bizonyára
előbb rájöhettek volna mintsem én
hogy ugyanolyan diliház ez is
mint az előbbi
csak humánusabb
és jobbak a díszletei
s nem írták ki a homlokzatára
hogy állami
elmegyógyintézet
csak folyton a zene
meg a patakok
s a szerelemnek álcázott izmos ápolónővér
hova lett Margarita

MESSIRE

4. LEVÉL
tegnap elromlott a televízió
ne javítsák meg
nem tűröm hogy azon
keresztül...

MESSIRE

5. LEVÉL
üdvözlöm a kandúrokat
és az egész ügyes társulatot

a spiclijeit
akik kifundálták
hogyan kell eltüntetni egészen
mielőtt még ...
megőrjít ez a zene
a pokolba Bachhal és Schuberttel
a csönddel is ...
meg ezek a csöndbe süllyesztett
üvegszemek
dülleteg objektívok
melyek azt lesik
hogy mikor ...
régóta gyanakodtam
hogy ön és XIV. Lajos
csak a paróka tévesztett meg
egyébként nemcsak Lajoskánk de .. .
és nem fűzfapoéták és irodalmi titkárok
büfések dilettáns
szoknyapecérek
házmesterek
valutarejtegetők
följelentők és följelentettek
én én én voltam a fontos
és a csalétek
Margarita

6. LEVÉL
MESSIRE

gratulálok a kandúroknak
s a kanmolloknák
nemkülönben
ezért a tökéletes módszerért amellyel..
előbb a zene a csönd a nyugalom
de tegnap óta
visszaraktak a pincelakásba
hogy tönkretegyenek
tiltakozom

7. LEVÉL
MESSIRE

üdvözlöm a kandúrokat
ma viszontláttam a kény szer zubbonyt
és összevissza szurkáltak injekciós tűvel
legújabb találmányuk
az elektrosokk
fényesen bevált
egyre nyugodtabb vagyok
mert így se tud megtörni
maradok a múlt időben

.

8. LEVÉL
MESSIRE

gyanakszom
hogy valamelyikünk
kitalálta
a másikat
ezért tekintse fehér zászlónak
megadom magamat

levelem

9. LEVÉL
MESSIRE

üdvözlöm a kandúrokat
a bájos házacskából
ahol a rokokó zene
ömlik rám a falakból és a mennyezetről
ha sötétre vágyom
kialszik a nap
mint egy villanykörte
de nem is vágyom se fényre se sötétre
mindegy az annak
aki szobor

Szelíd könyörgés azért, ki előbb halt meg
Nyíltak simogatásra
de féltek a kezek
nehogy valaki lássa
ölelkezésüket
ne ettől féljetek már
attól hogy nincs csoda
meghalhatsz te is immár
Zsuzsanna s Ágota
arcotok lesz fehér ég
karotok száraz ág
mint néki kinek vérét
most falta föl a rák
megélt huszonhat évet
de lám hogy le ne késsé
a múltját most kilépett
egy másik létezésbe
s mert huncutságra kedve
mindig is volt elég

véletlen ittfeledte
arcát szemét s kezét
és végrendelet nélkül
mielőtt magává bomlott
tudom ráhagyta végül
a nyarat és a dombot
a fákat melyek őrült
futásunk forogva nézték
rámhagyta tüske szúrta
sebének piros ízét
s ha már semmit sem ér ez
higgyétek tizenkét éve
piros volt még a vére
piros volt még a vére
s hogy légyen volt halála
könnyebb mint az enyém lesz
könyörögjetek érte
könyörögjetek érte

Ballada
Himbálózik egy ház nélküli
üvege újságpapír

ablak

mögötte öngyilkos bolygók
s az űrbe egy arc belesír

lobognak

máshol nem itt vagy csupán
egymástól a hely s idő

eltolódott

anyját vajúdja és didergő-boldog
lázban sikolt a csecsemő
a mosolyomban fehér gyász van
csillagszemedben
éjszaka
madarak vagyunk egy repülő
amelynek nincsen ablaka

PETRI

házban

FERENC

Zuhog a hó
Ha szeretnél
meg ha szerethetnélek
ha ketten volnánk számkivetve
gagyogásodban
felragyognék
nem kellene hogy felsüssön a nap
hogy kisebesedjem
hogy az árnyékodban
éjszakázzam
akár egy álvadatlan vértócsában
ahol az ábrándok orvtámadása ellen
nincs már módomban védekeznizuhog a hó
tarlanak a szélcsend ujjai
mozdíthatatlan ágak

Cervantes
amikor megírtam a lovag történetét
Lepantónál elvesztett fél karomra mondom
nem gondoltam hogy díszelnökké tesznek
a szélmolnárok
szakszervezetében

JÁNOSY

ISTVÁN

Ferenczy Béni
1. NŐ ÉS KISFIÚ AKTJAI
Ez a Világ, ahova mindig vágyott:
ahol az ember egy a pacsirtával,
s érzése, vágya: a pacsirta melizmái;
érzése, vágya: a nagy dundi, szelíd
Éva, aki még nem szégyenli
gömböly mellét, combjait nézetni,
idomain a megállt idő kékét,
a feltört kagyló síró meztelenségét —
kinek éjébe úgy bele lehet merülni, mint a Halálba . . .
Es a cingár kisfiú, a nyurga függőlegesség,
gólyák lába, szúnyog muzsikája,
fenyők
szélben-csavarulása,
tavaszi, csupasz ágak zizge
tehetetlensége,
kelő holdszarv éj-tavon hárfázó ezüst cirpelése.
Mily törékeny e szépség, mily szánnivaló!
Nem csoda, ha ez a szent Ferenci lény
a sívó szadizmus-ütemezte
okosság,
az „ölj", az „aki bírja, marja" vér-sár
karneváljából
ide vágyott a század közepén!
2. UTOLSÓ RAJZAI
Visszatért a halálon-túlról,
honnan még nem tért vissza ember
és rajzolta, amit ott látott.
Íme, a szamáron ülő ifjú Anya,
kezében a Kisded, háttérben az Apa —
31

Giottónál is
gyerekesebb-sugárzón.
A bűnös nő, akinek
megbocsáttatott,
a tékozló fiú, amint visszatér.
Onnan túlról tért vissza tétován,
vagy féltestével még most is ott időzik?
S mi lélekzetfojtva lessük remegő bál kezét:
mily tehetetlen, mégis fut magától,
mintha vezetnék,
hisz meglelte, mit oly szomjún keresett,
s kész a kép: árny-, bűn-nélküli gyermekek,
állatok.

FARKAS

ÁRPÁD

Szénásszekerek
Lángban az égalja, bőgnek a marhák,
lovak nyihognak ..., marják, hol érik!
Huszonhét égő szénásszekér
ballag megkötött kerékkel
a láthatáron végig.
. . . Huszonhét évem. — Rezzen a Rez,
Firtos lova horkan, madarasi őzek —:
nem lehet
lánggál röntgenezni
a fenyőket!
Világosságot! — volt minden álmom.
S nem lehet sütni szénalángon
szalonnát sem; nos, mit ér,
ha fölkap a láng —
és este van dél?! —
Mennek a szekerek, égnek, ó jól van!
Vagyok, ím lassúdan betakarodóban.
Kötőrúd mellé szúrt
szál villaágon
pirosan lobban el én ifjúságom.

KISS

BENEDEK

Zápolya uramék asztalára!
Halál: mit veszel rajtam, oligarchás betyár?
Nagyúri haramja: mit veszesz rajtam, hidalgó sarlatán?
Ordítás, sírás, nyögés bennem fogva maradjon,
a fogak rácsai zárvák, bevehetetlen vár az arcom.
Szétlőni, lerombolni: azt lehet. Szétlőni. Lerombolni.
A test leomlik: omoljon, vesszen. A lélek nem fog térdre omolni.
A vér kiömlik: ömöljön, vesszen. Csak lelkünk tudjon nem romolni.
Le- s eltiporni, azt lehet. Meglehet. De sose fogtok megtiporni.
Ordítás, sírás, nyögés csak szabadon jussa annak, ki ember.
Akit befognak, megkötöznek: némuljon irtóztató
fegyelemmel.
Röhögni, azt igen. Nem röhejes ez úri móka? ...
s szomorú kínban elvigyorul
Székely Dózsa úr, csontserpenyőben szép agya pirul.

Embertelenül
Felejtsd el magadat,
felejtsd el,
felejtsd el a napot, varjak
pernye-kavargását, talán a napból
peregnek ők is, na jó, aludj,
aludj, felejtsd el
magadat, semmi álmot,
semmilyen kábítószert ne kérj,
látomás nélkül, hallucináció
nélkül aludj, érzékeid
vesszeit nyesd meg, kacsozd le
idegszálaidat,
aludj,
felejtsd el magadat,
3 Tiszatáj

33

felejtsd el, mint aki
megmenekül,
s lábát fölhúzva ül egy
kavicsban,
bőre
burkában,
gondolat nélkül és
embertelenül.

Kazal aljából
Szántsa fel kő a hold
udvarát,
virágot nyílni nem akar, nem akar,
nem akar teremni krumplit,
lucernát,
hogy kitélelne az Isten és pókos lova.
Régi babhüvely, régi babszár —
honnan lett ez és nevük ki adta?
Nyakig taposhat, ki járni nem rest.
Megülök én a kazal aljában.
Gyengéd a pillanat, befogad,
tik-tak,
az óra szigorú, keríti
kertjét.
Bekerítődik
a rigófütty is
kopogó szem, borhangú száj előtt.
Ismerni fát pedig, olyan almát hoz,
homlokránc azon a cirmok
karéja!
Józsefattilafa ... Ültetnék
erdőt,
hazát ültetnék abból a fából!
Hogy ne verje gaz a hold
udvarát,
régi babhüvely, bábszár ne lepje,
ne tigriscsíkos árnyak
között
büngőzsdölődne
a pünkösdi dal!

34

MOCSÁR

GÁBOR

Én mondom, az anyád
Annyit tapogatod a derekad, fiam, hát már te is derékfájós lettél? Fene aki
megeszi azt a derékfájást! Apádnak is hányszor megkentem a hátát, derekát, azé
is mindig fájt. Hazajött a kerülésből vagy a tekergésből, azt mondja: kend meg
már a hátamat, anyjok. Nekiálltam, kentem, dögönyöztem, pedig nem érdemelte
meg. Huncut ember volt ám az apád, fiam. Én mondom, az anyád. Nekem elhiheted. Egyszer i s . . . jaj, istenem, még most is elfog a méreg, ha eszembe jut. Pedig
most már akár nevetni is lehetne rajta. Nevetek is. Figyelem, hallgatom: napok óta
nyög, tapogatja a derekát, közben odasandít, hogy látom-e, mennyire szenved. Hogy
miért sandított? Azért, mert nem sokkal előbb rájöttem, hogy megint fogott valami
kurvát magának, gondolhatod, mennyire törődtem vele. A bajával. Hadd szenvedjen.
Menjen a kurvájához, kenegettesse avval a fájós derekát. Egyszer aztán már nem
bírta tovább. Azt mondja: hiába jajgatok én, hiába f á j a derekam, hogy már leesek
a lábamról, te észre sem veszed. Nem feleltem neki. Folytatta. Azt mondja: benne
van az újságban, hogy Debrecen alatt fúrtak egy kutat, meleg víz jön belőle.
Gyógyvíz. Pont derékfájás ellen. Árkot ástak neki, gőzölögve folyik bele a Kondorosba. Abban kéne nekem — azt mondja — megfürödni. Ránézek arra a szenvedő
képire, rögtön tudtam, mit forgat a fejében. Azt, hogy megint el akar tekeregni
hazulról. Azért nyög, panaszkodik, hogy én magam mondjam neki: ha már annyira
odáig vagy azért a csodavízért, eredj, fürödj meg benne.
Akik arra jártak, mesélték, hozták a hírt, hogy végig az árokban csakugyan
ülnek az emberek, férfiak, nők vegyesen, áztatják a derekukat, állítólag a forró víz
puhítja a csontokat, vagy mit tudom én, mit csinál vele. De — gondoltam — ha ez
most kiteszi a lábát a háztól, megint nem látom két napig, addig nem jön haza,
míg sorra nem járja a kurvájait. Mást gondoltam. Füle hallatára kiáltottam a nagyfiúknak: Bandi, Lajcsi, gyertek csak be. És úgy, hogy ő is hallja, megmondtam
nekik: felteszitek a félfenekű nagyhordót a szekérre, szalmával körültömköditek,
holnap hajnalban elindulunk, hozunk apátoknak meleg vizet az acsádi úttól, hadd
áztassa itthon a csodavízben a fájós derekát. Így akartam én túljárni az eszén. Megakadályozni, hogy fürdés címén eltekeregjen. Másnap aztán kora reggel, alighogy
megfejtem, a nagyfiúk befogták a lovat a szekérbe, elindultunk. Éppen téged vittelek magammal, mert a nagyfiúknak fontosabb munkájuk is volt ennél, te pedig, bár
te voltál a legkisebbik, voltál már akkora, hogy a vödröt fel tudtad adni a szekérre.
Hol van oda az acsádi út! Két órába is beletellett, míg odaszekereztünk. Nyargalni
nem lehetett azon a rossz úton. Odaértünk az árokhoz, amiben a meleg víz folyt.
Hát csakugyan ülnek benne a népek, ki gatyában, ki meg csak egy törülközővel
kötve körül magát, a nők hosszú fehér ingben — én csak csudálkoztam és arra gondoltam, hogy ez csakugyan nem lehet rossz víz, h a ennyi ember üldögél benne.
Odamentünk a kifolyáshoz, ahol senki sem fürdött, mert ott olyan forró volt a víz,
hogy nem bírta a testük. Telemertük a félfenekű hordót. Alig bírta a kezünk a
3*

35

veder fülét, olyan forró volt az a víz, nem tudom, emlékszel-e rá. Mikor a hordó
tele lett, szalmát raktunk a tetejére, nehogy útközben kilötyögjön. Hazafelé még
lassabban mehettünk, mindenütt csak lépésben, így is sok víz kilöttyent a szalmán
keresztül is, mert akkor volt az a bolondos lovunk, amelyik folyton tánclépésben
akart menni, úgy illegette a fenekét, mint a cirkuszos lovak, m a j d azt is elmesélem,
hogy jutott ehhez a lóhoz apád. Jaj, de huncut emlíer volt, istenem! Bizony jól
elmúlt dél, mire hazakecmeregtünk. Gondoltam, most m a j d meglátjuk, hogy csakugyan fürdésre kell-e ez a víz, vagy a fürdés csak ürügy volt rá, hogy kihúzhassa
a lábát a házból. Megfürdik-e benne? Nem tudom, emlékszel-e rá, hogy is emlékezhetnél, hisz kicsi voltál te még akkor, majd a guta ütött meg, mikor a nagyfiúk
megmondták: alighogy mi elindultunk vízért, apátok fogta magát, felöltözött, megborotválkozott, és mint akinek kutya baja, nagy frissen elment hazulról, ellenkező
irányban. Két nap múlva keveredett haza. De akkor m á r nem mert panaszkodni,
hogy f á j a dereka. Hogy a vízzel mi lett? Hát, biztosan moslékot kevertünk belőle
a disznóknak. Ha már olyan jó hatása van. Hogy aztán használt-e a disznóknak
vagy ártott, arra már én sem emlékszem.
. . . Na igen, a Fönícia. Mert akár hiszed, akár sem, annak a lónak ez volt a
neve. Fönícia. Apád, fiam, olyan ember volt, hogy bolondja volt a szép lónak. M i n dig arra vágyott, hogy őt a szép lováért emlegessék, de hát nemigen telt n e k ü n k
arra, hogy szép lovunk legyen, emiatt aztán úgy spekulált, hogy vesz egy sovány,
de amúgy jóformájú lovat, azt szépen kiabrakolja, megkövéríti, jó áron eladja, az
árából végre hozzájuthat egy olyan lóhoz, amire mindig vágyott. Lehet az sovány
is, csak szépen járjon, lehessen lovagolni rajta. Ez volt a bolondériája. Egyszer
aztán már nem bírta tovább, elhatározta, kicseréli a régi lovat. Hátha most, ezen a
vásáron sikerül ráakadni arra, amire vágyik. Hajnalban elindult a lóval a vásárra.
Persze lóháton, mert ha nem kellett terhet vinni, sose szekéren ment, h a n e m lóháton. Hogy miért vágyott ennyire lóra? Talán, mert huszár volt katona korában.
Feltarisznyázott, elindult. Sajnáltam azt a lovat, amit el akart adni, m e r t nagyon
nyugodt természetű volt, szerettem hajtani, de apád valósággal megutálta. Mert ez
a ló hasra hízott. Lógott a hasa. Én ilyen pukkancshasúval ném járok, azt mondja,
nem röhögtetem ki magam vele. Elment a vásárra, tudtam, csak késő este kerül
majd haza, de hát én már ehhez hozzá voltam szokva. Meg is lepődtem, amikor
látom, alig alkonyodik, jön apád lóháton, fütyül, dalol, a kalapja félrecsapva, persze,
két csárda is útba esett. Megáll a lóval a tornác előtt, azt m o n d j a : Ezt nézd meg,
anyjuk, milyen lovat vettem. Nézem a lovat, majd hanyatt esek, én még ilyen
lovat nem láttam. Ez nem is ló, hanem táltos. Nyihog, első lábával k a p á l j a a földet, a hátsó két lába meg mintha táncot "járna. Mikor apád a csizmája sarkával
oldalba döfi — ágaskodik. Üristen, mondom neki, mennyi pénzt adtál te ezért a
lóért? Az jutott mindjárt eszembe, hátha adósságra vette. Egy ilyen lóért rengeteg
pénzt kell adni, miből fizetjük ki az adósságot? Most fogsz csudálkozni, a n y j u k !
Leugrott a lóról, elébe állt, hát az a bitang jószág odadugja a pofáját az apádéhoz,
röhög, aztán a fogával levette apád kalapját, aztán a fejét felcsapta, a kalapot valósággal elhajította. A régi lovat — azt mondja — eladtam százhúsz pengőért, ezt
meg akár hiszed, akár se, megvettem hetvenöt pengőért. Egy ilyen lovat! Itt m á r
mindjárt kezdett gyanús lenni a dolog. Lopott ló lenne ez? Hogy hívják ezt a
lovat? — kérdeztem tőle, mert lopott lónak nem szokták a nevét tudni. Azt m o n d j a :
Fönícia. Ez a neve. Mi az istenátka az a Fönícia? Mit tudom én, valami ország.
Megérdeklődtem. Azt mondták, ország, a Bibliából. Én még ilyen lónevet n e m hallottam, persze hogy még gyanúsabb lett az egész lóvétel. Hol vetted, kitől vetted
ezt a lovat? Hol vettem, kitől v e t t e m . . . miért fontos ez neked? De éppenséggel
megmondhatom: árverésen vettem. Árverésen? Csak nem katonai árverésen? Akkoriban a katonaság szokott lovat árverezni. Kimustrált öreg lovakat. De, azt mondja,
éppenséggel katonai árverésen vettem. De hisz ez akkor katonaló! Ügy bizony:
apád vett egy öreg, kimustrált katonalovat. Persze, hogy olcsó az ilyen. Az is kiderült: nem próbálta ki szekérben. Árverésen a lovat nem lehet próbálgatni, hoci
36

pénz, nesze portéka. Én már biztos voltam benne, hogy apád megint olyan üzletet
csinált, amiben nincs köszönet. Csak azért, hogy szép járású lova legyen. Legalább
— könyörögtem neki — most azonnal próbáld ki, addig be se vidd az istállóba.'
A nagyfiúk kihúzták a színből a szekeret, kihozták az istállóból a hámot. Még a
hámot valahogy sikerült rátenni, de ami azután következett! Nem részletezem. Apád
felült a szekérre, meghúzta a gyeplőt, indítana, akkor aztán kitört a gyalázat. Megszűnt ám a nagy szeretet, Fönícia felágaskodott, azután hátrarúgott, térdre esett,
vergődött, tekergett, mint kígyó a fűben, összetörte a szekér két rúdját, én még
olyat nem láttam, mintha a csillagokat akarná az égből lerúgni. Apád hátul mászott
le a szekérről, mert elöl a ló miatt nem lehetett. Én persze azonnal sírva fakadtam,
sikoltoztam, mi lesz ebből, uramisten. Hátaslovat vett! Ami még sosem volt szekérbe fogva Most mi lesz!? Egy ilyen öreg katorialovat be sem lehet tanítani a
szekérhúzásba. Szidtam, átkoztam. Azt a percet is, amikor ez a dög világra jött.
Bementem, becsaptam az ajtót, onnan veszekedtem kifelé, ő meg az udvarról befelé,
csak úgy zengett a tanya. Mikor aztán jól kiveszekedtük magunkat, ő fogta magát,
bejött. Keresi a fonalat, a szurkot, az árat, a háromélű tűt, mert mindig volt otthon
ilyen suszterszerszám. Ha valamelyikőtöknek elszakadt a csizmája, dehogy is vittük
a suszterhez. Apád nekiállt, megőtögette. Most nem szólt egy szót sem, fogta a fonalat, szurkot, mifenét, ballag kifelé az istállóba, mert valami nehezen kifogták azt
az átkozott dögöt. Bevezették az istállóba. Apád pedig nekiállt, hogy megvarrja a
szétrugdosott hámot. Órákig be sem jött. Haragudott is, dühöngött is, restelkedett
is, meg is sértődött, hogy én elmondtam mindenfélének. Élhetetlennek, nagyravágyónak, könnyelműnek, családszomorítónak, mindennek. Mikor aztán nagy későn
beállított, ránéztem, nem tudtam megállni, kitört belőlem a kacagás. De úgy nevettem, majdnem megfulladtam. Rámkiált: mit röhögsz? Elment a jó eszed? Mondom neki: nézz bele a tükörbe, te szerencsétlen. Odamegy, belenéz, káromkodik, a
kalapját lecsapja a lócára, hát én még olyat nem láttam, amilyen az apád képe
volt. Annyira dühöngött benne az önérzet meg a sértődés, hogy amikor ollóra lett
volna szüksége, amivel a szurkos fonalat elvágja, restellt bejönni énhozzám az ollót
elkérni, hanem csak azért is a fogával rágta el a fonalat. A szurok persze, amivel a
fonál be volt kenve, belevágódott az arca bőrébe, hosszú fekete vonalak húzódtak
a szájától majdcsak a füléig. Mint az ördög, úgy nézett ki. Kínomban, mit tehettem
mást, úgy névettem, hogy a könny is kicsordult a szememből. Mit dörzsölte, súrolta
az arcát, amíg valahogy eltűnt róla a szurok! Hogy aztán a Föníciával mi lett?
Apádat, fiam, nem olyan fából faragták, hogy belenyugodott volna ebbe a szégyenbe, nem nyugodott bizony. Másnap ócska kötelekből, szíjakból hámot csinált,
olyant, amiért nem kár, ha Fönícia szétszaggatja. Amikor aztán jól beesteledett,
amikor a szomszédok nem láthatták, hogy a sötétben mit művel, rátette a Föníciára
a hámot, egy ócska disznóetető vályút utána kötött, és a tanya körül addig hajkurászta, míg végre szekér elé állíthatta. Ez bizony legalább két hétbe került, addigra
még a vályút is szétrugdosta, de én majd csak hónapok múlva mertem a gyeplőjét
a kezembe venni — ki tudja, mi lakik egy ilyen rossz erkölcsű öreg katonalóban.
Aztán már elég jól el lehetett boldogulni vele. De azért volt rá eset, amikor kitört
belőle a régi erkölcs, amikor a múltjára egyszer-egyszer visszaemlékezett. Mert a
ló is tud ám emlékezni, nemcsak az ember. Egyszer például, amikor dinnyét vittem
a városba, piacra . . .
. . . N a h á t , az a dinnye is! Apád, fiam, mindig azon törte a fejét, hogy vele minden valahogy másképp legyen, mint mással. Mindig arra vágyott, hogy emlegessék.
Hát néha bizony úgy sült el a dolog, hogy emlegették is, de bár ne emlegették
volna. Ilyenkor mondtam neki: na, te híres, erre vágytál? Például a dinnye is. Egyszer azzal jött haza, hogy valahol egy uradalomban dinnyeföldet látott, akkora
dinnyék teremtek ott, mint egy lóitató vödör, azt mondja, kifaggatta a dinnyést,
valahonnan Hevesből, Csányból fogadta ide az uradalom, feles dinnyésnek. Apád
azzal az elhatározással jött haza, hogy jövőre dinnyét fogunk termelni. Méghozzá
nemcsak úgy magunknak, ahogy eddig csináltuk, hanem piacra. Az a dinnyés, akitől
37

apád a példát vette, házat vett a dinnyéskedésből, pedig csak a fele haszna az övé.
Hát akkor mi — a teljes haszonból! Azon a nyáron el-eljárt ahhoz a dinnyéshez,
hogy ellesse tőle a dinnyetermelés mesterségét, mert a dinnyéhez külön érteni kell.
Például: a dinnyét a századik napon kell elvetni. Meg sok más egyéb. Következő
évben aztán szerzett dinnyemagot, fajdinnyének a magját. Elvetettük, fészekbe r a k tuk, hogy jól érezze magát, kapáltuk, gondoztuk, megadtunk mi annak mindent,
amit apád ellesett, de a csuda tudja: mégsem sikeredett a mienk úgy, mint a csányiaké. Azok már két hete hordták a piacra a termést, amikor a miénknek az eleje
érni kezdett. De akkorra meg már annyi volt a piacon a dinnye, hogy a föld m a j d
leszakadt. Igen, mert nemcsak apád jött rá, hogy a dinnyével érdemes foglalkozni.
A csányiak valósággal megbolondították a környékbeli sok éhes parasztot, mindenki
egyszerre belevágott a dinnyéskedésbe, így aztán mire mi kiálltunk vele, a k u t y á nak se kellett. Otthon megbeszéltük az árat, hogy mennyiért adom, de mikor a piacon kimondtam, kinevettek, otthagytak a vevők. Majdnem sírtam mérgemben. H á t
ennyit ér a munka, a töredelem, a kínlódás? Annyit se árultam, amibe a szekér
kopása meg az én napszámom került, mit tehettem, nagy búsan hazaindultam, a
szekérderékban a megmaradt dinnye. Kiérek a városból, ott kellett elhaladni, ahol
a katonák szoktak gyakorlatozni, a sámsoni úti homokdomboknál, biztosan emlékszel rá. Nahát, amikor odaérünk, az én Föníciám elkezd különösen viselkedni. F ü lét hegyezi, nyihog, a lábait kapkodja, kényeskedik, táncol — mi van evvel a lóval?
De már én is hallok valamit: trombitaszót. Valahol f ú j j á k a trombitát. És ahogy
kibújunk két domb közül, látom én is, ami Fönícia eszét teljesen megzavarta. K a tonák, lovas katonák körbelovagolnak, középen áll egy, aki a trombitát f ú j j a . U r a m isten, megsejtettem, hogy itt b a j lesz, kapom a gyeplőt, húzom, hogy a karom m a j d
kiszakad, rángatom, de csinálhattam én akármit, Fönícia a zablát a foga közé h a rapta, az útról lekanyarodott, vágtatva át a gyepen, egyenesen a gyakorlatozó lovasok közé. Én hiába kiabálok, visítozok, egyszer csak ott vagyunk a körben. A k ü r tös fújja, erről Föníciának minden eszébe juthatott, körben vágtat a szekérrel, ne
is mondjam, kitört a gyalázat. A katonák persze röhögtek, mert tudták, miről
van szó. Abbamaradt a gyakorlatozás. A katonák körülfogták a szekeret. Észrevették, hogy dinnye van a szekérben, megkérdezték: eladó ez a sok dinnye? Persze,
hogy eladó. Hát fiam, azok a katonák mind egy szálig megvették az én kimaradt
dinnyémet, de a lelkemre kötötték, hogy vigyek nekik máskor is. Ilyen szerencsét
hozott nekünk, bizony, a Fönícia. Azáltal, hogy mikor meghallotta a trombitaszót,
minden eszébe jutott, ezért mondom én neked, hogy a ló is tud emlékezni, n e m csak az e m b e r . . .
. . . Látom, mennyire ajnározzátok azt a vacak kiskutyát, hát mire való az. Még
a fotelbe is felteszitek, betakargatjátok, a fene a jó dolgát. Én nem tudnék ennyire
udvarolni neki, viszont apád, az nagy kutyabolond volt. Egyszer is, na még ezt
elmesélem, jön haza, emlékszem, télikabát volt rajta. A kabáton két nagy zseb.
Mikor bejön a konyhába, mutatja a zsebét, nézd csak, anyja, mit hoztam a zsebemben. Odanézek, hát te jóisten, mind a két zsebből egy-egy fehér kiskutya néz kifelé,
összecsaptam a kezemet: hát nincs nekünk elég kutyánk? Rendesen három volt a
tanyában, most még ezt a kettőt is! Honnan szerezted? Hát fiam, apád elballagott
vagy tizenöt kilométerre azért a két kölyökkutyáért. De amikor még azt is megmondta, hogy két mázsa búzát adott értük, majdnem elájultam. Két mázsa búza!
Két ilyen vakarcs dögért. Szinte minden hónapban megjelent nálunk Tóth úr, a
végrehajtó, és ő két mázsa búzáért vesz két kölyökkutyát. Istenem, hány tyúkomba,
pár csirkémbe került, hogy Tóth úr ne tűzze ki az árverést a tehénre vagy a lovunkra, mert isten se tudja hogyan, mindig volt adósság, ami miatt ki lehetett
tűzni az árverést. Tóth úr csak bepislogott a kasfarba, látta, ott a tyúk vagy csirke,
nem tűzte ki az árverést. Jó ember volt. Megértő. És akkor két mázsa búza két
kölyökkutyáért! Azt hittem, most bolondulok meg a méregtől. Nekem aztán mondhatta, miféle kutyák ezek, fajtiszta komondorok, milyen sok pénzt érnek, én csak
azt hajtogattam, ha nem akarja, hogy a kútba ugorjak, eltakarítsa őket, vagy én
38

megyek el a háztól. Addig martam a fülét a beszéddel, hogy fogta a két kölyökkutyát, átvitte a harmadik szomszédba, és az én tudtom nélkül eleinte napi fél liter,
de ahogy nőttek, napi egy liter tej árát fizette a szomszédnak a tartás fejében.
Bizony huncut ember volt az apád. Mégiscsak megtartotta a két kutyát. Mekkorák
lettek! Mint egy-egy borjú. Az egyiket, a kanit elnevezte Bárónak, a másikat, a
szukát Vénusznak! Vénusznak! Egy kutyát. Meg Bárónak. Hogy miért éppen Bárónak? Azt csak ő tudná megmondani, de alighanem azért, mert nem szerette a bárókat, grófokat, mifenéket. Attól kezdve volt a mondása: hát már a báró is ember,
hiszen én a kutyámat hívom bárónak. Azért adta a kutyájának ezt a nevet, hogy
ilyeneket mondhasson. Valósággal bolondja volt a kutyáknak, fiam, ne nevess ki
érte, de én azt mondom neked, hogy értett is a nyelvükön. Igen, fiam, apád értett
a kutyák nyelvén. Akármilyen hamis, vad tanyasi kutya rohant rá, ő csak annyit
csinált, hogy leguggolt, mondott neki valamit, mire a kutya elhallgatott, farkát a
lába közé húzta, és eloldalgott onnan. Mit mondhatott neki — soha nem tudtam
megállapítani. Ha kérdeztem tőle, csak elnevette a választ, sose árulta el, mit mond
a kutyának. Egyszer meg — akkor is majd szétment a fejem a méregtől — hazajön
a városból, hát a szekérről négy kutyát ugrasztott le. Négy vadászkutyát. Vizslát
vagy hogy hívják az ilyet. Hát ezt meg honnan szerezted megint? Ne háborogj,
anyjuk, azt mondja, ezeket csak tartásra hoztam ki a városból, meg azért, hogy
tanítsam őket, a gazdáik jó pénzt fizetnek a kutyák taníttatásáért. Mondom, ilyen
üzleteket csinált, hát azért mondom, hogy mekkora huncut ember volt az apád. Na
— gondoltam —, h a pénzt adnak érte, akkor egye itt a fene őket, nem bánom.
Apád aztán idomította ezeket a kutyákat, mert a vadászkutyákat külön beidomítják,
hogyan kell vadászni, apád ehhez is értett, mondom, hogy tudott a nyelvükön. Igen
ám, de ennek sem lett jó vége, mert másnap bemegyek a szobába, majd hanyatt
estem attól, amit láttam. Az egyik kutya kihúzta egy gyönyörű csipkés párnámat
az ágyból, a sarkát kirágta, akkor aztán birkózhatott vagy játszhatott vele, mert a
szoba merő toll, a kutya meg ott fekszik a párna közepében, a kutya is csupa toll,
de még a szekrény tetején is találtam tollat, mikor végre volt annyi erőm, hogy
kitakaríthassak. Akkor aztán megmondtam, egy percig se akarom látni ezeket a
kártékony dögöket, vigye oda, ahonnan hozta. Csakhogy nem lehetett őket azonnal
visszavinni, mert a másik meg mit csinált? Éppen kenyérsütéshez készülődtem, a
kemence már be volt fűtve, a kenyérnek való tészta a szakajtókban, szépen leterítve, hogy mire a kemence befűlik, a tészta megkél. Szépen sorban. Kimentem
valahová, mikor visszamegyek, uramisten mit látok. Az egyik kutya zabálja a tésztát. Azt bizony, a nyers kelt tésztát. A pofája csupa csiriz, és nyeli, nyeli — azt a
finom félig kelt tésztát. Eszi a kutya. Gondolható, hogy mit éreztem, ezektől a
kutyáktól tisztára meg lehet bolondulni. Igen ám, de a tészta kelni kezdett a kutya
hasában. Hogy az a kutya mit szenvedett! Mint egy dob, úgy felfúvódott, csak
feküdt, fájhatott a szerencstélennek, még a könnyei is kicsordultak. Meg kellett
várni, míg lelohad a kutya hasa, csak akkor lehetett visszavinni a városba őket.
Nem is hozott aztán apád kutyákat idomítani.
. . . Persze, hogy értett a vadászkutyákhoz. Vadászott is, persze csak úgy orozva,
mert engedélye nem volt neki, de törődött is az vele. Puskája is volt, kettő — ez
is afféle bolondériája volt neki. Hogy puskát tart. Persze, azt is csak dugva, arra
sem volt neki engedélye, mondom, nekem elhiheted, rettenetesen huncut ember volt
az apád. Én mondom, az anyád. Hogy a puskákat hogyan szerezte? Az egyiket —
arra még én is azt mondtam, hogy igen drága holmi lehetett, mert a tusája gyöngyházzal volt kiverve, virágok voltak rajta gyöngyházból, meg rohanó szarvas —
szóval az egyiket tizenkilencben, a nagy forradalomkor szerezte. Még az is kitelt
tőle, hogy a szomszédos parasztokat fellázította, mindenki fogjon be a szekérbe, álljanak sorba, és menjenek el én már nem is tudom, valahová a Nyírbe, mert ő tud
arrafelé egy uradalmat. Amit találnak — tengerit, krumplit, búzát, ezt, azt —, felpakolják, elhozzák. Most mindent szabad. Rá is álltak, úgy hogy jó hosszú szekérsor lett, mire elindultak. Apád vezette őket, mert ő tudta az utat. Ott aztán neki39

álltak a.góréknak, megrakták a szekereket tengerivel, hordták a magtárból a búzát,
zabot. Krumplival, azt mondták, nem kínlódtak. No de apád akkor is megmutatta,
hogy 6 több, mint a többi. És más. Különb. Az ő esze másképp csavarodik. Bement
a kastélyba, megkereste ezt a puskát, volt ott — később elmondta — több is, ezt
választotta. Bedugta a szekérbe, búzászsákokat rakott rá, hazahozta. Meg egy tarisznya töltényt. Mondtam neki: te, de hát ez rablott puska. Rablott puska? Jól hordjon, az a fontos. Eltalálja egy lövésre az őzet. Rablott puskával mégy te őzet lőni,
orvul? De hiszen beszélhettél annak. Csak elnevette. A másik puska — az egészen
másfajta puska volt. Katonai. Egycsövű. Golyós. Azt meg egy lakodalomból hozta,
de hogy? Valahol, bent a Berekben lakott egy ismerős család, hiába m o n d a n á m a
nevüket, te úgysem emlékezhetsz rájuk. Ezek meghívtak minket lakodalomba. Akkor te még meg se születtél. Ez akkor történt, amikor a forradalom után bejöttek
a románok. Javában áll a lakodalom, egyszer csak beállít két román katona. Fegyveresen. Nem voltak már azok sem józanok. Meghallották a zenét, tanyán messze
hallik, bejöttek. A puskákat a sarokba támasztották, hogy ők m a j d mulatnak. A nőket felkérték táncolni. Muszáj volt menni, a katona az ugye, hatalom. Avval n e m
lehet ellenkezni. Apád csak ült, ivott, nézte a románokat, csikorgatta a fogát, m e r t
ha ivott és mérges volt, csikorgatta a fogát. Rettenetesen tudta csikorgatni, csakúgy
szaladozott a hideg az ember hátán, amikor hallotta. Én csak nyugtatgattam, m e r t
sejtettem, hogy megint dolgozik benne az indulat. Ami pedig rossz tanácsadó. Ne
törődj vele, majd elmennek. Kiszórakozzák magukat, elmennek. Ügy ám, csakhogy
az egyik pont engem szemelt ki, hogy menjek vele táncolni. Pont engem. Amikor
apád meglátta, hogy a katona integet nekem, felugrott, felkapta mind a két puskát,
kiabált, ordítozott, a szeme vérben forgott, le akarta lőni a románt, a násznép h a lálra rémült, kitört az általános felfordulás. Én is, gondolhatod, mint az őrült, r á vetettem magam, sírva könyörögtem, tegye le a puskát, inkább táncolok velük.
A násznép egyik fele a románokat vette körül, a másik fele apáddal birkózott, az
egyik puskát el is tudták tőle venni, de a másikat nem. Viszont azt meg t u d t á k
akadályozni, hogy lőjön vele, mert mi történik, ha lelövi valamelyiket. Uramisten,
elviszik börtönbe az egész násznépet. A nagy felfordulásban kisodródtunk az udvarra, az örömszülők letérdepelve könyörögtek apádnak, hogy menjen el innen, ne
hozzon még több bajt a fejükre. Mert mi történik, h a ottmaradunk? Békülni úgysem békült volna, a katonák m e g . . . nem is tudom, mi történik, ha ottmaradunk.
Apád akkor aztán lehajtotta a fejét, kicsordult a könny a szeméből, elindult, én
meg utána. A-puskát úgy húzta maga után, hogy a tusája a földet súrolta, a másik
kezében meg a derékszíj, r a j t a a patrontáska, tele patronnal. Hazamentünk, a puskát elrejtette, nekem sem mondta meg, hogy hova, lefeküdtünk. Hát ilyen vége lett
a Perge Mari lakodalmának. Még alig virradt, verik ránk az ajtó, uramisten, m a j d
megőrültem a félelemtől. Apád ajtót nyit, hát az öccse, Gábor bátyád áll az a j t ó
előtt, valósággal bebukik a konyhába, alig tud beszélni a lihegéstől: kedves bátyám,
ha kedves az életed, menekülj, azonnal menekülj, jönnek érted a románok. Apád
valamit felkapott magára, de arra már nem volt ideje, hogy lóra üljön, m e r t a
bejáróra éppen akkor fordult be egy csapat katona. Kiugrott hátra, a kertbe a
konyhaablakon. Bemenekült az erdőbe. Megjöttek a katonák, lehettek hatan, heten.
A lakodalmiak nem voltak közöttük. Apádat keresték. Meg a puskát. Egyiket se
találták. Üres kézzel — ugye nem mehettek el, elvitték tehát a nagybátyádat. Még
egy hét múlva is csak sántikálva tudott hazajönni, úgy összeverték a talpát. Cafrangosra. Apád helyett. Hát erről persze ő nem tehetett, viszont, ha azt az átkozott
puskát nem hozza magával, a nagybátyád talpát sem verték volna cafrangosra. H á t
ilyen ember volt az apád.
Egy, de csak egy olyan tulajdonságáról tudok, amire azt mondhatom: örültem
neki. Nem kártyázott. Nem. Kártya, azt hiszem, sohasem volt a háznál, csak m a j d
mikor ti, apróbbak is már iskolába jártatok, csináltatok keménypapírból magatoknak, amit én rendszerint összetépdestem, borzasztóan haragudtam érte, mert télen
behúzódtatok az istállóba, ott vertétek azt a büdös kártyát, de mindig marakodás
40

lett a vége. Te rendszerint bőgve jöttél be, mert a nagyok megcsaltak. De apád, az
soha. Inkább ha valami társaság jött össze, rokonság, komaság — beszélgetni szeretett. Úgy el tudott mindent beszélni háborúról, a helyzetről, esetekről, hogy merre
mik történtek. Csokonait sose hagyta ki. De sokszor elmondta, milyen okos ember
volt ez a Csokonai, még azt is megjövendölte, hogy száz év múlva kutya se szeretne
lenni, mert arra is adót vetnek ki. Hát nem bekövetkezett? Meg valami Bakunint
emlegetett, azt mondta: a fekete cár. Kiféle volt, nem tudom. Minden télen — emlékszem — valahonnan a Nyírszélből legalább egyszer elszekerezett hozzánk, csakhogy apáddal kibeszélgesse magát, egy régi katonacimborája. Hogy tudta egymást
szeretni az a két ember! Egész este csak a régi dolgok, meg mindenféle történetek,
gondok, bajok, amik az életben adódnak. Este aztán, amikor l e f e k ü d t ü n k . . . úgy
voltak a fekhelyek, hogy ti kisebbek bent aludtatok, egy ágyon, a két nagyobb kint
az istállóban. Énmellém a komámasszony feküdt. A két embernek — mert nem volt
több hálóhely — a földön, friss szalmából csináltunk ágyat. Ott aztán a koma rákezdte a sírást. Alig várta, hogy lefeküdjenek, elkezdett szipogni. Órák hosszáig
csak sírt. Hogy tudott sírni az az ember! Apád meg vigasztalgatta: ne bánd, kedves komám, m a j d megsegít az isten. Azért jött el a Nyírből, hogy egy évben egyszer apád mellett kisírja magát. Rászóltam: ejnye, Péter koma, mire való már ez,
felnőtt családos ember, sír a sötétben. Mint a gyerek. Hagyjad csak, anyja, mondta
az apád, csak hadd sírjon Péter. Suttogtak egymásnak a sötétben, apád dörmögött,
Péter koma hüppögött, néha kifújta az orrát, hogy mi titkuk volt, se én nem tudtam meg soha, se a komaasszony. Ezt, látod, megírhatnád egyszer, hogy miért tud
sírni egész éjjel egy olyan komoly, erős parasztember, mint apád Péter komája volt.
Ki tudnál belőle fantáziálni valamit. De visszatérve a kártyára: egy, csak egy esetre
emlékszem, amikor egy estét végigkártyázott. De azt is miért? Na, ez is jellemző a
huncutságára, mert mondtam tán, hogy nagyon huncut ember volt az apád. Akkor
este is csak szívességből jött rá a kártyázási kedv, de milyen volt az a szívesség!
Úgy értsd meg, hogy a közvetlen tanyaszomszéd, Paku Jani bátyád rettenetesen
élhetetlen kisember volt. Viszont nagyon szeretett kártyázni. Alig várta, hogy
valakivel leülhessen, akkor aztán úgy tudta törni a fejét, hogy beleizzadt. Nézte azt
a büdös kártyát, a szeme majd kigúvadt, sóhajtozott, fészkelődött, nyögdécselt, valósággal szenvedett, mert nem tudta eldönteni, melyik kártyát kellene kitenni az asztalra. Amúgy soha nem vitte semmire. Mondom, élhetetlen kisember volt. Annak
aztán soha nem jutott eszibe semmi olyasmi, ami apádat foglalkoztatta. Viszont a
felesége, a Bonza Juliska, szép derék asszony, nem részletezem, nem voltak egymáshoz valók, annyi biztos. Ennek a Juliskának persze nem volt elég az ura, amin
nem is csudálkozom. Mindig tartott szeretőt magának. Sose tudtam meg biztosan,
de csudálkoztam volna, ha apád pont a Bonza Juliskát hagyta volna ki a kurvájai
közül. Egy este, mindjárt vacsora után azt mondja az apád valamelyik nagyobbik
fiúnak: eridj, ugorj át Paku Jani bátyádékhoz, mondd meg neki, azt üzenem, hogy
ha van rá kedve, jöjjön át egy kicsit kártyázni. Unom magam. Ezen őszintén elcsudálkoztam. Honnan jutott most, éppen most eszedbe, hogy Paku Janit áthívd
kártyázni, mikor mindig azt mondtad, hogy utálod a kártyát, mert csak butítja az
embert, elveszi az időt a rendes társalgástól. Hagyjad csak anyja, most ilyen kedvem jött. Na, de ahogy én téged ismerlek, nem véletlenül jött neked most kedved,
hogy pont a Paku Janival üljél le kártyázni. Csak elnevette a dolgot. Ügy elszokta
nevetni a dolgokat. Nem érted te ezt, anyjuk, hát tudd meg, ezzel én most igen jó
barátomnak teszek szívességet. Szívességet? Kinek? Hát kinek tennék másnak, mint
a Szarka Pistának. Ekkor gyulladt világosság az agyamba! Szarka Pista — ezt
mindenki tudja — r á j á r a Bonza Juliskára, hát apád azért hívta át kártyázni a
Bonza Julcsa urát, hogy Szarka Pistának szabad legyen az útja. Hát ilyen zsiványok
vagytok ti, emberek? Hogy a fene ett volna meg benneteket, gondoltam, de meg is
mondtam neki: hát Szarka Pista hányszor tett már neked ilyen szívességet? Mert
hogy tett, arra a nyakamat mertem volna rátenni. Ezen aztán jól összevesztünk, de
mire jól kiveszekedtük magunkat, már jött is Paku Jani. Hozta a kártyát. Leültek.
Én csak azt figyeltem, hogy lesz az, amikor apád, aki sosem szeretett kártyázni, ját41

szik Paku Janival, akinek a kártya az istene. Hát mondhatom neked, fiam, eleinte
meglátszott, hogy apád éppen csak hogy nagyjából tudta, mi a szabály. Valamikor
talán kártyázhatott, de már elfelejtette, hogy mire mit kell tenni, így aztán néha
nem jól tett. Olyankor Paku Jani egy negyed óráig is törte a fejét, hogy ez most mi
volt, mert azt hitte, apád valami ravaszságból tette ki azt a kártyát, pedig csak
azért, hogy tégyen valamit, húzza az időt. Én már elálmosodtam, mondtam is, hogy
ideje volna abbahagyni, de apád ránézett az órára: na még ezt a fordulót lejátsszuk.
Mikor aztán úgy találta, hogy Szarka Pistának éppen elég időt hagyott, megkérdezte
Paku Janitól: mondja, szomszéd, egyedül hagyta a tanyában az asszonyt? Egyedül,
mondta Paku Jani. Aztán nem fél, hogy míg maga ideát kártyázik, azalatt valaki
meglátogatja az asszonyt? Mire Paku Jani felnevetett: De nem . ám, m e r t itt a
kulcs! S kitett az asztalra egy kulcsot. Hát Paku Jani úgy jött el hazulról,
hogy rázárta a feleségére az ajtót. Hű, de huncut ember maga, Jani szomszéd
— mondta neki az apád —, ezt ki sem néztem volna magából. Paku J a n i csak
nevetett. De akkor apád azt kérdezte: az ablakra is rálakatolta a vasrácsot? Erre
már Paku Jani lecsapta a kátyát: hű, a jóistenit, nincs is vasrács az ablakon. Evvel
kapta magát, a kártyát összeseperte, lódult haza. Mehetsz már, jó ember — az apád
csak nevette, hogy így kitoltak a Paku Janival. Szeretétt ilyen huncutságokat csinálni. Ilyenkor mondtam neki, tán a vesztedet érzed? Hányszor megtörtént, hogy
elmentünk valahová, disznótorba, névnapra, vagy téli este tanyázni valahová. Indultunk haza, elköszöntünk a háziaktól. Elindultunk, de egyszer csak azt m o n d j a : v á r j
itt meg, anyja, ottfelejtettem valamit. Én megálltam a sötétben, ő meg visszalopakodott, szétszedte a komája szekerét. Egyik kerekét erre gurította, a másikat
amarra, a saroglyát feldobta az éltetőre, a rudat a kazalhoz támasztotta. Olyan
nagy ezeknél a rendetlenség — mondta, mikor visszajött —, segítettem nekik egy
kis rendet csinálni. Annyi mindenbe belefogott, annyi mindenfélén járt az esze, én
nem tudom, a vérében lehetett valami. Ami mindig hajtotta. Ha olyan családba születik, amelyiknek módja lett volna rá, hogy taníttathassa, isten tudja, mi lehetett
volna belőle. Mert akárhová született volna, akárhová került volna, nem bírta volna
ki, hogy a többivel csak úgy elkeveredjen. Lángesze volt, fiam, lángesze, csak az a
baj, hogy huncutságokra használta, meg olyasmire, ami teljesen hiábavaló. Meg
felesleges. Már úgy értve: a mi életünkhöz képest. A kézírása például olyan volt,
mintha metszették volna. Mint a gyöngy. De ezt a tudományt is mire használta!
Hát — még ezt is elmesélem. Egészen fiatalember korában elvállalta a tanyán a
postásságot. Úgy bizony, hordta a leveleket abban a rettenetesen nagy erdőségben,
tanyavilágban. Talán azért is csapott fel tanyasi postásnak, hogy lovagolhasson,
mert lovon hordta a tanyákba a leveleket. Meg hogy így is megkereshesse a k u r vájait, mert az aztán akadt neki mindenfelé. Nagyon szerette a jövés-menést, tekergést, emiatt csapott fel, mikor a postásságot megunta, erdőkerülőnek. Hogy mindig
úton lehessen. No, amikor még a leveleket hordta, csinálta azt a huncutságot, amit
el akarok mesélni. Volt egy tanya nagyon messzire, túl az erdőn, arra Acsád alatt
— a nevüket már elfelejtettem. A lényeg, hogy nagyon messze laktak. Amúgy igen
jómódú család, egyetlen eladó lány volt a háznál. Hogy történt az ismeretség, vagy
tán kommendálták őket egymásnak, nem tudom, csak az a lényeg, hogy a lánynak
akadt egy városi udvarlója, valami tisztviselő, vagy mifene. A lány nagyra volt vele,
hogy neki ilyen udvarlója van, városi úriember, de az udvarló is nagyon pályázott
a hatvanköblös földre, szép tanyára, mert a lány egyedüli gyermeke volt az a p j á nak, minden a lányé lett volna. Emiatt aztán ez a városi udvarló naponta küldte a
leveleit a lánynak. Színes virágok, csokólózó galambok voltak a borítékon, akkor
az volt a divat. Emiatt apádnak minden áldott alkalommal ki kellett menni abba
az isten háta mögötti tanyába, kikézbesíteni az udvarló turbékoló levelét. Csakhogy
jött az ősz meg a tél, a hideg eső, hófúvás, nagyon unta a hosszú utat. Ügy határozott, hogy ő véget vet ennek a fene nagy szerelemnek, nem hajlandó áztatni,
fázatni magát azon a hosszú úton. Vett egy hasonló borítékot. Nekiült, és pontosan
utánozva a városi udvarló írását, levelet írt a lánynak. Pontosan tudta más írását
42

utánozni. Képzeld, mindenféle disznóságokat írt bele. Hogy miképp szeretné egyszer
végre megsimogatni az Aranka kövér popsiját, meg hasonlók. Sőt azt is beleírta,
hogy ha majd egybekelnek, neki különleges tervei vannak a hatvanköblös földdel,
mert szerinte az öreg apósjelölt nem érti az igazi gazdálkodást, de majd ő meg
fogja mutatni, mit lehet kihozni belőle. Apád aztán elmesélte, hogyan fogadták a
levelet a B e n k e . . . ne, most eszembe jutott. Benkééknek hívták azt a családot. Apád
egy kicsit elidőzött, azt mondta, pihen egy cseppet, de csak azért, mert kíváncsi
volt, mi lesz a fogadtatás. A lány olvassa, olvassa a levelet, hol kipirul, hol elsápad,
szalad az apjához: hallgassa már, édesapám, miket ír ez a tekergő, ez most kimutatta a foga fehérjét. Hangosan felolvasta az udvarló levelét, mert az öreg Benke,
hiába volt hatvanköblös földje, nem tudott írni, olvasni. Analfabéta volt. De hát ez
akkoriban nem volt ritka eset. Gondolható, micsoda rettentő káromkodásba kezdett
az apósjelölt. Hogy erre, hogy arra annak a tintafosónak, a kijével, mijével, mit
csináljon — na gyere csak, lányom. Apád el akart köszönni, mert ő már eleget
látott, hallott. De az öreg Benke nem engedte. Azt mondta: várd meg, öcsém, elviszed ezt a levelet, hogy minél gyorsabban forduljon az üzenet. És ott apád füle
hallatára lediktált a lányának egy levelet, amiben a vőjelöltet lehordta mindenféle
tintafosónak, haszonlesőnek, megírta neki, ha még egyszer át meri lépni a tanya
kapuját, mind a három kutyáját ráuszítja, a cselédeivel úgy összevereti, hogy összefossa magát — szóval, ilyeneket írt. A lány pityergett is, meg dühöngött is, mindenesetre írta, amit az apja diktált. Apád aztán eltette a levelet, felült a lóra, és biztos „
volt benne, hogy a Benke-tanyába nemigen hoz mostanában csókolózó galambos
kopertában levelet a városi udvarlótól. El is maradtak aztán a levelek, hát ilyen
huncut ember volt a te apád, kedves f i a m . . .
. . . Mindent akárhogy, de semmit se úgy, mint más. Hányszor mondtam neki:
nem képzelsz te túl sokat magadról? De hát ő az ilyen beszédekre csak nevetett.
Mindent csak elnevetett. Azt is hányszor szóvá tettem, miért engeded, hogy a gyerekeid tegezzenek téged? Mert ti ketten, a két legkisebb úgy nőttetek fel, hogy
engem, az anyátokat tessékeltetek, ehhez én ragaszkodtam, de az apátok? Míg kicsik
voltatok, úgy mondtátok: apám, te, ez aztán így is maradt. Sehol a környéken nem
volt erre példa. Akárhányszor megtörtént, hogy ha valaki odajött, mondtatok valamit apátoknak, az illető megdöbbent: hát ezek a fiúk tegezik apjukat? Miféle ú j
szokás ez? Mondtam neki: mindenki meg van ezen döbbenve, aki csak hallja. De ő
csak nevetett. Majd megszokják, ezzel kész. Azt már nem bírta volna ki, hogy
mások véleménye miatt változtasson azon, ami vele történik. Hallottam én olyan
úri famíliáról, ahol még a szülők is magázták a lányaikat, minálunk meg éppen
megfordítva, de hát beszélhettem neki. Ez is olyan bolondériája volt, amit senki
sem tudott megérteni. Gondolom, azért nem bánta, ha tegezitek, hogy ti már másképp nevelkedjetek, mások legyetek, mint a többi tanyasi parasztgyerek: abból is
érezzétek, hogy ti mások vagytok, mert ti tegezhetitek az apátokat. Mi más célja
lehetett volna vele? Sose fognak a gyerekeid tisztelni, mondtam neki, ha nem követeled meg tőlük a tiszteletet azáltal is, hogy nem engeded magad tegezni. Vagy ha
legalább néha-néha, amikor megérdemlik, nyakon vernéd őket. Ez is például. A legfiatalabb bátyád olyan volt kisebb korában, mint az ördög. Fékezhetetlen. Tört,
zúzott, azon valakinek mindig rajta kellett tartani a szemét, mert sose lehetett
tudni, mikor milyen veszedelmet zúdít ránk. Apád azt szokta mondani: akinek
éppen nincs más dolga, ezt a betyár kölyköt üsse. De merte volna valaki csakugyan
a kezét rátenni! Ilyen ember volt. Attól, fiam, ti, a kisebb fiúk soha még egy
nyaklevest sem kaptatok. Én még csak el-elnadrágoltalak benneteket, de lehetőleg akkor, amikor ő nem volt otthon. Ebből a szempontból még szerencse, hogy
sokszor eltekergett, így hát meg tudtam nektek adni a kellő nevelést, öfelőle, fiam,
úgy nőttetek volna fel, mint a fa az erdőben. Nyesegetés nélkül. Ha egy kicsit
ivott, akkor persze még jobban szeretett benneteket. Az én drága gyönyörű fiaim,
nem adnám oda, ha tízezer hold földet kínálnának is értük. Nahát, ki lett volna
olyan bolond, tízezer holdat kínálni értetek! Könnyen beszélt, mint mindig. Egyszer
43

azért mégis majdnem bajba került, éspedig temiattad. Hány éves lehettél? Olyan
nyolc-kilenc. Nem több. Jaj, istenem — tüdőgyulladást kaptál. Olyan volt a tested,
mint az eleven tűz. Égett az arcod. A láz elvette az eszedet is. Felugrottal az ágyban, a többi fiú alig tudott lefogni, mert mentél volna az ablaknak, azt kiabáltad,
van ott egy ember, véres kés a kezében, jön, hogy legyilkoljon bennünket, visítoztál, jajgattál, azt hittem, a szívem szakad meg. Apád gyorsan befogott a szekérbe,
el a legközelebbi faluba, orvosért. Lehetett olyan nyolc-tíz kilométer. Vágtatva be a
faluba, megáll az orvos háza előtt. Bemegy. Az orvosnál aznap disznót vágtak, estefelé volt már, épp a kolbászt keverték, gyúrták. Apád mondja az orvosnak: doktor
úr kérem, nagyon beteg a legkisebbik fiam, lázas, félrebeszél. Hát, azt m o n d j a az
orvos, tekerjenek rá vizes borogatást. Nem azért jöttem én — mondja neki apád —,
hogy nekem vizes borogatást ajánljon a doktor úr, hanem azért, hogy jöjjön ki
velem a tanyára, gyógyítsa meg a fiamat. Nézze, jó ember — mondta az orvos —,
látja, mi van itt, én most nem mehetek el magával a tanyára. Az a gyerek reggelre
jobban lesz. Vagy ha nem, akkor bejön értem, és m a j d kimegyek. De apád n e m
tágított. Kérte az orvost, jöjjön most, azonnal, kinn áll a szekér az utcán. Az orvos
megint így kezdte: nézze, jó e m b e r . . . De akkor apád felkapott egy .hentesbárdot,
és azt mondta: a kutyaúristenit a doktor úrnak, ne mondja nekem, hogy jó ember,
mert mindjárt rossz ember leszek, ha ezzel a bárddal széthasítom a f e j é t . . . szedje
össze a holmiját, gyerünk a szekérre. Az orvos ránézett apádra, láthatta rajta, hogy
mi van benne, így hát vette a kabátját, kalapját, táskáját, szó nélkül felült a szekérre. Habos volt a ló hátulja, amikor bevágtattak a tanyaudvarra. Az orvos aztán
téged kezelésbe vett, hozott magával keserű orvosságot, ágyat vetettem neki, ott is
kellett hogy aludjon. Reggel aztán csináltam neki rántottát füstölt szalonnával. Megkérdezte tőle apád: mennyivel tartozunk. Azt felelte: maga nekem semmivel. Nem
tudom, miért felelte ezt. Akkor apád kiment, hogy megmondja a nagyobb fiúknak,
fogjanak be. Valamelyik vigye haza a faluba a doktort. Evés közben azt kérdi tőlem
a doktor: mondja, milyen ember a maga ura? M i l y e n . . . hát mit is m o n d j a k r á ?
Nem tetszik ismerni? Ismerem, azt mondja, most megismertem. Borzasztó ember.
Vadember. Ha nem fogadok neki szót, biztosan belém vágta volna azt a bárdot.
Láttam én rajta, hogy abban a pillanatban ölni tudott volna. Ilyen, mondtam neki
sóhajtozva, tetszik látni, ilyen. De még aznap este egy gyönyörű őzbakot lőtt apád
a rablott puskával, lopva bevitte a faluba. így fizette ki a doktort. Orozva lőtt őzzel.
Hát ilyen apád volt neked. Huncut ember. Én mondom, az anyád. Nekem elhiheted.
Most májusban lesz éppen harminchat esztendeje, hogy eltemettük. Istenem, hogy
telik az idő. Te hány éves lehettél? Tizennégy. Mire emlékezhetsz? Jóformán semmire. Látod, én mindenre, apádra, a huncutságaira, mindenre pontosan úgy emlékszem, mintha most is élne. Itt lenne közöttünk. De hát ez most már lehetetlen.

44

SZEPESI

ATTILA

Három fametszet
— Vilmosnak

fölégették a Fekete Nádast
a Kiserdőt kivágták
ruszin fiúk
tűnődtek a csontok fölött
kifordult a földből egy zászló
világított egy záblavas
szenes fák voltak a szekéren
sátorcsonkok farkasfogak
ujjpercek
emlékpénzei
a saroglyás szekér
akkor ért föl a dombra
mikor megtaláltam a gerlefészket
fiókák
halszálka-csontjait
bodzamagányban
csipogásúk tűnt legendáját
VILÁGÍTSATOK BELSŐ ÉJSZAKÁMBA
SZEGÉNYLEGÉNYEK
GERLEFIŐKÁK
GYÖNYÖRŰ HALOTTAIM
*
fűéjszakával
kőbozóttál
papírsárkányos éggel
útra hívnak szélvárosok
kölyökkorom
ígéretével
pusztuló pentaton fenyők
feszülnek ott a némaságnak
utak keresztje kopjafák
rommá-felejtett
várak
45

s hol vannak ők
Balog Albert Solymos Feri
legendák után elbitangolt
gyermekkorom
híresei
látom a pásztortüzeket
égtükrű hegyi éjszakákat
fölzúdül emlékeim ellen
farkasokkal a messzi nádas
nélkülem fordul ez a táj
feledés-barna múltba
micsoda csillagzuhanások
járatlan út a hadak útja
TÉL LESZ PATKÓSZÖGRE
GYOPÁRRA
RÉTEGES HÖ TERÜL
ÚTRA HÍVÁSOK ELCSITULNAK
SZÉPEN ÉS EMBERTELENÜL
beutazni ezt a földet
medve nyomán
végigsimítani
fatörzseit faragott

köveit

avarzúgásból
hallgatni hol-volt

éneket

kitérni a favágóknak
messziről köszönni
egy arcot végigsimítani
jól van megvan

Bartalis
föld a párnám
énekkel viaskodom
madárlátta
kenyeremért

lehajlok egy kavicsért egy
mindent
megnevezek
így leszek hihető

történelmi külvárosok
rámvirradnak vak éjszakák
utak ahová hazatérek

fogamhoz barbár szél tapad
virággá csontosul kezem
öreg vagyok
kezdődhet érveim
bevagonírozása

46

bogáncsért

Ez a tizenhét éves
fiatalember a romániai
magyar irodalomnak az
utóbbi években sorjázó
költői
ígéretei
közül
egy. A sepsiszentgyörgyi líceum tanulója, tehát onnan jön, ahonnan néhány évvel ezelőtt nagy ígéretekkel
és beváltott teljesítményekkel érkezett Farkas
Árpád, Magyari Lajos,
Csiky
László.
Veress
Gerzson rokona is ennek a szellemi körnek:
hagyománytiszteletében,
egy kicsit a korához
képest túlérett szellemiségében, táj, nép s önmaga egyszerre
való
versbevételében éppúgy,
mint a megidézett történelmi, irodalmi alakok azonosságában. Annak a pillanatnak vagyunk tanúi, amikor a
gyerekkorból felnőttkorba fordul egy élet, és
reflexióit versben fejezi
ki. Az őszinteség társul
itt a kifejezés készségével és szépségével. Néha már nem is versbe,
csak
látleletet
adó
mondatba tömöríti korosztálya világát egysorosaiban:
„sokasodnak
kinőtt c i p ő i m . . . s kételyeim" (Búcsú a gyermekkortól). S kicsit felnőttesen egy magatartásforma példáját idézi,
lehetőségét
vizsgálja:
„MIKES — csontighűség."
Tág szemlélet, mindenre nyitott tekintet, a
hagyományt
tudatosan
birtokba vevő mozdulatok, korosztálya és önmaga helyének keresése, erős képi kifejezésre
való törekvés jellemzik. Verseit a sepsiszentgyörgyi
Megyei
Tükör, a Bukarestben
megjelenő
Ifjúmunkás
és a Gyökerek című iskolai folyóirat közölte.
Műfordításokat
készít
románból, s filmrendezőnek készül.

VERESS

GERZSON

Könnyű álmot
Sütő Andrásnak

lebegjetek
kőcsöndű
szeretetemen
föl
a Magasba
az utódokért
szenvedjetek
hogy
alkossatok

In memóriám
a csendet szitává
fekete göröngyök

golyózták
temetnek

húsvirágnyár
lidércfény-reflektorok
döfik az eget
s a reszkető anyák szemében
minden gyerek
egy-egy könycsepp
sikítanak a fegyverek
mélyen ülő tekintetek siratják el
a fölszántatlan földeket
húsvirágnyár: Vietnam '71

Utak
keskenyednek
szélesednek
hegyre kapnak
völgybe visznek
ölelkeznek
el-elválnak
suttognak
vagy kiabálnak
titkot hord a végtelenbe
utak kócos rengetegje
47

Még ma
Élni hó alatt is lehet jó,
De csattogó szélben érdemesebb.
(Farkas

még ma
feszíttessetek meg
hogy harmadnapra

krisztusok
föltámadjatok

holnap
hegyes szilánkokra csörren szerte a csend
— és ej, még hány csámpázó gyerek
meztelen talpát sebzi meg —
szétpukkannak a
szappanbuborék-igazságok
s a ma istenei
fedetlen fővel állnak
sorfalat az időnek
útmelléki
bádogkrisztusok
csapjátok félre glóriáitok
koccintsatok
és nevessetek

Dálnok
Ráömlött az alkony a tulipánkertre,
— Egy éjsötét bivaly szarva között hozta —
Harangszó ringatta
Szénaszag ölelte
Fálutornyán kakas érkeztét
figyelte.
Nyers sarjú szagával szél kószál a fák közt,
—• Leugrik az est is egy szekérderékból —
Porkígyó az utca
Lapulnak a házak
Rőt lámpavilágnál nyurgulnak az árnyak.
Szegélyzik kopjafák, vigyázzák a csendet,
— Dózsa György szelleme fenyők fölé libben —
Meghasad a sötét
Egyenes kaszákon
Mint felszúrt, érett tök: hold a fapálánkon.

Árpád)

Becsengettek
A háromszéki magyar népköltészet jeles gyűjtőjének, dr.
Konsza Samunak
halálára,
1971. szeptember 15.

katedrának
támaszkodva
áll az idő kopjafája
rügyet fakad a kopjafa
csengetnek az iskolába'
lezárult a ládafödél
diákszívből rakott
máglya
eső lába lóg az égből
csengetnek az iskolába'
áll az idő hív a csengő
piros tulipános láda
visz a szekér visz a szekér
csengetnek az iskolába'
pilláimon örök álom
tiszta forrás szikkadt ágya
csapj a lóra jó kocsisom
csengetnek az iskolába'
fut a szekér zúg a
harangszóban ring
fényes égből fehér
s a kopjafák égig

4 Tiszatáj

csengő
az ének
hó hull
érnek

49

ANNUS

JÓZSEF

Csordapásztorok
i

A vezér első embere, Nadir lépett Pilon sátrába. Kezével intett a legénynek, hogy ülve maradhat.
— Ráérsz? — kérdezte. Nem várt azonban feleletre vagy bólogatásra,
nyomban beszélni kezdett. Morzsolgatta a szavakat, mint a nehezen fejlő kukoricát: — Járd körbe az. őröket! Amelyik aludna, vagy a napot lopná, ostorozd meg keményen! A többit tudod. Ha netán sároshátú tévedne át kémlelődni...
— Értem... — ugrott fel Pilon, s kihúzta magát. Szeretett volna tovább
beszélgetni a csizmás főemberrel, de az máris távozott.
ö t bízta meg! Öt, a tizennyolc éves sihedert. Igaz, kétszer győzött már
nagy, délutáni ostorpárbajon, eddig mégsem bíztak benne. Íme, a bikabőr
sapka a fekete csíkkal! Ezt is a kezébe nyomta Nadir, s csak most veszi észre.
Hamar fel! Micsoda érzés! Nem koszos bojtár többé, akibe bárki belerúghat,
s akit akármilyen nyiszlett zavarászhat a tölgyes körül, csak azért, mert sapka
van a hitvány fején. Némelyek ugyan még deres fejükre sem érdemlik ki, de
lám, ő, a serkenő bajszú ifjú máris rangos, fejfedős ember. Ha a legközelebbi
csatában kitünteti magát, akár főember is lehet. Csizmát kaphat, közelről láthatja a vezért, s egyszerűen csak Muharnak szólíthatja, mint a többiek. De
ne kalandozzon az ész, járjunk a dolgunk után!
A tölgyes felé ment. Hátha találna ott henyélő bojtárokat a minapi komák közül, s megmutathatná nekik a sapkát, no meg a hatalmat! Hej, ha
éppen Récsét fogná ki, a lacibetyárját, aki tavaly őszön megvakította a legkedvesebb kutyáját. Hej, ha most eléje akadna! De sebaj, ha most nem, majd
máskor!
Messziről látta a füstöt, s emiatt kissé bánatosan, lassan lépdelt az erdő
felé. Most állítottak emlékfát a pénteki csata két hősének. Embermagasságban
fűrészelték el a deréknyi vastag tölgyet, az oszlop felső végét laposra faragták,
s a vén Fülöp most ügyeskedi bele a neveket, pirosra tüzesített vezérdróttal.
A név alá hevített tüsökkapával vastagabb vonalakat húz, s egy nagy V betűt
sercegtet az élő fa testébe. A gulyások jele, címere örök időkre hirdeti itt a
hősök dicsőségét.
Pilon most kap észbe, hogy a sapkát itt nem hagyhatja fent. Bármennyire
szeretné is, hogy a fejéhez nőjön, s bármennyire tiltakozik a keze, csak le
50

i

kéli vennie. A vén Fülöp befejezte a vésést, inasának adta a vasakat, s most
beáll a fehér arcú emlékfák közé.
— Amidőn a pásztorok Krisztus születésének hírét vették, elindulának,
hogy megkeressék a kisdedet, és ajándékokkal kedveskedjenek neki-i-i — énekelte a szakállas öreg, mire a körülötte levők mind a földre hasaltak, két
tenyerükkel pedig szemüket takarták el. A hosszú ének után a vénség krákogott, a sokadalom pedig felállt. Fülöp most egészen más hangon folytatta. Ez
már nem ének volt, de nem is közönséges beszéd. Kis éles hangja hihetetlenül
felerősödött, s úgy kivált az erdő madarainak, a szél neszezésének zajából,
hogy aki ott állt, csak reá figyelhetett.
— Hallottátok tehát, csordapásztorok az igét. Kik vitték hát az aranyat, a
tömjént és a mirhát a mi urunk megváltónknak? Ugye, hogy a gulyások, azok
a pásztorok, akik a meleget lehelő marhát szelídítették a jászolhoz, hogy a parányi gyermek megmenekülhessen a fagyhaláltól. Mit kerestek volna a kisded
szent jászola körül a sáros hátú kanászok? Ugyan mit? Feleljetek, csordapásztorok! Kié hát a puszta, le egész a folyóig, ahol nád és berek ad otthont a
vízi madaraknak? Ugye, a mienk? Az bizony! S hiába vernek ki onnan bennünket újra és újra sároshátú férgek, s hiába tolakodtak most is előre a nyárfasorig, dicsőségük nagyon is rövid életű lesz. Két nap múlva támadunk, s
mint isten kegyeltje, szeretett vezérünk, Muhar mondotta, oda szorítjuk a
mocskos férgeket, ahová valók, a sárba, a láp mélységes fenekére! Vivát!
— Vivát! — ordította a tömeg, s velük Pilon is.
Már szedelőzködtek, néhányan el is indultak, amikor a vén Fülöp még
ennyit mondott, immár közönséges beszédhangon:
— A hősöket pedig őrizze a mi jelünk . . .
Kifelé haladva már feltehette. a sapkát, s feszíthetett a tömegben. Lábujjhegyre emelkedett, mintha keresne valakit, de hiába. Senki nem ügyelt rá,
itt jobbára sapkások meg asszonyok voltak, ők pedig nem csodálkoztak Pilon
rangján.
Hanem a bojtárok a falka mellett! Felugráltak a subákról, s úgy álltak,
mint a földbe szúrt husáng. Még Récse is, aki pedig hanyatt heverészett, de a
lármára, s talán valamelyik társa pisszentésére azonnal pattant.
— Az ilyennek így kell — súgta a szomszédjának. — Most még élvezi a
dupla bőrt a fején. Majd lehet még melege is benne!
— Jól van, leülhettek! — Kicsit várt, aztán kiáltott: — Récse!
— Igenis!
— Mutasd az ostorodat!
A fiú átnyújtotta. Szabályosan, a faragott nyelet szinte beillesztve Pilon
tenyerébe.
— No, nézzük, mire jó ez a vacak...
Pattogtatni kezdett vele. Előbb két oldalra, szaporán, de aprókat kongatva.
Később nagyot lendítve, majd többször körbeforgatva, s minden erejét egyetlen rántásba adva, hatalmasat dörrentett. Ismételni próbált, de ekkor az ostor
néma maradt. Halk füttyentéssel kicsapta magából a vékony csapószíjat.
A bojtárok röhögtek.
Pilonnak szólnia sem kellett. Ledobta a karikást, csípőre tette a kezét, s
várta, hogy Récse beálljon eléje. Amikor a remegő bojtár megadóan felpúposította a hátát, nagy nyugalommal lekanyarította saját ostorát, s könnyed mozdulattal suhintva odavágott. A fiú hangja nem hallatszott. Némán sírt. Még
kettőt kapott, aztán ülhetett vissza a subára.
4*

51

Pilon pedig ment tovább, tekintetet sem vetve a megrémült, s a röhögő
bojtárokra-. Ostorára lépett, s talpával a fűhöz szorítva, letörölte róla a vért.
A nyárfasorhoz közeledve az őröket figyelte. Minden ötödiknél egy. Ha
valamelyik lefeküdt, s átadta szakaszát a két szomszédnak, ismét dologhoz
láthat. Nem talált azonban hiányt sehol. Az őrök a fa mögött álltak, bal kezükben a bot, jobb vállukon az ostor, övükben a kés. Amikor egynek-egynek
a közelébe ért, az kihúzta magát, ostorát pedig tisztelgésképpen leemelte a
válláról, nyelét a combjához szorítva.
— Semmi?
— Semmi — mondta egy bozontos legény, s zavartan nézte Pilont. Gondolkodhatott, vajon rendjén működik-e a szeme? Valóban Pilon lenne ez a
sapkás? De az csakugyan, ilyen széles válla senki másnak nincs. S a kemény
áll, akár az apjáé. Ez is összeroppantaná a borjú gerincét, mint az öregről hírlik, hogy megtette fiatalabb korában. Az öreg mégse lett sapkás soha. Igaz,
akkoriban még békés idők jártak, a sároshátúak, isten tudja, merre legeltettek.
— Az irtásnál hányan vannak?
— Tízen. Dupla őrség. De öt pihenőben...
— Bízd csak rám, majd én megszámolom!
Már közeledett a bokros, gidres-gödrös irtáshoz, amikor füttyszót hallott.
— Ahá! A bozontos! Jelez á gazember a többieknek, hogy jövök. No,
megállj, nyavalyás, majd jövök én vissza is!
Aztán mégis enyhült a haragja. Most érezte igazán, hogy sapkás. Fütyülnek a gazemberek, ha megyek! Fütyörésznek. Nehogy rajta kapjam a cimborájukat a heverésen. Hahaha! Félnek a nyavalyások!
Az öt ember a helyén állt. Botosán, ostorosán, késsel az övükben, mint
amazok. De közelebb egymáshoz, s csendben a bokrok között, figyelve minden
rezdülésre: észrevegyék, ha sároshátú akarna átsurranni a bozóton. Csak itt
teheti, ha nem tud repülni, a fasornál mindjárt észrevennék. Bár estendőn ott
is ügyelni kell. De mindig csak itt próbálkoznak. Muhart akarják megölni.
A vezért.
— Tudjátok a dolgotokat? — súgta közéjük a kérdést Pilon.
— Itt élve át nem jön! — vicsorgott a hideg szemű Rája. Vele párbajozott legutóbb Pilon. Nehezen győzte le. Jól forgatja a karikást a kölyök. De
csak fejmagasságban. Amikor ezt észrevette, már könnyű volt. A lábát rántotta ki alóla.
— Hát sapkás lettél? — suttogta Rája, miközben sajtot tört bent, a zekéje
elejében, s majszolni kezdte.
— Ha nem látnád! — sziszegte Pilon, s úgy vágta szájon az apró szemű,
magas fiút, hogy kezéből s szájából messze repült a sajt. Rája neon ütött vissza.
A sajt után nézett, megtörölte a száját a keze fejével, s rápillantott, nem vérzik-e. Megnézte Pilont, aztán félrébb oldalgott.
A többiek még csendesebbek voltak, mint előbb, s ekkor ütötte meg fülüket a parányi lárma. Aprócska gally reccsenhetett, s neszéből csak annyi jutott el az őrökhöz, amire talán a kutya se ébredne fel. Bizonyára jól hallották,
mert egyszerre többen kapták fejüket a Szeder-árok felé. Pilon is.
Egyetlen mozdulattal leintette az indulásra kész legényeket, s előbbre lépett. Még visszafordult, kezével két újabb mozdulatot téve, ilyesmit jelezve:
maradjatok, nyavalyások, ezt én viszem Nadir elé. A markomban, mint egy
rossz malacot! Az ő talpa alatt is pattant valami. Az árok felől válaszolt a
pici reccsenés. Majd megint ismételt. Pilon kivonta a kését, s fogai közé szo52

rította. Ostorát beakasztotta az övébe, ne akadályozza. Két marokra fogta
hatalmas botját, s indult.
A sárosok ketten voltak. Éppen háttal guggoltak neki. Egy pillanatig gondolkodott. Mit kezd kettővel? Aztán gyorsan határozott. Néhány lépésnyit
előre araszolt, s jól megnézte magának a vállasabbat. Felemelte a botot, s
mire az a suhogósra moccanni érkezett volna, rettenetes erővel lesújtott. De
már nem is nézte az eldőlő kanászt, botját földre dobta, s jobb kezébe szorította a kés markolatát. Lábait megvetette, s várta a vékonyabb kölyök támadását. A kölyök azonban nem fordult felé. Kirúgta magát a guggolásból, mint
a kecske, és nagy, szökellő ugrásokkal megindult a solymárok birodalma felé.
Talán nem is sáros volt? A solymárok pedig... Ha most e z . . . De hiszen
itt a másik! Rángatózik, mint a felakadt béka. Oldalán a szöges öv. Nem kétséges: sároshátúak ezek. Akkor hát gyerünk a másik után! De ezzel...
— Ketten voltak? — kérdezte Rája, aki másik két társával ekkor ideért.
— A másik elfutott. A solymárok felé. De majd én! Ezt már elintéztem,
ne féljetek, nem harap. Vihetitek a kaszás kútba! Mit bámultok? Mozgás!
Mintha babonázta volna őket. Bólintottak, s szó nélkül munkához láttak.
Ő pedig futott a másik után. Az irtás szélén látta felbukkanni. Később métereken át figyelhette a bokrok között. A kölyök igen furcsán nyargalt. Térdtől
lefelé szétdobálta a lábát, s két kezével evezett hozzá. Ütleg nem volt nála. De
azért nem árt az óvatosság. Kés lehet az övében. Már elérte a tisztást, ahol
nem kell kerülgetni tuskót, gödröt, bokrot, egyenesen futhat a solymárok erdejébe. Ott pedig elrejtőzhet. Vagy eljut az első táborig, s ha azoknak szól, hát
Pilon minden bizonnyal nyílvesszővel a szívében fog meghalni. Futás hát
utána, elérni még az erdő előtt! Gyorsan! Még gyorsabban!
A kanász a tisztás közepén járt, amikor ő kilépett a bokrok közül. Mind
nagyobbnak látta az előtte futó hátát. Fogyott közöttük a távolság. Itt már
nem akadályozták a gallyak Pilont se. Rohanás közben leoldotta ostorát, s
húzta maga mellett. Csak elérje az erdő előtt! Akkor nem menekül! .Már a
zihálását is hallotta. Még két lépés, még egy, s most lendíteni kell az ostorral.
Süvít, sziszeg, fütyül a szíj, aztán aprót pittyen. Most már csak rántani k e l l . . .
A menekülő nagyot nyekkent. Arcát a fűbe temette. Nem mozdult. A háta
emelkedéséről látta csak, hogy él, de nem is üthette meg magát a vastag fűben. Ezt a darabot a solymárok iránti tiszteletből egyikük se meri legeltetni.
Pilon kivonta kését, s ráérős mozdulattal megtörölte zekéje ujján. Belerúgott a kanászba.
— Hiába futottál, megdöglesz te is. Csak nem úgy, mint a másik, mert a
botomat elhagytam. Leszúrlak, mint a disznót...
— N e . . . — nyiffant amaz, s ekkor Pilon letérdelt hozzá. Nem tetszett
neki a hang. Megragadta a legyőzött gúnyáját, s egyetlen rántással hátára fordította a kölyköt. Annak a csuklyája lecsúszott, felsője kinyílt. Pilon kerek
szemekkel bámulta. Nagyokat nyelt, s megremegő hangon kérdezte:
— Te lány v a g y . . . ?
Az nem szólt. Vastag ajkakkal zihált, arcán folytak a könnyek. Pilon
szinte gyengéden fogta tenyerébe az arcát:
— De szép vagy, de sároshátú lány!
— Te dög! — visította az. Elkapta Pilon kezét, s beleharapott a tenyere
élébe. Ráakadt, mint a megveszett kutya, még rázta is a zsákmányt, míg csak
el nem bődült a behemót férfi, s az erős, kést markoló kezét a magasba nem
lendítette. A lány hirtelen elengedte. Egyet perdült, s máris talpra ugrott. Pilon
53

akkor se találta volna el, ha lecsap a gyilkos szerszámmal. De nem is csapott
le. Most lassú mozdulattal leengedte a kést, s a fű között a földbe szúrta. Némán közeledett a lány felé, mint az ölni készülő farkas. Könnyen megfoghatta,
az mozdulni sem bírt, amikor a szemébe nézett. Pilon a lány vállát ragadta
meg. Szorította, még a foga is csikorgott belé. A lány nem is szisszent. Állt
keményen, s nézte a legényt. Pilon könnyített a szorításon.
— Hogy hívnak? — kérdezte.
— Verbéna.
— Kivel jöttél?
— A bátyám volt, te csordás vadállat! De ne félj, van aki megbosszulja...
— Nem félek.
— Tőlem is megijedtél. Le akartál szúrni.
— Mert haraptál, te hörcsög!
— Mutasd!
Pilon kifordította a tenyerét. A vér keskeny patakban folyt be a ruha
ujjába.
— Jól sikerült — mondta a lány, de nem engedte el Pilon kezét. Mellén
újra szétnyitotta a felsőt, s valahonnan kendőt húzott elő. Jól rányomta, megtörölte a véres kezet.
Pilon most nem érzett fájdalmat. Nem is nézett a kezére. A lány homlokát nézte, ahol hajának szálai indulnak. Mintha egészen közelről nézne egy
varázsdobozba zárt kicsinyített erdőt. Csupa ébenfa, sűrűn egymás mellett. Vékonyak, sudárak, mert a nap felé igyekeznek. Előttük a tisztás, lejjebb két
teli kút, amelynek zöld vizében ugyancsak fák, bokrok, de felhők, egek, csillagok, napok is tükröződnek. S még alább a völgy, partján a két heggyel. Az
egyik most rózsaszín csúcsával kivillan a sűrű ködök k ö z ü l . . .
— Szép vagy, te . . . Verbéna . . .
A lány cseppet mosolygott. Még akkor is, amikor Pilon újra megragadta,
s a fűbe vonta. Erős marka most sem volt kíméletes, de az ujjaiban érezte,
hogy szorítása nem fáj a lánynak...
2

Nadir tajtékzott:
— Hogy engedhettétek el egyedül? És ha nem egy, hanem három, vagy
akár öt-hat társa is volt ennek a disznónak? Na, mire vártok? Lökjétek már
b e l e ! . . . Ha Pilonnak baja esik, mindnyájatokat utána dobatom. Tunya, buta,
tohonya banda! Tűnjetek a szemem elől! Várj! Te ott, te, te! Belőled még
csak kinéz valami értelem. Te itt maradsz, és megvárod Mikét a négy emberével. őket küldöm a fiúért, mutasd nekik, merre ment e l . . .
— Hősködött, mi? — kérdezte Mike, amikor az irtás felé ballagtak.
— Hát, ezt a nagy medvét leütötte, aztán . . .
— A másikat is egyedül akarta, mi? Azt hitte, hogy csak úgy napkeltétől
napnyugtáig akár csizmás is lehet belőle!
Rája most már beszélhetett. Eddig nem tudta, milyen véleménnyel van
Mike az új sapkásról.
— Persze hogy azt hitte! Minket visszaküldött. Majd én, azt mondja.
Majd én! Mintha a múltkori párbajban olyan sokkal jobb lett volna nálam.
Ha meg nem botlok...
54

— Emlékszem. Sokkal jobb voltál. De hát Nadirnak ez a . . . áh! Tudjátok,
mit csinálunk? Álljatok meg! Leülünk ide az irtás közepére, és szépen eltöltjük az időt. Estefelé aztán visszaballagunk, hogy nem találtuk. Van sajtod,
kölyök? Akkor törj mindenkinek. Üljetek le! Én körülnézek azért...
Suttogva, közéjük hajolva, fojtott hangon szólt, amikor visszatért, mégis
azonnal felugráltak az ijedelemtől. Mike hangjában rémület és öröm, izgalom,
sürgetés együtt sziszegett és pattogott.
— Ha ezt látná Nadir! Nahát! Figyeljetek! Óvatosan gyertek az irtás széléig. Ott bokor mögé álltok és figyeltek a solymárok erdeje felé. Szép dolgot
láthattok! A hős, az új sapkást, a k i . . . de nem is folytatom, nézzétek a saját
szemetekkel!
— Odamegyek és keresztülszúrom mind a kettőt — vicsorított Rája.
— Együgyű kölyök! — legyintett Mike. — Még mit nem? Talán hinne nekünk Nadir? Nem úgy, kölykeim! Kettő balról, kettő jobbról, mi veled középen. Ti ketten a sáros szajhát kapjátok el, mi négyen a hős vitézt, az új sapkást, Nadir kedvencét. Rajta, de csendben!
Pilon rúgott és harapott, köpködött és káromkodott. Nem bírt Mikével és
a három kölyökkel. Azok megkötözték, s fogták erősen. Mike eléje állt, s kevés
gondolkodás után ágyékon rúgta. Ekkor összegörnyedt. Rája is eléje állt, de
Mike visszarántotta:
— Kölyök, vigyázz! Még sapkája van! Majd ha elveszik tőle, s viszed a
kút f e l é . . .
A lány nem ellenkezett. Hagyta megkötözni magát, s a földet nézte. Pilon
lassan felegyenesedett, s felé fordította az arcát.
— Ne haragudj rájuk — mondta a lány. — Ha nem jönnek, fél óra múlva
megdöglöttél volna, te rusnya borjú! Ott volt a késed a lábamnál. Csak arra
vártam, hogy elszenderedj...
— öljétek meg! Hasítsátok ketté a szajháját, a sáros disznóját! Te féreg,
te mocsok! Te . . . — üvöltött Pilon.
Nadir szó nélkül halgatta végig Mike elbeszélését. A végén kérdezte csak
Pilont:
— Igaz?
A gúzsba kötött legény biccentett.
— Vigyük? — kérdezte Mike.
Nem lehet. Csak Muhar ítélhet fölötte. A legnagyobb bűnt követte el, de
sapkás! Én adtam neki, mert azt hittem... Te disznó, te sároshátú!
A legnagyobb sértést Pilon még így, megkötözve sem viselhette el. Felemelte a fejét, s leköpte Nadirt. Az nekiugrott és két kézzel ütötte, karmolta,
cibálta.
Alig lehetett felismerni, amikor Muhar elé vezették.
A vezér fönn ült a kerevet közepén. Előtte a földön sorakoztak a csizmái,
mind tisztára csutakolva. Legalább egy tucat pár. Feje fölött két dorongból
faragott díszes polc, azon furulyák hosszú sora. A furulyák, amelyekről eddig
csak hallott Pilon, de elképzelni se tudta. A vezér maga faragja őket, a solymárok vezérétől kapja hozzá a fát. Ahány furulyáravaló, annyi tinó. Muhar
most is faragott. Éppen csak felnézett, s folytatta a szöszmötölést.
— Sáros szajhával, te? — dobta ölébe a kést meg a félig faragott pikulát, amikor Nadir idáig ért az elbeszélésben. — Tudod, mi vár rád?
— Tudom.
— No aztán mi?
55

— A kaszás k ú t . . .
— Hohó! Könnyű is volna! Egy dobás és kész. Hogyne! Hogyne, k ö l y ö k . . .
— Sapkás v o l t . . . — kottyantott közbe bátortalan hangon, de hirtelen
Nadir.
— Ez? Mióta?
— Ma reggel adtam neki. Tudod, Muhar... tudod, vezér, ő nyerte a párbajt. Ez a Pilon . . .
— Ja, úgy! Még nagyobb a vétked, Pilon. S tudod, mi a büntetés? A solymárok erdejébe vitetlek, ahol kikötnek egy fához, s ahol a bögölyök, vércsék,
hollók zabálnak majd f e l . . .
— Bölcs vezér! — hajolt meg Mike.
— Bölcs vezér! — zúgták mind a jelenlevők.
— Várjatok... Ez lenne a büntetés! De mást gondoltam. Holnap deleléskor akarunk támadni. Jó lenne, ha a támadás kezdetére valaki a pokolba küldené a sárosok vezérét. Dusnok minden délben megnézi az anyakocákat, amint
szoptatnak. Pondró jelentette. Azt is pontosan megfigyelte, hogy tizenkét kölyök kíséri botokkal, kapával. Odalopakodni tehát nem lehet. Csak bátor ember végezhet vele, aki az epresből kirohanva reá ront hirtelen. Gyorsan végez,
s igyekszik el,- mert a kölykök disznósajtot csinálnak belőle... Figyelj hát,
Pilon! Ha ezt holnap déli itatáskor elvégzed, s épségben visszátérsz, élhetsz,
ameddig az úr enegedi... Ha pedig hősként esel el, hősként temetünk el a
győzelem után, s emlékfát is csinálunk neked. Gyertyánból. Vállalod tehát?
— Megkegyelmezel neki, vezér? — tört ki Mikéből az ijedelem.
— Mars innen, hitvány! — mutatott rá Muhar, s a keszeg sapkás kihátrált a sátorból.
— Vállalom, vezér! — mondta felszegett fejjel Pilon.
Muhar intésére megoldották rajta az ostorokat, s visszaadták a sapkáját.
— Itt van — húzott. elő övéből egy finom nyelű, kissé hajlott élű kést a
vezér. — Ezzel öld meg Dusnokot. Hátulról szúrd és felfelé tartsd az élét! Ha
visszahozod a kést, a tied! Elmehettek... A lányt is vigyétek! A k ú t b a . . .
3

A bojtárok még nem végeztek a déli itatással, amikor a sárosok felől felhangzott a panaszos dudaszó. A gyászduda morgó hangja hosszasan duruzsolt,
s ideát zengett a vivát, pattogtak a karikások. Nyilvánvaló, hogy Dusnokot
siratja a duda. Pilon elvégezte a dolgát. Most kell indulni, s támadni szélsebesen! A győzelem a pásztorok kezében!
Nadir sorakoztatta a hadat. Ostor, bot, kés mindenkinél. És rudak, kötelek, amivel az aklokat, sátrakat, boglyákat feldönthetik. A két szamarat is kifogták a trágyahordó kordéból, négy kölyök alaposan munkába vette a szőrüket szénacsóvával, s hamarosan ragyogtak, mint a harci paripák. Muhar és
Nadir ült rájuk.
— Indulás! Meg se állunk a folyóig!
És megindultak. A kanászok őrsége úgy futott előlük, mint a nyúl. Szabad
utat kaptak a nagydomb mögött is, mert Dusnok halálának hírére a tartalékok
is bemasíroztak a vezéri sátor környékére. Szabad tehát az út odáig! Sőt tovább, mert a megrémült sárosok észvesztve menekülnek a támadás hírére. Hát
még, amikor meglátják a félelmetes bandát, amint vérszomjasán ordítva, pattogtatva, fütyülve, dudálva trappol feléjük.
56

A sátrak és ólak körül alig találtak már valakit. Néhány öreget, akik nem
futhattak, s néhány megszeppent kölyköt, akik lemaradtak a déli itatás
miatt. Ezeket szúrják, vágják, ütik, s milliószor agyonverik, felszeletelik, mint
a kígyót, amelyik holtában is mozdul még kicsit. Aztán az aklok meg a disznók következnek. Sivalkodás, ordítás, por, vonítás, vérszag mindenütt. Dől a
vezéri sátor, ezernyi darabra repülve törnek a köcsögök, tálak, asztalok, lócák.
Valaki felfedezte a pince lejáratát. Rudakkal esnek neki, s döngetik keményen,
nagy hórukkozással. Reccsenve enged a vastag tölgyfa ajtó, s vagy tízen nyomakodnak be rajta egyszerre. Egy hordó már jön is felfelé, kézről kézre járva.
Mike az, aki baltával nekiugrik, s léket üt az oldalán. Spriccel a bor. A sapkások a bikabőrt, a mezítlábasok a markukat tartják alá. Isznak, mint az
augusztusi puszta, ha zápor kerekedik. Isznak, s éljenzik Muhart, a szeretett
vezért, aki Dusnok sátra helyén a tűzhely tetején áll, s onnan gyönyörködik
népében.
Valakinek véletlenül eszébe jut Pilpn. A neve hirtelen felröppen, futva
kering a tömegben, majd felerősödve érkezik vissza, végül már több torokból
egyszerre zúg:
— Pilon, a hős! Vivát! Vivát! Vivát!
.— Keressétek Pilont! — kiáltják egyre többen, de senki nem mozdul a
hordók mellől, amelyek egyre érkeznek a hűs pincéből. Nem tágít senki. Sőt
azok is visszatérnek, akik a menekülő sárosok nyomába eredtek, hogy a folyóba szorítsák őket. Szorítsa őket a zivatar! Ha a többi vigadhat, ünnepelheti
a győzelmet, miért vigyük mi vásárra a bőrünket?
— De hol van Pilon? — kérdi Muhar. — Nem lehet, hogy megölték volna.
Erős fiú volt, igazi hős, csizmára érdemes! Megmentette a bőrét bizonyára.
Keressétek hát Pilont! Pilont, aki győzelmünket megalapozta!
Nadir utasítására végre elindul pár kölyök. Hosszasan bolyongnak, már
újakat küldenek utánuk, míg végre előkerülnek. Pilont nem hozzák, csak
Pondrót, a kupecet. Az egyetlen ember, aki bejáratos volt Muhar és Dusnok
sátrába egyaránt, sőt a solymároknál is megfordult olykor.
— Mit akartok vele?
— Hős vezér, jelentem, ő tud Pilonról.
— Valóban?
— Igen, vezér. Mindent láttam. Délben, amikor Dusnok szokása szerint az
anyakocák aklához indult, én is a menetben voltam. Amikor az epererdőhöz
értünk, valami riadalom támadt a kölykök között. Akkor pillantottam meg a
fiút, akit most ti kerestek. Késsel rohant Dusnok felé. Megállt előtte, s rákiáltott: — Megdöglesz, sárosok vezére! Győznek a csordapásztorok! — Azzal —
mielőtt bárki felfogta volna, mi történik — az a legény, akit Pilonnak neveztek, nagy hirtelen Dusnok mellébe vágta a kést. Még azt is láttam, hogy
lefelé görbült az éle . . .
— Nahát!'
— így volt, nagy vezér, én a saját szememmel láttam.
— Es tovább?
— A nagy vezér... már szóval Dusnok, az a sároshátú disznó azonnal
összerogyott, és csak ennyit mondott: — Megdöglök, me-e-eg...
— És Pilon?
— Duka, a főember azonnal elkiáltotta magát: élve fogjátok el! Erre a
kölykök leteperték. Amikor felállt, hárman fogták egyik-egyik kezét. Mégis
megrázta magát, s úgy leszórta őket, mint a macskákat. De a lármára ekkorra
57

odaért néhány erős férfi. Az egyik süldőket drótozhatott nemrég, mert nála
volt a kötél, amivel kikötik az állatot. Ezt dobta Pilon nyalkába, s úgy lerántotta a földre, mint egy zsákot. Akkor aztán megkötözték. Duka eléje állt. Azt
mondja neki: ide figyelj, fiú! Te nem is tudod, mit tettél! Megszabadítottál
bennünket a zsarnok Dusnoktól. Most már én vagyok a vezér, legyél -a főemberem. ö t pár csizma, nagy sátor, tíz bojtár...
— Mire Pilon?
— Ügy tett, mintha gondolkodna. Pedig csak a nyálát gyűjtötte. Ügy
szembeköpte Dukát, hogy az majd hanyatt esett. Nesze, te mocskos disznó!
Mit képzelsz? Én a te embered, te sároshátú ártány! Ezt mondta, bizony
isten, a saját füleimmel hallottam . . .
— És aztán?
— Duka intett egy emberének. Nagy behemót medve, akkora ökle van,
mint egy borjúfej. Azzal csapott Pilon szájába. — Te koszos, tehénganés csordás . . . — már sértés ne essék, de így mondta —, te mersz itt köpködni a vezérünkre? Te? Nesze! Pilon arca már nem látszott a foltoktól meg a vértől.
Aztán Duka újra szólt: vihetitek! A villás kútba dobták...
— A hőst! A mi hősünket! — kiáltották többen.
— Pilon, a hős!
— Pilon! — ordították a részegek is, akik talán nem is tudták, él-e, hal-e.
— Gyertyánból faragom az emlékfáját! — dörögte szónoki hangján Fülöp.
— A legnagyobb hős a csordapásztorok között. A hős Pilon, győzelmünk kovácsa, a rendíthetetlen pásztor, a mi urunk kegyeltje! Éljen dicső emléke!
Énekeljük himnuszunkat, testvéreim: „Csordapásztorok . . . "
— Fülöp! — kiáltott Muhar, s hangja nyomán csend született a környéken. — Fülöp, Fülöp, jó öreg atyám! Ennyire romlik az eszed? Te tudod legjobban, hogy badarság, amit beszélsz. Nem kiáltjuk hőssé Pilont, amíg a körülményeket meg nem vizsgáltuk. Mert mit is mond a szent bunkósbot rovása?
— Igen, igen, vezérem, valóban elragadott a hév kissé . . . bölcsebbnek hittem magam, mint vezérséged. Én, a parány, a nagy Muharhoz...
— Ne siránkozz, ne nyöszörögj! Hívjátok vissza Pondrót!
— Én már mindent elmondtam, nagy v e z é r . . .
— Még kérdezünk egyet-mást. Azt mondd meg, énekelte-e himnuszunkat
Pilon, amikor a kúthoz vitték?
— Nem...
— Biztos vagy benne? Eskü alatt is megvallanád?
— Igen, igen, mint mondottam, hiszen... szegény fiúnak akkor már szinte
nem volt szája, amivel ugye énekelni...
— Tehát biztosan nem énekelte? Ismered a himnuszunkat? „Csordapásztorok..." No?
— Hogyne, igen, ismerem. Mondom, nem énekelte, m e r t . . .
— Tehát nem énekelte. Hallottad, Fülöp?
— Igen, hallották az én füleim . . .
— De talán, talán mutatta a pásztorhősök jelét, a nagy V-t a mutató- és
középső ujjával, amikor a kúthoz vitték? Nyilván magasra emelte a kezét,
mint azt a pásztorhősök szokták, tehát te jól láthattad. Láttad?
— Nem, nem láttam...
— Vagyis ez azt jelenti, hogy nem mutatta, hiszen te végig ott v o l t á l . . .
— Nem mutatta, mert ugye a keze hátul össze volt kötve, a karjait pedig
más kötelek szorították a testéhez . . .
58

— Esküt mersz tenni, hogy nem mutatta Pilon a pásztorok szent jelét, a
bika két szarvát utánozó nagy V-t? Esküdni mersz?
— Igen, esküszöm, hiszen, mint mondottam...
— Elmehetsz! Halottátok: Pilon a jelet se mutatta és a himnuszról is megfeledkezett. Talán azért, mert lélekben mégis Duka főembere lett. Megtagadott
bennünket...
— Igen, így lehet, vezérem — erősítette nagy bólintásokkal és hangos szóval Fülöp. — Ilyenformán kimondhatjuk tehát, hogy Pilon nem volt hős, nincs
köze a győzelemhez, mert a győzelem csupán és egyes-egyedül a mi nagy vezérünk, a nagy Muhar érdeme, aki..'.
— Jól van, Fülöp, kezd helyrerázódni az eszed. De még valamit nem
mondtam: én ráparancsoltam arra a gazemberre, hogy hátulról döfje le Dusnokot, úgy, hogy a kés éle felfelé nézzen. És mi történt? Hallottátok: elölről
döfött, és a kés éle lefelé nézett...
— Ügy van! Emlékszem, Pondró pontosan így beszélte el. Nem hős tehát
Pilon. Pilon nem hős! — dörögte minden eddiginél hangosabban Fülöp.
A távolabb állókhoz is eljutott most Pilon neve. Valaki egy hordó tetejére
ugrott, s kiáltozni kezdett recsegő nagy hangon:
— Pilon nagy hős! Pilon a mi nagy hősünk! Halottátok? Pilonnak fát faragunk. Gyertyánból kell faragni, mert Pilon nagy hős volt, a legnagyobb
hősünk!
— Hallgass, részeg!
— Mit ordítozik ott az a kanásznak való? Lökjétek le!
Mike tántorgott a vezérek elé. Felnézett Fülöpre, mert Muhartól így részeg-bátorságában is tartott, s az öregtől kérdezte:
— Most mi is van hát avval a kölyök... akarom mondani, a fiúval?
A Pilonnal! Hős, vagy nem hős a gyerek?
— Nem hős! A bizottság tanácskozása most fejeződött be, ahol megállapítottuk — a szemtanú elbeszélésének meghallgatása és körültekintő mérlegelés után —, hogy Pilon nem hős. Csak közönséges halott. Emlékfát se állítunk hát néki, és a dicsőségét sem fogjuk zengeni. Pilon nem volt győzelmünk
kovácsa, Pilonnak semmi köze a győzelemhez...
— Na és, ha van? — tántorgott Mike, s fél szemmel kacsingatott fel a
vezérekre. — Hát mit ér ez a győzelem? Talán a kis bor, nem mondom. De
tovább? Itt, ezen a büdösön úgyse legel a marha. A marha, a barom, aki Krisztus urunkat megmentette a fagyhaláltól? Ez a jószág tudna legelni a mocskos,
büdös disznók után? Ugye, nem? Na látjátok! Ezért mondom, hogy nem ér
ez a győzelem fél liter t e j e t . . .
— Pásztorok! Hallottátok? Ez itt meggyalázza a ti győzelmeteket! A győzelmet, amelyet ti vívtatok ki! Nem tűrhetitek, pásztorok!
Tízen ugrottak Mikére.
— Vigyük? — kérdezte az egyik.
— Vigyétek! — harsogta Fülöp.
— A villás kútba... — tette hozzá nyugodt hangon a vezér.
Elvitték, s a lelkesedés mámora ettől még jobban megrészegítette azokat,
akik maradtak, és ittak a győzelemre. Fülöp szólt újra:
— Most pedig mindannyian énekeljük együtt himnuszunkat: „Csordapásztorok ..."
A pásztorok előírás szerint a földre hasaltak, s kezükkel eltakarták a szemüket. Így énekeltek bele a disznóktól büdös földbe, amelyen a marha — a
megátalkodott Mike szerint — nem tudna legelni.
59

FENÁKEL

JUDIT

Katzenjammer
— Nem zavarok? — kérdezte Hoffner Jóska, amikor délelőtt tíz óra tájban
csak úgy beszélgetésképpen beült Edelényi szobájába. Az arca püffedt volt és
piszkosfehér, mint a rotációs papír.
— Jól vagy? — mondta Edelényi a rendes hétköznapi hangján, ami egybemosta a fontos dolgokat a jelentéktelenekkel, de azért Jóska felkapta rá a
fejét, és megszorította a nyakkendőt zavaros gondolatain.
— Hogy mondod?
Üldögélt a szőrekopott fotelban, húzgálta a terítő rojt ját, Edelényi közben
papírok között matatott, és egy blokkfüzetbe telefonszámokat másolt a telefonkönyvből.
— Megnézted reggel a kabátomat — mondta Hoffner Jóska.
— Én?
;
— Láttam, hogy megnézted.
— Nem is tudom.
— De én tudom. Észrevettem.
— Lehetséges — vonogatta a vállát Edelényi —, lehetséges.
— Az történt ugyanis . . .
— Parancsolsz?
— Kérlek szépen, a feleségem... nyilván elpakolta a télikabátom... csak
ezt a ballont találtam meg. — Kicsit nevetgélt még hozzá, fesztelenül, erre
nagyon vigyázott. — Szerencsére enyhe telünk van.
— Szerencsére. Bár az én derekam jobb szereti a hideget.
Hoffner alulról felfelé nézett Edelényire, hátha így elárulja magát. De
Edelényi épp olyan semmilyen volt, mint máskor.
— Tudod, néha rájön a rendcsinálás, és mindent összeforgat.
— Parancsolsz?
— Ilyen mániás. Most épp a télikabátom volt neki útban.
— Miért nem kérdezted meg tőle?
•— Tőle? — csapott le mohón Jóska. Most végre megtudhat valamit. De
Edelényi ártatlanul folytatta:
— Igen. Hogy hova tette a kabátod.
Hoffner letört.
— Nem találkoztunk. Hétre jár dolgozni.
— Ahá.
— Hogy mondod?
— Azt mondtam: áhá. Kellemetlen.
60

— Gondolhatod.
— Hívd fel telefonon.
— Telefonon?'— Hoffner legyintett. Kész. Vakvágányra futott.
— Már az is eszembe jutott...
— Hogy?
— Semmi. Nem fontos.
Hallgattak. Edelényi zörgette a papírokat. Hoffner újból nekifutott, mégiscsak tudnia kell az igazat.
— Már arra is gondoltam, hogy talán ittfelejtettem.
— Itt? — kérdezte egykedvűen Edelényi.
— Fent a klubban.
— Látod, az lehet. Nézz csak utána.
— Már utánanéztem.
— És?
— Nincs. A klubban sincs.
— A betyárját...
— Én is ezt mondtam, sőt még cifrábbat.
— Elhiszem. Végtére a télikabátodról van szó.
— Az egyetlen télikabátomról.
— Cigarettát?
— Nem, köszönöm. Valahogy nem kívánom.
— Hát persze.
Na most. Hoffner ugrásra készen kérdezte:
— Mi az, hogy hát persze?
— Nem mindenki szív ebéd előtt.
Ez nyilvánvaló marhaság volt, mind a ketten tudták. Egyelőre tíz óra
múlt, hol van még az ebéd. Nincs olyan dohányos, aki délig kibírná.
— Esetleg valaki észrevette, hogy az én kabátom. És elhozta — közelített
újabb oldalról Hoffner.
— Nem rossz feltevés.
A fene essen beléd — gondolta Hoffner — és dögölj meg a születésnapodon. És rohadék vagy, közönséges rohadék. Legszívesebben belemásznék a képedbe; te strici! Fordulnál fel a legjobb nőd mellett! Nyavalyás csirkefogó, vén
impotens, utolsó szarházi! Ezt mind gondolta Hoffner, hangosan pedig azt
mondta:
— Amilyen szórakozott barom vagyok, hazamentem kabát nélkül.
Edelényi fölnézett a telefonkönyvből. Megvagy, gazember. Ezen a nyomon
kell tovább haladni.
— Persze ha fáztam volna . . .
— Ha fáztál volna?
— Ha fáztam volna, biztos keresem a kabátom.
— Látod, ez valószínű.
— De nem fáztam, mert taxival mentem — vágta ki diadalmasan.
— Igaz is. Taxival mentél.
Hoffner fellélegzett. Ezzel megvolnánk. Tehát taxival.
. — Legalább tudnám, hogy melyikkel.
— Attól nem lennél okosabb.
— Nem emlékszem, hogy fizettem volna. Az a balek sofőr meg biztosan
ismer, restellte kérni a pénzét. Most kifizethetném.
— Fölösleges — mondta Edelényi.
61

a

Hoffner legszívesebben fölnevetett volna. Micsoda nyomozás!
— Fölösleges, mert nem egyedül voltam.
— Nem.
— Akkor viszont az útitársnak tartozom.
— Nem számít — morogta Edelényi.
Pang. Kikészítettelek, kisapám. Most aztán láthatod, kivel van dolgod.
A lassú eszű Hoffner Jóska.
Elővette a pénztárcáját.
— Szóval? Mennyivel tartozom?
— Mondtam, hogy nem számít.
— Hogyne számítana. Csak nem hagyom, hogy kifizesd a taxiszámlámat.
Edelényi mosolygott. Határozottan mosolygott. Hoffner azt hitte, a szeme
káprázik.
— Az éjjel nem voltak ilyen aggályaid.
Hoffner megdermedt. Pedig már a markában érezte a pasast.
— Ügy érted, nem akartam fizetni?
— Hogy te mit akartál, apám, vagy mit nem akartál... i— és még mindig
mosolygott.
Többet tud, mint sejtettem — gondolta Hoffner, és izzadni kezdett.
— A taxival nem az volt a baj, hogy nem fizettél — folytatta Edelényi —,
inkább az, hogy összerókáztad a hátsó ülést. Alig tudtam a pilótát rábeszélni,
hogy szálljon le rólad. Egyenest a rendőrségre ment volna. Méghozzá veled.
— Velem?
Ezt megcsináltam. Nem elég, hogy mindent tud, és felét se mondja el, de
még hálás is lehetek neki. A rendőrségre. Nahiszen!
— Ez hány óra körül lehetett? Nem néztem áz órára.
— Nem ám, mert nem is volt órád. Nekiadtad, a Lakatosnak. Különben
három óra volt, de inkább negyed négy.
— Nekiadtam?
— Neki bizony. Hogy záróra után is muzsikáljon.
— A klubban?
— Nem éppen. A klubból nagy nehezen kicipeltünk Pleskóval, még éjfél
után.
Hoffner levegő után kapkodott. Érezte, hogy hóna alatt a zakó bélése már
átnedvesedett az izzadságtól. Az izzadság persze fölszárad előbb-utóbb, de foltot hagy a bélésen, és olyan bűzt áraszt, mintha egy fuvarosló verejtékezne
benne.
— Ki kellett cipelni?
— H á t . . . miután megkergetted a főnök feleségét.
,— Nem igaz — pattant fel Hoffner. — Visszaélsz vele, hogy becsíptem, és
nem emlékszem tisztán. Ki nem állhatom a főnök feleségét. Nagyon jól tudjátok, hogy utálom a piszkafa nőket, mindig is utáltam.
Edelényi visszasüllyedt egykedvűségébe.
— Az éjszaka valahogy . . . nem válogattál.
Hoffner kisimogatta arcából a rángatózást, gondolatban csinált két fekvőtámaszt és néhány törzshajlítást.
— Bocsáss meg — mondta —, meglepett ez a dolog, a főnök feleségével.
Ajánlatot tettem neki? •
Edelényi megvakarta fejebúbját a golyóstollával.
— Annak is vehetjük. Kereken megmondtad, hogy mit csinálnál vele.
62

— Rendesen, magyarul?
— Mivel idegen nyelveket nem beszélsz...
— És ő?
— Elszaladt.
— És én?
— Utánaszaladtál.
Hoffner bátortalanul kérdezte:
— Utolértem?
— ő t nem. Csak a főnököt.
— Még azt is?
— Bizony, mi is sokalltuk egy kicsit.
— Mondtam neki valamit?
— Tudod, elég beszédes voltál.
Pálinkára bort ittam — erre még emlékszem. Micsoda marhaság! Pálinkára bort. Most már mindegy. Legalább tudjam, mire számíthatok.
— Ne kímélj, Sanyikám.
— Egész pontosan nem tudom — vakaródzott Edelényi —, de mintha a
politikai nézeteit kifogásoltad volna.
— Ettől féltem — ordított Hoffner —, ettől féltem!
De aztán mindjárt elharapta volna a nyelvét ezért a kifakadásért. Most
Edelényi sandított rá, alulról fölfelé, és az egyik szemöldökét is följebb húzta,
amit csak rendkívüli esetekben szokott. De már nem lehetett visszaszívni.
— Mit mondtam neki? — kérdezte lehajtott fejjel Hoffner. Ürítsük fenékig a keserű poharat.
— Tudom is én. Annyira nem figyeltem.
— Annyira nem? !— gúnyolódott Hoffner, mert sehogy se ment tovább a
jófiúskodás —, de azért felírtad minden szavamat a blokkodba, mi?!
Ezt megint nem .kellett volna mondania. Nincs abban a helyzetben. De az
ember idegei kifeszülnek, mint a hegedűhúr, és egyszer csak p a t t . . . Hát ő
már ott tartott a pattnál. Kiszolgáltatta magát Edelényinek. Ennél már nem
jöhet rosszabb. Pedig jött. Edelényi fenébe hagyta a papírjait, a telefonkönyvet, mindent, komótosan kiválasztott egy jó száraz cigarettát, megnyomkodta,
odaveregette az asztalhoz, nagy lángra állította a gázöngyújtót, mint egy
bicska pengéje, úgy pattant ki a láng kékes élével, rágyújtott, és azt mondta:
— Hát' jó. Vén balos demagógnak nevezted. Igaz, a demagógnak háromszor is nekifutottál, amíg sikerült. Még azt is mondtad, hogy az ilyeneknek,
mint ő, múzeumban lenne a helye, ott kéne mutogatni spirituszban.
Kész vagyok — gondolta Hoffner Jóska —, egy élőhalott. Kiakaszthatják a
bőrömet száradni.
— Volt ott valaki a nagyházból? — nyöszörögte magába roskadva.
Edelényi bólintott. Mit bólintott? Bólingatott. Tehát többen is voltak.
— Hallották?
— Hacsak nem süketek.
Nem — ebben egészen biztos volt Hoffner Jóska —, nem süketek. És ezzel
vége a komédiának.
A sokéves önmegtartóztatás, nem, köszönöm, csak egy keveset, éppen az
íze kedvéért, az a helyzet, hogy nem bírja a gyomrom, szívesen megkóstolnám,
de hát a fekéllyel — tudjátok, hogy van — nem lehet viccelni. Én már, apám,
megittam a magamét srác koromban, rá is fáztam alaposan. Ha el nem szaladok a kés alól, összeszabdaltak volna. De inkább megfogadtam magamnak,
63

idefigyelj Hoffner, vagy szomjan döglessz, vagy kihasítják a gyomrod. Azóta
tejet iszom meg vizet. Röhögtök mi, mert még kutya bajotok. Én is legénykedtem. Meg ilyenek. A többiek ittak, neki odatapadt a nyelve a szájpadlásához. Aztán hazarohant, beesett az ajtón, és szájba vette a pálinkásüveget.
A bátyja hozta neki a kisüsti pálinkát demizsonszámra. Maja a földön talált
rá, szétvetett végtagokkal feküdt a szőnyegen, és azt ordította torkaszakadtából: „Nem vagyok én barát, szeretem a piát, odaadom érte a reverendát." Reggelre kijózanodott, és megeskette az asszonyt, hogy erről soha, senkinek...
mert azonnal beadja a válókeresetet. És Maja tizennégy éve hallgatott, mint a
sír. Egyszer ugyan majdnem eljárt a szája, mikor részegen dagadtra verte, és
az orvos nem hitte el neki, hogy beleesett a gázvezetéknek ásott árokba.
„Hallja, asszonyka, maga inkább úgy fest, mint akit helybenhagytak", és Maja
elbőgte magát, de aztán csak annyit nyögött ki: elég baj ez nekem doktor úr.
És a titok, a Hoffner-titok továbbra is kettőjük között maradt. Józan állapotában pedig annyi ajándékkal halmozta el az asszonyt, nyaralni vitte, külföldre
utaztatta, bundát, nagy köves gyűrűt vett neki, hogy ez a sok minden megint
megért néhány éves hallgatást. Most legalább... nem kell tovább hallgatnia.
— És a feleségem ;— kockáztatta meg az utolsó kérdést — mit szólt, mikor
hazavittél?
Válasz helyett Edelényi is kérdezett.
— Hol ébredtél reggel?
Hoffner megsemmisülten vallotta be:
— Az előszobában. A földön.
— No, látod — Edelényi elnyomta a csikket — ezt szólta hozzá. É s . . .
nem volt meglepve.
A kegyelemdöfés. Most szúrta bele a kegyelemdöfést. Nyögdécselve állt
fel a fotelból.
— Mit gondolsz, felmondjak, vagy megvárjam, a m í g . . .
— Hát öregem . . . igazán nem tudom — Edelényi széttárta a karját —,
talán még lehet valamit csinálni.
De nem sok optimizmus volt a hangjában. Hoffner az ajtónál állt, még
visszafordult savanyú fintorral; ha menni kell, legalább férfi módra, ne lássa
rajta ez az ócska stréber, hogy mindennek vége.
Edelényi újra a papírjaiba bújt, és föl se nézett, amikor megkérdezte:
— Ha már így kivallattál, apám, te is megmondhatnál nekem v a l a m i t . . .
— Én? — csodálkozott Hoffner —, én?
— Te még az elején józan voltál, én meg tintásán érkeztem. Aztán persze
kiszellőztettem magam.
— Szóval te is?
Edelényi ingerülten tiltakozott. Hoffner esküdni mert volna rá, hogy egyszerűen dühös, pedig még sose látta dühösnek.
— Mondom, hogy kiszellőztettem. De még az elején... fölhoztam Barna
Mártát a szobámba.
Áhá — gondolta Hoffner, és nem merte elárulni, hogy semmit se tud az
egészről. Az alfőnök lánya, nem eresztheti ki a markából. Még egy kacsintást
is kierőltetett magából, hadd lássa a másik, hogy őt se ejtették a fejére.
— Csinos lány — mondta sejtelmesen —, belevaló lány.
— Nem az a baj öregem, hanem . . . egyszerűen nem emlékszem rá, hogy
volt-e valami. Érted? Nem emlékszem. Bejön reggel, küldi nekem a csábmo64

solyt, hozzámdörgöli a mellét, nekem meg fogalmam sincs, hányadán állok
vele. Mégse kérdezhetem meg tőle.
— Talán a papától — javasolta Hoffner.
A gyomra felől, arról a tájról, ahova a gyomorfekélyt hazudta, könnyű
böffentés formájában szállt fel a reménykedés.
— Komisz helyzet — mondta részvéttel —, nem szeretnék a bőrödben
lenni.
Edelényi fölhúzta az egyik szemöldökét. Ma már másodszor. Nyilván észrevette, hogy hibázott. Ez a hólyag nem tud semmit. Honnan is tudná, hogy
mit csináltak ők ketten a szobában. Hiszen csak ketten voltak, és ő még részegen se szokott fecsegni. A fenébe is. Akár csináltak valamit, akár nem, eddig
kettőjük dolga volt. De mostantól, ez a nímand is beleütheti az orrát. És amilyen alamuszi...
— A kabátodat különben a Négylámpásban keresd — mondta dermesztő
hidegen —, ott láttam rajtad, mielőtt összeverekedtél a főpincérrel.

5 Tiszatáj

65

BÁRDOS

PÁL

Dávid király
Mikor Prágában jártam, egyebek között meglátogattam Rabbi Lőw sírját
is. Megálltam a lehajló ágak alatt a semmibe billenő ősi sírkövek között, s
megköszöntem a sorsomnak, hogy itt lehetek. A Gólem mestere, gyerekkorom
kedves hőse, akinek a kedvéért isten megismételte a teremtés csodáját, valami
lett a semmiből, valaki lett a porból. Rabbi Lőw felszabadította az anyagban
rejlő roppant erőt, megrendülve a szenvedéstől, nemes cél érdekében, s a Gólem megindult agyaglábain. Az anyag megmutatta erejét... Itt abbahagyom
a történetet, tovább nem tart a gyerekkori emlék, s minek emlékezni a felnőtt tapasztalatra, hogy a lelkes anyag azóta is járja saját útját, ember nem
állíthatja meg, s lépte nyomán üszök, romok, radioaktív hamu . . .
Rátettem kezem a csodarabbi sírkövére, s megsimogattam az esőtől érdesre
vert márványt.
Aszaltszilva-öregasszony tipegett mellém, s csehül, németül, oroszul magyarázta, kinek a sírja ez. Legszívesebben leintettem volna, ne zavarjon, csak
sajnáltam megbántani, inkább bólogattam. Fél fülemmel felfogtam szapora szavának főbb motívumait: gettó, kaballa, Gólem, de eszem máson járt, a régi
mesén, a gyerekkorban hallotton. Nem a Gólem borzalmas-nagyszerű históriáján, hanem Dávid királyén... A nénike beszélt, beszélt, száraz ujjával megmegérintgette a kabátom vállát. Mit akarhat tőlem? Kézzel-lábbal mutogatott,
míg megértettem, tegyek követ a sírra, akkor a csodarabbi teljesíti a kívánságomat. Belenéztem szarkalábas szemébe, s láttam, gúnyosan mosolyog a buta
„gój"-on, akit a kívánságával fog meg és kényszerít, hogy zsidó módon emlékezzen meg 'a Rabbiról. Lehajoltam, fölvettem egy kavicsot, s a sírra tettem.
Az öregasszony szaporán karattyolt, csehül, németül, oroszul, ugyanazon a
géphangon mint az idegenvezetők a világ bármelyik pontján, én álltam, kezem
a rabbi érdes, esővert sírkövén, és mintha a nagyanyám állt volna mellettem,
hallgattam a régi mesét valahonnan a gyerekkor távolságából...
*

. . . Egy éjszaka Rabbi Lőw nem tudott elaludni. A nyitott ablakon kikönyökölt és nézett az éjszakába. Nézte a csillagok szeszélyes ábráit, hátha feltűnik köztük a Jel, ami segít eligazodni a zavaros világban, hisz akármilyen
okos ember, sőt nagy bölcs hírében állott, voltaképpen alig értett valamit a
világból. De a Titok titok maradt, az ég üres, a csillagok némák. A Jel késett
vagy eltűnt, vagy sosem is volt. Csak a hajnal érkezett csípős hidegével, fakó
fényeivel a piszkosszürke égen, s nyújtott árnyékaival az utca koszos macska66

kövein. S a hajnallal egy szürke gebe vontatta kordé, lesántult vén ló, nyikorgó szekér, dülöngélve rázkódott a kövön, s rajta világvén kocsis, aludt a
bakon, és mögötte durván ácsolt, formátlan, fekete koporsó... A rabbi szánakozva nézte a szegény temetést, a félig vak gebét, félig részeg kocsist ott a
hajnali szürkületben s a rázkódó fekete koporsót. Aztán szeme elkerekült a
meglepetéstől, két kézzel ragadta meg az ablakkeretet, bámult kifelé hitetlenkedve, csodálkozva. Egy percig állt ott mereven, majd sietve magára kapta
legszebb köpenyét, és kirohant a szobából, leszaladt a lépcsőn, és futott a
macskaköveken, amíg utolérte a kordét a vak lóval, világvén kocsissal, fekete
ládával. Lihegett, kifújta magát, s fejét lehajtva lassan elindult a szekér után,
aztán csak ment, ment, lehajtott fejjel, lassan, lassan, ahogy a gebe botorkált . . .
Ébredt a város, itt is, ott is kinyíltak az ablakok. Az emberek tekintete
átfutott a kordén, aztán tisztelettel és csodálkozással megállt a rabbin. Még
ásító szájuk is tátva maradt. Vak ló, kordé, szegény, jeltelen temetés, mögötte
pedig ott baktat a főtisztelendő úr, a bölcs és félelmetes nagy ember, a titkok
tudója, a mester, maga Rabbi Lőw . . .
Ébredt a város, itt is, ott is feltűntek korai járókelők. Megnyíltak az éjszakára zárt szigorú kapuk, koppantak a léptek, mindenütt fejet hajtottak az
emberek, és meglepetten egymásra néztek. A rabbi pedig baktatott a kordé
után lehajtott fejjel, tekintetét a macskakövekre vetve.
Sokáig senki se merte megszólítani. Aztán szembe jött a gazdag kalmár,
megállt, elindult, szaporázta a lépést, körüljárta a kordét, szemügyre vette a
koporsót, lemaradt, és a rabbihoz ment csodálkozó értetlenséggel.
— Béke veled, főtisztelendő Rabbi Lőw — mondta a kalmár.
— Veled is béke — mondta a rabbi.
— Mit csinálsz itt, főtisztelendő Rabbi Lőw?
— Nem látod? Temetek.
— De kit temetsz, bölcs ember?
— Nem tudom.
— Nem tudod? Ez egy muzsikus cigány. Olyan szegény, mint a templom
egere. Egyebe se volt, csak a hegedűje. Hogy érheti ilyen tisztesség, hogy te
kíséred a temetőbe?
A rabbi fel se emelte a fejét, csak oldalt nézett a kereskedőre. — Nem
tudom.
— Te mindent tudsz, bölcs ember.
— Mindent csak az Örökkévaló tud. Azt mondod, muzsikus cigány volt?
— Az, rabbi, az. A leghitványabb fajta. Egy porszem, egy senki, egy szegény ördög. Egész életében énekelt, hegedült, semmit se gyűjtött, semmije se
volt. Se háza, se pénze, se vagyona, se hitele, csak a keshedt hegedűje meg a
nyiszlett vonója. Haszontalan ugrándozás, hazudozás, bolondozás, énekelés volt
az élete, annyi se maradt utána, hogy rendes koporsóra teljen belőle. Mit keresel te az ilyen mihaszna léhűtő temetésén?
— Azt mondod, semmije se volt? — kérdezte a rabbi.
— Azt bizony. Semmije se volt az égvilágon. Hidd el nekem, bölcs ember.
— Hiszek neked — mondta a rabbi.
Közben hozzájuk csatlakozott a bíró. Ment egy darabig szótlanul, mert
nem hitt a szemének. Mit keresne itt a mester kora reggel, legszebb köpenyében? Valami titok lehet csak. — Béke veled, főtisztelendő uram — mondta
—, mit keresel ilyenkor az utcán?
5*

67

— Veled is béke. Nem látod, bíró? Temetek.
A bíró és a kalmár egymásra nézett. Aztán a koporsóra, aztán a rabbira. —
De kit temetsz, mester?
— Egy muzsikus cigányt, akinek semmije se volt.
A bíró hitetlenkedve rázta a fejét. — Nagy bölcs vagy te, főtisztelendő
Rabbi Lőw, de mindent te se tudsz.
— Mindent csak az Örökkévaló tud.
— Nagyon igaz. Ez a muzsikus cigány lábbal taposta a törvényt. Táncolt
a szokáson, fütyült a jogra. Nem tisztelt senkit, nem hitt el semmit, csak
muzsikált. Az ilyennek nincs helye törvénytisztelő jó emberek között.
— Bűnös volt? — nézett oldalt a rabbi.
— A legnagyobb bűnös — mondta a bíró —, jog, illem, törvény, szokás
ellen való, hogy ilyen nagy ember mint te, itt baktasson a koporsója mögött.
— Hiszek neked — mondta a rabbi.
Közben a strázsához értek. A kapitány le se vette tollas süvegét, mikor
elment mellette a kordé, csak köpött egyet utána. Hanem ugyancsak meglepődött, mikor a rabbit meglátta. Oda is sietett hozzá.
— Hová. igyekszel zsidók bölcse, nagytiszteletű főrabbi?
— Nem látod, kapitány? — mondta a rabbi. — Temetek.
A kapitány elnevette magát, aztán röstelkedve nézett körül. — Már megbocsáss, rabbi, de ez a nyomorult flótás nem is zsidó. Piszkos muzsikus cigány, vékony az éhezéstől, görbe a hajlongástól, pipaszárlábú, nevetséges bolond figura. Hát miért neked kell eltemetni, zsidók nagy hírű rabbija?
— Nem tudom — mondta a rabbi.
— Gyáva, nevetséges komédiás volt — mondta a kapitány —, és segítségkérőén nézett a kalmárra meg a bíróra, mondjanak már valamit. — Még
lovon se ült soha. Katonának se volt jó.
— Hiszek neked — mondta a rabbi.
A vak ló lassan ballagott, a kordé döcögött a macskaköveken, a fekete
láda meg-megzökkent rajta. Valahol a ló feje fölött fölbukkant a nap, ferde
sugarát végigvetve a koporsón. Egyre többen jártak az utcán, megálltak, összesúgtak, csodálkozva nézték a lassú menetet, elöl a vak ló, a bakon részegen
alszik a világvén kocsis, a kerék döccen kőről kőre, s mögötte ott baktat a
nagy bölcs, a szent ember, a tudós, a prágai főrabbi, legszebb köpenyében. Arra
igyekezett hivatalába a nagy hatalmú polgármester is, persze hogy sietett a
rabbit üdvözölni.
— Béke veled — integetett már messziről —, mit keresel itt, főtisztelendő
uram?
— Temetek — mondta a rabbi —, béke legyen veled is.
— De kit temetsz, rabbi?
— Egy bolond figurát, aki sosem ült lovon. Valami muzsikus cigány.
A polgármester nem hitt szemének, fülének. Zavartan pislogott körül,
hátha a másik három érti a dolgot, de azok csak széttárt karjukkal merték
jelezni tanácstalanságukat.
— De hisz ez senki volt — bizonykodott a polgármester —, semmi hasznát nem vette Prága, jött, ment, muzsikált. Se ereje, se hatalma. Se híre, se
múltja. Se híve, se ellensége. Ez egy nagy senki. Miért kíséred, éppen te a
temetőbe?
— Nem tudom — mondta a rabbi.
68

Egy arra járó szép fiatal lány megállt mellettük, és elfintorította az orrát.
— Micsoda büdös halott — mondta.
A ló megtorpant egy pillanatra. Megállt a szekér, felriadt a kocsis. Megbillentette ostorát, a gebe keservesen tovább húzta a terhet.
— Mondj már valamit, főtisztelendő úr — kérlelte a kalmár.
— Mit keresel te itt, rabbi? — unszolta a bíró.
— Miért ez a felhajtás? — kérdezte a kapitány.
— Miről nem tudok, amiről tudnom kellene? — firtatta a polgármester.
— Hogy bírod ezt a büdösét, rabbi? — húzta az orrát a lány.
Rabbi Lőw végigjártatta szemét a tanácstalan tekinteteken, aztán csak nézett előre. Nagy sokára megszólalt.
— Hiszek nektek, emberek. Minden szavatok igaz. Ez nyilván csak egy
muzsikus cigány volt. Hitvány szegény ember, nagy bűnös, gyáva fickó, haszontalan tévelygő lélek, és mi tagadás, büdös is. De nézzetek csak oda, ki
megy ott közvetlenül a kordé mögött?
Mind meresztgették a szemüket, a kordéra néztek, egymásra néztek, a
rabbira néztek, de csak a kordét, egymást meg a rabbit látták.
— Senki se megy ott — erősítgették. — Senki. Senki.
— Szegények — mondta a rabbi. — Senkit se láttok. De én igen. Nem
tudom, ki volt ez a fickó, hogy élt, mit csinált, mivel érdemelte meg, mert
mindent csak az Örökkévaló tud. De azt látom, azt egész biztosan látom, hogy
a kordé mögött, közel a koporsóhoz, ott megy aranyos ruhában maga Dávid
király. A kezében pedig lant van. Hát hagyjatok bennünket menni az utunkon. Béke veletek.
A kalmár, a bíró, a kapitány, a polgármester meg a szép lány megállt s
összenézett. Bolond ez az ember? — kérdezte a tekintetük. Aztán csak álltak s
bámultak, míg a vak ló, bakon a részeg, világvén kocsis, kordén a gyalulatlan
fekete faláda, s mögötte Rabbi Lőw, a nagytiszteletű és tudományú főrabbi
be nem fordult a temető kapuján, s el nem tűnt a kelő nappal szembe nézni
nem tudó, káprázó szemük elől.

69

FEKETE

GYULA

Éljünk magunknak?
„A napokban történt, egy újpesti fodrászüzletben.
Egy kismama éppen végzett. Vette a kabátját, és kifelé indult. A többiek mind
őt figyelték a tükörből.
Amikor az ajtó becsukódott mögötte, volt szomszédja szólalt meg elsőnek, egy
tarkuló-szőke szépség:
— Tudja ez, mit csinál?!
— Meg van bolondulva — állapította meg a bura alól a másik szomszéd, t á r gyilagosan.
— Ééén?? — emelte meg a hangját a fodrásznő. — Ha sarokházat adnának,
akkor se. Nem a harmadikat! Egyet se.
A megüresedett széket egy háromgyermekes mama foglalta el. Ö nem mondott
semmit, ő csak hallgatott."
*

Ezzel az epizóddal indítottam egy vitacikket a Nők Lapjában, 1970 nyarán. J ó
néhány idézet, levélrészlet, dokumentum következett ezután, egytől egyig olyan,
amely a nők ú j társadalmi státuszát, s ezen belül is leginkább az anyaság társadalmi meg nem becsülését, a több gyermeket nevelő családok gondjait bolygatta.
Éspedig nagyjából a következő alapállással:
Az anyaság egyszerre magánügy és közügy; ennek is, annak is a legfontosabbak
közül való. Ha ünnepi és köznapi jelzői között túlságosan gyakori az ellentmondás,
annak nyilvánvalóan oka van. Ha a szocialista elvekkel s az országos politika
őszinte szándékaival túl gyakran ütköznek a közvéleményben burjánzó nézetek, s
ütközik maga a politikai gyakorlat is — fel kell derítenünk az ütközések eredendő
okait.
Az olvasók segítségét kértem az oknyomozáshoz. (A Nők Lapjának több mint
600 ezer előfizetője van, tehát hetenként mintegy kétmilliónyi olvasóhoz eljut.)
Szokatlanul nagy volt a visszhang, még ennek a vitákhoz, visszhangokhoz edződött szerkesztőségnek a mércéjével is. Az első néhány száz levél bőven elegendő
lett volna egy szokványos sajtóvitához; az ország minden részéből zúdultak az érvek
és a szidalmak a vitaindító cikkben preparált ellenfelekre — csak a hús-vér ellenfelek jelentkeztek egyelőre gyéren, és korántsem a teljes fegyverzetükben. Jó egyetértésben a főszerkesztővel sikerült mégis érdemi, valóságos vitává mélyíteni a kezdeti szokványos feleseléseket. Fölfakadtak a rejtőzködő indulatok is. Egyre áradtak
a levelek a szerkesztőségbe, és mind több kezdődött ilyesformán: „Még sohasem
írtam lapnak"; „Még sohasem szóltam hozzá sajtóvitához."
Végtére is messzire kinőtt a vita abból a típusketrecből, hogy igazoljon, dokumentáljon, illusztráljon valamilyen előrerágott szerkesztői, írói szándékot. De a hivatalosnak tekinthető politikai gyakorlatot sem igazolta, sőt a kapcsolódó szaktudo70

mányok — közgazdaságtan, szociológia, demográfia stb. — néhány mindmáig érvényesnek tekintett tételére is — meggyőződéssel mondom — rácáfolt.
A még jórészt feltáratlan ú j társadalmi valóságot adta kézre, éspedig abban a
nem mindennapos vetületében, amely egyetlen ábrán rajzolja fel a legfontosabb
közügyek és a legfontosabb magánügyek szövevényeit, szövődményeit.
A sokrétű, gazdag vitaanyag egyenesen követelte az írótól a szociográfiát. Éspedig sajátos vitanyaag lévén, sajátos írói feldolgozást kínált, módszerbeli kísérletezésre biztatott.
A kétezernyi hozzászólás összes terjedelme hozzávetőleg: jó két Háború és béke.
Ötszörösen szelektálva szűkítettem le a teljes anyagot a kiadható méretig, belső törvényei szerint szerkesztve, csoportosítva. A rostán végül is fennmaradt 736 idézett
részlet, a statisztikai összefoglaló és a vitazáró tanulmány együtt teszik ki a kötetet.
Erdei Ferenc javaslatára („megrázó dokumentum" — írta a gyűjteményről lektori
jelentésében — talán utolsó munkájában — halála előtt) a „Magyarország felfedezése" sorozatban fog megjelenni, a Szépirodalmi Könyvkiadó gondozásában.
A hozzászólások természetesen nem osztályozhatók katonás rendekbe; még a
kurta idézetekben is sok az átfedés. Az alábbi részletek elsősorban a gyermeket
nevelő, egyedülálló anyák gondjaira, és a több gyermeket nevelő családok anyagi
problémáira utalnak.
ANYASÁG ÉS KÖLTSÉGVETÉS

Természetesen idáig is sok szó esett a gyermeknevelés anyagi és erkölcsi feltételeiről, megbecsültségéről, jórészt közvetve. Az alábbi levélrészletekben közvetlenül is.
... Hat fiúgyermeket
neveltem és egy lányt. 1942-ben kötöttünk
házasságot,
egyikünknek sem volt semmije, mégsem voltunk kétségbeesve, hogy mi lesz, ha a
gyerek megszületik. Dolgoztunk, és lett kunyhó is, meg fickó is bele... Össze kellene fogni mindannyiunknak,
hogy annak is legyen kocsi, aki felneveli a sok kicsit,
az is tudja bejárni az országot, ne csak azok, akik csak maguknak élnek, és mások
munkája után. Itt volna az ideje, hogy segítsenek a több gyermeket felnevelő anyákon, például úgy, hogy a nyugdíjkorhatár
megállapításánál
beszámítanák a gyerekek létszámát is. Nekem az állam a családi segélyen (nem a main!) kívül többet
nem adott, én idáig adtam négy katonát. De én tudom, hogy katona is kell, mert
fegyverrel is védeni kell a hazát. Azokét is védik, akik semmi ilyen áldozatot nem
hoztak, csak szedték az epret meg a mannát. Jól tudom, hogy nehéz a szocialista
társadalmat úgy felépíteni, hogy mindenkinek
egyszerre jó legyen. Éppen ezért kell
rajta fokozatosan javítani, és lassan majd mindenkinek
jó lesz.
Gőz Benjáminná. Tiszanána.

... Községi párttitkár volt az apa, kiállt eszméi mellett a legnehezebb
időkben
is. Szép volt a temetése, ott volt a falu apraja-nagyja, sírt a tömeg, hiszen három
árvája is maradt. S most, amikór beteg az anya, kitették munkahelyéről.
Talán
ásson sírt magának, és hagyja futni gyermekeit? Vagy talán vacsora helyett adjon
nekik gyógyszert, hogy ne ébredjenek fel? Ezt írják meg a vitában, hogy egy nagyközségben nem adnak megfelelő munkát egy szívbeteg asszonynak. Hónapok óta
kereset nélkül
hagyják.
„Egy hozzászóló." Hajdú-Bihar megye.

.... Az anyák tiszteletére már minden méltó szó kimondatott, már minden dallam fölcsendült. A költők halhatatlan sorokban fontak számukra örökzöld
koszorút.
A róluk szóló minden igaz szó és gondolat örök, mint ahogy örök az anyák kínja,
szeretete, fáradhatatlansága.
... Az élet sokféle gondjának és terhének
nehezebbjét
ők viselik...
Már nem kell mondani: „alszik a kenyér". De még a sokgyerekes
71

családok el vannak hanyagolva...
jen megírni az új Földindulást

Meg kell becsülnünk

az anyákat,

hogy ne

kell-

V. Ferenc. Eridőtelek.

... Minden munkavállaló
csak az édesanyák után következhetne
megbecsülésben, mert anyák nélkül nincs társadalom, és munkavállaló
sincs. ... Az anyákat is
munkavállalónak
kellene tekinteni. ... A családi pótlék igen szegényes. Az állami
gondozott gyermek az államnak kb. havi 1500 Ft-ban van. Tudomásom
szerint
Nyugat-Németországban
a családi pótlék havonta — átszámítva — 900 Ft körül van.
„Anyákat tisztelő munkásember".

... Hatan voltunk testvérek, s édesanyám sok bántó megjegyzést
eltűrt
ezért.
Pedig diplomás lett mindből, én vagyok az egyetlen, aki érettségi után
férjhez
mentem. ... Én á második terhességemet be sem mertem a munkahelyen
vallani.
Én sem akartam kettőnél többet, de másodszorra ikrek születtek. Férjem azt feleli
a gúnyolódásra: Legalább 5-6 gyereket szeretnék, de azért örülök a háromnak
is...
„Háromgyerekes, 23 éves anya." Leányfalu.

... Házasságkötés után, mikor már háromhónapos állapotos voltam, derült ki,
hogy szélhámos a férjem, személyi adatait illetően is becsapott, mondván: egy vagyontalan munkás lánya csak cselédje lehetett volna a múltban. Ráadásul iszik, s
ez ellen semmi védelem. ... Az ilyen elrontott házasságban, iszákos, goromba
férj
mellett az egyedülálló anyánál is egyedülállóbban vagyok kénytelen a
gyermeket
nevelni.
Sz. S.-né. Budapest.

... Harmadik gyerekünket azzal fogadták a szomszédok, a munkatársak:
Hová
tettétek az eszeteket? Nem volt jobb dolgotok?.— És nekünk kell
magyarázkodnunk
a kényelmesek és önzők előtt. ... Zúgolódtak, hogy Mikulás-csomagot
csak a gyerekesek kapnak, mondván: ők is fizetnek
tagdíjat...
F. L.-né. Tatabánya.

... Nem érzem magam mártírnak, habár minden évben újra lemondok az új
télikabátról, a divatos holmikról, a legjobb falatokról, a nyugodt éjszakai
alvásról,
és egyelőre minden szórakozásról. Ügy érzem, egyetlen kedves mosollyal, egy cirógatással kárpótolva vagyok. Igaz, a mi lakásunk állandóan szalad — a fal ceruzarajzokkal, lyukakkal, néhol kisebb barlangokkal van díszítve —, de
gyermekkacagástól hangos. ... Az anyák anyagi és erkölcsi megbecsüléséről temészetesen
beszélhetünk. Arról, hogy évek óta nem kapok fizetésemelést,
jutalmat. Vagy:
második
terhességem vége felé, egyórás autóbuszutazásom
alkalmával végig álltam Pécs felé.
Ahogy kapaszkodtam a szerpentineken,
a kanyarokban, körülöttem az üldögélő férfiak mélyen lesütötték a
szemüket...
K. Lászlóné. Baja.

... Van egy kedves, 13 hónapos kislányom; pár hónap múlva megszülöm a testvérkéjét. Megmondom őszintén, pedig lehet, hogy egyesek bolondnak néznek
majd
— mint az a környékünkön
lakó fiatalasszony, aki úgy mutogat ismerőseinek,
mint
egy állatkerti díszpéldányt —, szívesen vállalnék még harmadik' gyereket is, csak
ahhoz több fizetés, nagyobb lakás kellene. ... Nem akarom nagyképűen
azt mondani, hogy gyerek nélkül értelmetlen az élet, de azt határozottan merem
állítani,
hogy gyerekkel sokkal tartalmasabb. ... Javasolnám: a buszokra, villamosokra
tegyék vissza azt a feliratot: „Kisgyermekkel utazók részére", Terhes anyák
részére",
mert csak elvétve iadják át a helyet.
P. Jbzsefné. Budapest XXI.

... Édesanyám kilencedik
szakmát adva mindegyikünk
72

gyermeke vagyok. Nyolc élőt nevelt fel
becsületesen,
kezébe. Gürcölt, nélkülözött
— s: eredményesen
—

a „jövő generációjáért". Na, és mit kapott az én édesanyám mirajtunk kívül? Szerintem nemcsak a tudósok, a művészek, az írók érdemlik meg a különféle
díjakat,
hanem a sok gyermeket felnevelő édesanyák is. Hiszen azok is majdcsak
mártírok
és művészek!
Cs. László. Szeged.

... 16 éves vagyok. ... Nem látom megoldásnak a kitüntetést, jutalmat.
Bizonyos fokig megalázó. A munkás, ha jutalmat, prémiumot kap, jobban, többet dolgozik ... vajon az antianyák nem mondanák-e, ha pl. a harmadik gyerek jön, hogy:
„Fáj a foga a jutalomra"? ... És itt nem arról van szó, hogy minél több sokgyerekes anya legyen, hanem az anyák megbecsüléséről van szó. ... Ügy érzem, a mai
huszonévesek rossz nevelésben részesültek, azért oly hálátlanok, tiszteletlenek
(a
17—23 évesekre
gondolok).
Sch. Mária. Budapest IX.

(Újsághírt küld be F. Károlyné „eltartott, kunhegyesi lakos", háromgyermekes
anya öngyilkosságáról.)
... Nagyon fájó és sértő kifejezés ez így. Egy asszony, három gyerekkel,
mivel
tanyasi, feltételezem,
hogy állatokat nevel, kapál, szénát gyűjt, ellátja a három
gyereket, főz, mos, vasal rájuk és ráadásul: eltartott. Szakképzettsége
sem lehetett,
„csak" anya
volt...
N. sándorné. Zala megye.

... Ma a fiatal anyákat úgy elkényeztetik,
és mégis annyi a csípőficammal
született és koraszülött, hogy soha több. Isznak, dohányoznak, feketéznek, vigyáznak az
alakjukra, hogy a terhesség minél később látsszék...
Ha nem terhesek is, pofátlanül
ülnek a buszon (főleg a 17-es buszon), ha egy idős ember felszáll. Átölelkezve, csókolózva, hogy az ember gyomra émelyeg. Majd ha róluk beszélnek úgy a neveltjeik:
„öreglány", „vén spinkó"! — Minden pofonért kár, ami mellé ment — erről van szó.
„Idős asszony." Budapest.

... Miért nem gondoskodnak külön azokról az anyákról, akiknek hármas ikrük
születik? Ezek, ha egyet terveztek is, egyszerre többgyermekes anyák lesznek. S ha
letelik a három év, akkor kezdődnek igazán a gondok...
Ha otthon marad, anyagilag sínyli meg a család, és a munkaviszony
megszűnésével a nyugdíját is elveszti.'
„Előfizető."

... A kisfizetésűek családi pótlékát legalább a duplájára kellene emelni; egyedülálló nőkét egy gyermek után is a háromszorosára. Bizonyos jövedelmen
felül
nem kellene adni családi pótlékot. Gyurkovics Tiborral szemben az a
véleményem,
hogy az új generáció felneveléséhez mindenkinek
kötelessége hozzájárulni,
annyira,
hogy a gyermeket nevelők ne kerüljenek ilyen hátrányos helyzetbe. ... Rangot adni
az anyaságnak csak úgy lehet, ha az nem jelent mindenről való lemondást, és nagy
anyagi erőfeszítést. Agyonhajszolt nőket senki sem, irigyel.
K. Istvánné. Budapest VI.

... Akkor még nem volt AB. Egy nőgyógyász végezte a műtétet. Mi „éltünk
magunknak", utaztunk, szórakoztunk, tanultunk, kocsira spóroltunk — ettük azt a
bizonyos narancsot. Nem is tudom, hogyan kezdődött, talán megfogott egy édes gyerekmosoly, kacagás...
feltámadt bennem az anyaság iránti vágy, ami
mindennél
erősebb, olyan, mint egy nagy szerelem. Terhességemet nem tudtam kihordani. Nem
is tudom, hányszor voltam terhes. Két koraszülött gyermekemet kísértük ki a temetőbe, és hogy mit jelent elveszíteni egy gyermeket...
megölelni, szeretni,
aztán
érezni, hogy a kicsi kéz lassan jéghideg lesz, és leengedni a földbe...
Várnai Zsenit
idézem: „Anya, akinek holt gyermeke van / A fél testével maga is halott, / És
73

húzza, vonja le a föld felé, / Mit énjéből a földnek átadott..."
Abortuszaim,
koraszüléseim a művi vetélés következménye
volt... Szomorú, örömtelen hónapok, évek
következtek.
Lassan elvesztette jelentőségét mindaz a kacat, amit évek során vásároltunk. Nem tudtam elfogadni, hogy nem lehet gyerekem; vádoltam magam,
miért
dobtam el az elsőt. Nem tudtam gyerekre, gyerekkocsira, még terhes asszonyra sem
nézni...
Aztán mégis magamhoz ölelhettem egy drága, sivalkodó, egészséges
kis
embert! Nagyon nagy árat fizettem érte. Kétszer műtötték,
és terhességem
teljes
idejét klinikán töltöttem. Így hoztam a világra második élő gyermekemet
is. —
Mindez régen volt, gyermekeim már nagyok, és boldogan leírhatom: nem volt olyan
perc az életemben, amikor megbántam volna, hogy kívántam, akartam,
vállaltam
őket, életem kockáztatásával is. ... Minden nap ajándék, amit velük tölthetek, ők a
legdrágábbak nekem. Csodálatos érzés életet adni, és a gyerek mozdulatában,
tekintetében meglátni önmagunkat, érezni, hogy benne élünk tovább ...
S ami az anyagiakat illeti: Neveljük az elkövetkező évtizedek „termelőerejét",
a
munkást, a katonát, az orvost, a mérnököt, az ápolót. Es a társadalom szinte
közömbösen nézi az anyák, a nagy családok erőfeszítéseit. ... A családi pótlék
összege
szinte nevetséges...
mit lehet ennyiért adni egy gyereknek? A nemzeti
jövedelem
elosztásánál figyelemmel
kellene lenni a családfenntartás
költségeire, a munkaerő
újratermelésének
anyagi feltételeire! — A gyermekgondozási
segély jó lépés. Ha
kiterjesztenék
olyan formában, hogy pl. a háromgyerekeseknek
folyósítanák a gyerek keresőképességének
eléréséig. ...
„Békés megyei olvasó."

... Többgyermekes édesanyának csak a gyerekek között volna szabad
maradnia,
míg aprók a gyermekek, és semmiképpen sem otthoni teendőit félbeszakítva
munkahelyére sietni, rábízva a kisebbeket az alig nagyobbra, vagy esetleg az ajtót rájuk
zárni. A családi pótlék jelenlegi összege azonban — átlagos családfői kereset
mellett
— még a létfenntartáshoz
is elégtelen! ... Az pedig, hogy a sokgyermekes
családban az utolsó kiskorú — lehet akár a tizedik — egykének számít a családi pótlék
szempontjából — az egyenesen
égbekiáltó!
„Többgyermekes hobbys".

Tapolca.

... Nagyon szeretnék én is főfoglalkozású anya lenni, szívesen fölnevelnék
akár
6 gyereket is. ... Három gyerek mellett mi a férjemmel
legfeljebb napi 4-6 órát
pihenünk, ünnepnapunk soha nincs, színházba, moziba 10 éve nem voltunk,, a nyaralást mi nem. ismerjük (a gyerekek igen). ... Nem vehettem igénybe a gyermekgondozási segélyt, mert kevésnek bizonyult a havi jövedelem. ... Nem tudom, mit
érzek, amikor elindulok dolgozni, és a 16 hónapos kislányom átölel a kis kezével, és
sír. A munkaidőm alatt is sokat gondolok rájuk, mindig aggódom miattuk!
Bizony,
jó lenne otthon maradni, és gyereket nevelni, de... így sem telik téliszalámira,
de
akkor kenyér is kevés lenne...
Agyon vagyunk hajszolva a sok munkával,
állandóan fáradtak vagyunk, nem is tudom, meddig lehet ezt bírni. Remélem,
jobbat
hoz a jövő!
H. Istvánná. Miskolc.

... Nekem, aki jelenleg második gyermekemet várom, az a javaslat tetszett legjobban, mely szerint a harmadik gyermek után, ha akar, maradhasson otthon az
anya, és kapjon minden gyerekre 600 Ft-ot, annqk 18 éves koráig. Biztos, hogy nem
lenne ennyi agyonhajszolt anya, és ennyi sérült idegzetű
gyerek!
H. Ferencné. Budapest XI.

... Sokszor megfordult a fejemben, hogy anyagi szempontból igazuk van a nem
gyerekpártiaknak.
Mert míg a gyerekesek legfeljebb érzelemben gazdag emberek, a
nem gyerekpártiak anyagiakban gazdagok. ... Szerintem a gyerekneveléssel
kapcsolatos háztartási munkát termelőmunkának
kellene elismerni, s ilyen ranggal erkölcsi
és anyagi téren támogatni kellene. Az ésszerű szaporodásra szükség van társadalmi
74

szempontból
haszontalan

(s ez nem tévesztendő
szaporodással).

össze az ösztönös, a köz szempontjából

olykor

Dr. N. Lajos. Sátoraljaújhely.

... Heten voltunk gyerekek, a felszabaduláskor
minden szovjet katona ölébe
egy-egy gyerek jutott az asztalnál. Ök mondták, hogy náluk inz ilyen nagy család
kulcsra kapja a házat. Mi is ilyen ONCSA-házban laktunk, szüleim kapták, de havi
40 pengőt törleszteni kellett. ... Bizony, jó volna, ha az anya megkapná azt az összeget, amit a gyárban a gép mellett megkeresne. Gyermekei mellett is úgy
elfárad...
„ötgyermekes anya Kaposvárról."

Érdemes volna kiszámolni: pusztán anyagi szempontból — beleértve a munkaerő-gazdálkodást is — mit veszít azon az állam, ha egy 3-4 apró gyermeket nevelő
anya bölcsődébe, óvodába adja gyerekeit, maga pedig pl. segédmunkát vállal.
... A bölcsődék, napközik dolgozóit megfizetjük:
öregségükre nyugdíjban
részesülnek. Természetes. De miért nem lehet természetes, hogy az otthon dolgozó többgyermekes anyák is részesüljenek valami segítségben? ... Ök még
gyermekgondozási segélyt sem kaphatnak! Pedig ha ő elmegy dolgozni, az amúgy is zsúfolt bölcsődék, óvodák terhét növeli. Az új óvodák és bölcsődék létesítése helyett
inkább
az otthon mindent magukra vállaló édesanyákat
segítsük.
N. Lajosné. Gyöngyös.

... A jövő alkotó mestereit — az anyákat, gyermekgondozókat,
nevelőket,
tanítókat — gyengén fizetik. Gondolkoztam már azon, hogy egy üsző neveléséért 8000 Ft
az állami dotáció. S az állatgondozókat
is sokkal magasabban bérezik, mint az
embergondozókat...
Jó, hogy ma már az anya a picivel otthon maradhat.
Hathónapos kisfiam. minden éjjel felkel csupán azért, hogy kétszer-háromszor
megsimogassam. Megéri neki, hogy ezért felkeljen. S akkor már boldogan alszik tovább. Itt van
a kulcsa mindennek
...
„Háromgyerekes édesanya Vencsellőről."

... Megdöbbentő, hányan vallják az élősdi „fogjuk meg, és vigyétek"
elvet!
... Feleségem a gyermekek nevelése miatt kénytelen volt otthagyni állását, s így
mi majd kénytelenek leszünk egy nyugdíjjal beérni, míg azok, akik egy vagy még
egy gyermeket sem neveltek, és életük során jelentős mennyiségű földi javakat gyűjtöttek, két nyugdíjat fognak élvezni. Természetesen
a sokgyermekes
családokban
felnevelt dolgozók fogják megtermelni helyettük az ellátásukra
valót...
H. Béla. Miskolc.

... Az egészségre ártalmas számos munkahelyen
öt évvel alacsonyabb a nyugdíjkorhatár: Jó lenne, ha államunk a 3-4 vagy ennél több gyermek nevelését (termelőmunka mellett) elismerné olyan tevékenységnek,
amely — az említett
munkakörökhöz hasonlóan — megpróbálja az anyák szervezetét, s amely a nyugdíjnál korkedvezményre
jogosít.
„Háromgyermekes anya."

Két fiút neveltem fel egyedül (férjem 56-ban disszidált). Semmilyen állami támogatásban nem részesültem a felemelt családi pótlékon kívül. Ez ugyanannyi, mint
azoké, akik rendszeres tartásdíjban is részesülnek. ... Helyes lenne, ha mi, akik a
mai huszonéveseket neveltük, gyermekenként
2—2 évi beszámítást kapnánk a nyugdíjkorhatár megállapításánál.
A több gyermeket nevelő édesanyák sokkal jobban
elfáradtak.
Sz. Lászlóné. Budapest XXI.

75

... Hogyan volt akkor, a mai fiatalok nem hiszik el. Szülési szabadság?
Gyermekgondozási segély? Helyette éjszakai mosás, takarítás, foltozás stb. És
vállaltuk,
mert emberek voltunk. ... Egy picit fáj, hogy miránk már nem gondol
senki.
... Nem lehetne az ilyen szülőnek legalább kedvezményes
vasúti jegyet adni? Hogy
unokáit látogathassa? ... Nem lehetne, hogy a régi szolgálati időt beszámítsák
annak
a sok gyermeket nevelő édesanyának, aki a sok munkában megrokkant,
és hamarabb kellett nyugdíjba mennie? ... Szóval, én csak azt kérem, gondoljanak
miránk
is, akik a sok gyerek mellett döntöttünk, mikor még nem állt mellettünk
a társadalom ...
„ötgyerekes anya, aki szeretné gyakrabban látni az unokáit."

... Négy gyermeket neveltem fel. A munkámat az üzemben ma is
elvégzem
ugyanúgy, mint a fiatalok, csak sokkal jobban kifáradok. Már-már attól félek, hogy
nem tudom nyugdíjig az időt kidolgozni. A társadalom szerintem sokkal
többet
tehetne a többgyermekes
anyákért. Pl. amikor az élettől és a sok nehéz
munkától
kifárad, kaphasson könnyebb munkát. És a 3, 4 vagy többgyermekes
anyák ne 55
éves, hanem 50 éves korban mehetnének
nyugdíjba, hiszen kivették a részüket az
anyaságból és a munkából is. Szerintem ők nyújtják a legtöbbet a
társadalomnak.
„Egy nehéz fizikai dolgozó anya." Budapest, Árpádföld.

... Hozzon a kormány olyan rendeletet, hogy
ket felneveltek, annyiszor 3 évet számíthassanak
szempontjából. (Ügy tudom, Csehszlovákiában már
lembe vesszük, hogy ezek a gyerekek a háborús
mit kellett nélkülözni a szülőknek ... és jószerint
annak idején.

a családos anyák, ahány
gyermehozzá a munkaidejükhöz,
nyugdíj
így van.) ... Különösen, ha figyeévekben születtek és
nevelődtek,
semmi kedvezményt
sem kaptak

„Nyugdíj előtt álló nagymama." Győr.

... Jelenleg 7 éve dolgozom, és 55 éves koromig még 7 évem van. Tehát 14 év.
Az előzőleg ledolgozott 10 évvel együtt 24 lenne. Sajnos, a jelenlegi
nyugdíjrendelet
szerint a régi 10 év elvész. S miért? Mert közben neveltem 3 gyereket, köztük
két,
anya nélkül maradt árvát. Nem adtam állami gondozásba, mint sok a
sajátját...
Ma sem bánom, hogy felneveltem ,öket, de érzek valami nagy
igazságtalanságot.
Csehszlovákiában nincs ugyan gyermekgondozási
segély, de minden gyermek
felneveléséért 3—3 évet beszámítanak a nyugdíjhoz az anyának, s ez vonatkozik a régi
anyákra is. Nem tehet arról senki, ha 20 évvel előbb
született...
„3 gyermekes özvegyasszony." Pécs.'

... Szakszervezetünk
jóvoltából részt vettünk egy felvidéki kiránduláson.
Egy
régi kartársam családjánál látogatóban szó került arról, hogy feleségem nem kap
nyugdíjat, mert a 4 gyerek felnevelése miatt nem volt állásban. Később
vállalt
ugyan munkát, de csak négy évig bírta. Csodálkoztak, hogy nálunk a gyerek után
nem jár nyugdíj.
„Egy gyermekszerető." Szombathely.

... A népszámlálás kiértékelése után a számítógépek pontos tájékoztatást
fognak
adni arról is, hány ma élő anya szült a gyermekgondozási
segély bevezetése
előtt,
és milyen a korösszetételük.
Ennek az alapján sor kerülhetne az anyák
évtizedes
íngyenmunkájának
a jelképes pénzbeli elismerésére. Pl. minden 55. évét
betöltött
anya részére — akár volt munkaviszonya,
akár sem — gyermekenként
havi 30 Ft
(1000 Ft alatti nyugdíjasoknál
esetleg több) nyugdíjkiegészítés
folyósítására
kerülhessen
sor...
H. Miklós, kórházi főkönyvelő, Vas megye.

... Legtöbbel az idősebb anyáknak tartozunk. Koruknál fogva már nem tudnak
állásba menni, a szükséges nyugdíjéveket
megszerezni, itt állnak öreg korukra
má76

sok segítségére várva. Ezeknek
nyugdíjat
adni...

az idősebb anyáknak

kellene kisebb összegű

öregségi

„Dolgozó nő." Boly.

... Bizony, nagyon sokat reá gondolok: ha elölről kezdeném az életet,
nekem
sem kellene egy gyerek sem. Mert a gyerek nem biztosíték! ... Ha én azt az erőt
és időt fizetett munkára áldoztam volna, akkor megvolna 1500—1600 Ft saját nyugdíjam ... Egy anya nem gondolhat arra, hogy a gyerekek pótolják neki a megélhetést. Mert ha a gyermek szívesen meg is tenné, a házastársa nem szívesen
veszi,
ami esetleg veszélyeztetné
családi békéjüket. ... Igazuk van a mai fiatalok
többségének, hogy nem kell gyerek. Mert nemcsak a kényelemért, a luxusért
mondanak
le róla, hanem az öregkor jobb, szebb biztosításáért is!
„Kétgyermekes anya." Budapest.

öt gyereket neveltem, mind az öt dolgozik. Mellettük nem tudtam
munkába
menni. Boldog, elégedett ember voltam így is. Gyermekeim
fizetéséből vonják a
nyugdíjjárulékot,
és mindenki akképp kapja, ahogy előre tudott törni az életben.
Akinek egy gyermeke sem volt, az könnyen vitte sokra. Kap nyugdíjat bőven, s
ehhez az én öt gyermekem nem kis mértékben járul hozzá. — Én
megöregedtem,
megbetegedtem,
az államtól egy fillér nyugdíjat sem kapok. Hisz én semmire sem
vittem, csak öt becsületes embert neveltem fel. Roppant nagy társadalmi igazságtalanságnak tartom, hogy aki marhát nevel a háztájiban, annak azt beszámítják a
nyugdíjába, a gyereknevelés pedig egy fillér erejéig sem számít! így, aki nélkülözik
a gyerekek miatt fiatal korában, nélkülözhet öregkorára is. Biztos vagyok
benne,
hogy sok édesanya megelégedne szerényebb karrierrel...
és 2-3 helyes
kisgyerekkel.
Ha a társadalom a gyereknevelést
megbecsülné megfelelő családi pótlékkal s nyugdíj-kiegészítéssel.
S. M.-né. Tatabánya.

Azon divatjamúlt
felfogású nők egyike vagyok, aki hivatásszerűen
anya — 7
gyermeket szült —, és „nem dolgozik". .,. Sokan, akik gúnyolódnak rajtam, szívesen
veszik majd, ha mérnök fiam házat tervez nekik, kőműves fiam felépíti,
lányaim
ruhákat varrnak...
Nem lehetne mégis bevezetni az anyasági nyugdíjat,
nekünk,
akik 4-6-8 gyermeket szültünk-neveltünk?
... Jelenleg a család jövedelme
(családi
pótlékkal) fejenként 450 Ft. S hogy a gyerekek tűrhetően vannak ruházva, a háztartás gépesített, azt a nagyon jó, józan édesapának is köszönheti a család, aki 5-6
évenként vesz magának új öltönyt, kétévenként cipőt. Bizony,' a vitában ne feledkezzünk meg az ilyen áldozatkész, jó édesapákról sem!
„Mater, 1970." Bihar.

... Varga Domokos a gyermekgondozásisegély-rendszer
kiteljesedése révén látja
a probléma megoldását. Én is. Ezt kell továbbfejleszteni, úgy, hogy a „főfoglalkozású
anya" átlagfizetést kapjon. Ilyen az lehessen, akinek min. 3 kiskorú gyermeke van,
közülük kettő 14 éven aluli. Az ilyen anyát tekintsék munkaviszonyban
állónak.
... Fokozatosan hosszabbítsák meg a gyermekgondozási
segély idejét. — Mindezt
azért írtam le, mert édesanyám, aki 9 gyermeket szült és nevelt fel, s többünket
taníttatott, beosztva kétkezi munkás apánk keresetét — nem kap nyugdíjat,
mert
csak — lenézett, nem becsült — htb. volt.
M. Lajos. Mezőtúr.

11 gyereket szültem, tízet felneveltünk,
szakmát adtunk a kezükbe.
Örökségünk
a két karunk volt. Húsz évig volt nálunk fekhely a mosóteknő, mindig a legkisebbé.
Banánt, datolyát nem ettünk, de kenyerünk az uram szorgalmából mindig volt. Családi segélyt csak az utolsó négyre kaptunk, és csak rövid ideig. ... Adtam tíz dolgozót az országnak, de én csak nem dolgozó vagyok. Elfáradtam, betegeskedem, de
még azt a száz forintot is levették az uram nyugdíjából, írtak, hogy házastársi
77

segély nem jár, mivel a nyugdíj hat forinttal meghaladja az ezer forintot.
Azért
ezután is megleszünk. Itthon már csak kettő van, a többinek családja, lakása van a
saját
szorgalmából.
„Tízgyermekes anya." Vác.

... Január végétől vártam, hogy a felszabadulás 25. évfordulójával
kapcsolatban
fognak-e kitüntetni sokgyerekes asszonyokat, olyan anyákat, akik esetleg nem dolgozó asszonyok, de nehéz körülmények
között neveltek vagy nevelnek 5-6, esetleg
több gyermeket. ... Sajnos, ez nem történt meg ...
K. Antal postás. Recsk.

... Olvastam a megyei lapban, hogy egy öregasszony a negyvenhatodik állami
gondozott gyereket neveli, vajon ez a néni mennyi nyugdijat kap? ... Az anyák is
lemondanak sok mindenről, s öreg napjaikra még a szociális otthon kapuja sem nyílik meg nekik; inkább annak, aki fiatalon is élte világát — öregen is hozzásegíti az
állam. ... Másrészt meg a felelőtlenség: ismerek egy asszonyt, 3 gyereke már állami
gondozásban, most tologatja a negyediket...
Az állami gondozott gyerekek
sokkal
többe kerülnek az államnak, mégis velük van a legtöbb
baj...
M. Ferencné. Szolnok.

... Hogy tudjak én szocialista, törvénytisztelő
gyerekeket nevelni, amikor gyerekeim látják a sok társadalmi kivételezést, igazságtalanságot?
... Négy
gyereket
nevelek, s óvodában dolgozom. Higgyék el, sokszor azoknak adok igazat, akik csak
maguknak élnek. Ök járnak szép ruhában, szórakoznak, utaznak, én pedig reggel
fél öttől este 11-ig talpon vagyok, és hordom az 5-6 éves ruhámat. Majd pedig, amikor végre testileg és idegileg fáradtan nyugdíjba mehetnék, akkor esetleg
dolgozhatom tovább, mert lehetséges, meghosszabbítják
a nyugdíjkorhatárt,
a mostani kényelmesek m i a t t . . .
D. Pálné. Budapest XIV.

Ez utóbbi mondatra különösen oda kell figyelnünk. A hetvenes évek második
felében kezdenek erősen fogyni a termelő korosztályok. Nem szabad, hogy ennek
következményei a több gyermeket felnevelő anyákat is sújtsák.

KOVÁT5

ZOLTÁN:

Hullámvölgyből hullámvölgybe?
TÁVLATI TERVEINK ÉS A NÉPESEDÉS

Történelmünk folyamán talán most történt meg először, hogy felelős vezető, aki
egyben az ország életét irányító párt vezetője, hosszan időzzön a népesedés kérdésénél. Népünk sorskérdése ez, s a .következő években egyre jobban fogjuk ennek
súlyát érezni. Néhány gondolat Kádár János elvtárs kongresszusi vitazáró beszédéből: „Szeretném itt is hangsúlyozni mély meggyőződésemet, hogy a család gyarapodásához, a gyermekek neveléséhez anyagi eszközök kellenek. Mi, materialisták, jól
78

tudjuk, hogy csak sóhajból megélni, gyereket nevelni nagyon nehéz. De merem állítani, elvtársak, változtatnunk kell egy jelenleg eléggé elterjedt — bár nem uralkodó
— szemléletmódon is. Ha ki-ki saját lelkiismerete szerint latolgatja, hogy tv-t vesz
inkább, vagy kocsit, mintsem hogy gyereke legyen, az ő dolga. Itt kötelező törvények nincsenek; . . . de aki a társadalom normális törvényei, az emberi természet
nemes vonásai szerint él, azt nem lehet csúfolni, mi ezt nem tűrhetjük."
Néhány mondat a párthatározatból: „A munka szerinti elosztás elvének érvényesítése mellett az egyes családok jövedelemszintje között nagyok az eltérések. A családi jövedelmek közötti különbség csökkentését szolgálják társadalmunk szociálpolitikai intézkedései, melyeknek fő célja továbbra is az, hogy a többgyermekes családok és az egyedülálló anyák fokozottabb támogatásban részesüljenek. Ezek során az
alkalmazásban álló anyák gondjainak enyhítésére növelni kell a gyermekintézményi
férőhelyeket, megosztva eme intézmények fenntartási költségeit a vállalatok és a
tanácsok között. Az általános szociális juttatások bővítése elsősorban azt a célt szolgálja, hogy a családi pótlék emelésével növekedjen a többgyermekes családok támogatása. . . . A lakosság életkörülményeinek megjavításában nagy szerepe van a lakásépítésnek, így annak, hogy a IV. ötéves terv időszakában felépüljön a négyszázezer
új lakás."
Kádár elvtárs beszéde és a párthatározat megfelelő súllyal foglalkozott a népesedés kérdésével, most már a végrehajtás, a tettek következnek. A kérdés megoldása
nem tűr halasztást, hiszen az 1970. évről szóló előzetes statisztikai jelentések azt
mutatják, hogy a legutóbbi pár évben mutatkozó emelkedés után 1969-ben már stagnált a születések száma, s 1970-ben kisebb csökkenés indult meg, majd háromezerrel
kevesebb gyermek született, mint az előző esztendőben. A népesség általános elöregedése következtében az ezer lakosra jutó halálozások száma tovább emelkedett, így
végső összegezésben a természetes szaporodás mértéke az 1969. évi 3,7-ről 3,0 ezrelékre csökkent.

Ml A HELYZET K Ü L F Ö L D Ö N ?

Mielőtt a magyarországi helyzet elemzéséről, a születéscsökkenés okairól, következményeiről néhány eddig ki nem mondott gondolatot az adatok újszerű csoportosítása révén elmondanánk, érdemes a nemzetközi demográfiai helyzetre is pillantást
vetni, hogy ezen a téren is lássuk helyzetünket a világban és Európában.
Az Európán kívüli területeken súlyos probléma a túlnépesedés. Erről e helyen
nem szükséges írni, mert ezt a kérdést publicisztikánk naponta részletesen és sokoldalúan tárgyalja. Csak összehasonlításul érdemes megjegyezni, hogy a magyarországihoz képest tízszeres a természetes szaporodás azokban az ázsiai, afrikai és
amerikai államokban, ahol statisztikai felméréseket végeznek. (1967-ben Iránban
33,3; Szíriában 28,4; Kínában, Indiában, Egyiptomban kb. 25,0; Tunéziában 30,3;
Mexikóban 33,3; Venezuelában 34,6 és Jamaicában 30,0 az ezer lakosra jutó természetes szaporodás.) Többségében hasonló mértékű a népességnövekedés másutt is,
csak megbízható adatokkal nem rendelkezünk.
Érdemes talán megemlíteni, hogy az Amerikai Egyesült Államokban is csökkenő
tendenciát mutat a természetes szaporodás. 1953—57 között még 15,4 volt az ezer
lakosra jutó növekedés, ez fokozatosan (1968-ra) 7,8 ezrelékre süllyedt. Ezen belül a
négerek népmozgalma mindig jobb volt a fehérekénél. Japán természetes szaporodása „európai" szintre süllyedt 1966-ig (6,9 ezrelék), a következő évektől kezdve
hirtelen újabb emelkedés mutatkozott. (1967: 12,6; 1968: 11,7; 1969: 11,6; 1970: 12,0.)
A japán demográfusok előrejelzése szerint ennek ellenére a század végére Japán
elér oda, hogy a munkaképes lakosok száma nem növekszik. (Magyarországon ez pár
év múlva bekövetkezik.)
A fiatal munkaerő hiánya már jelentkezik a gazdasági
79

életben, s ezért egyes üzletemberek, politikusok népesedéspolitikai intézkedéseket
sürgetnek. („Magyarország" című hetilap 1971. 33. sz. A japán „aranytojások".)
A túlnépesedés nem Európa és főként nem Magyarország problémája.
EURÓPA
(Ezer lakosra jutó természetes szaporodás)
Ország

1955/59. 1960/64.

Legalacsonyabb
a természetes szaporodás
3,5
l. Német Demokratikus K.
2. Luxemburg
7,1
5,9
3. Német Szövetségi K.
4. Ausztria
4,3
5,1
5.-Belgium
7,5
6. Magyarország
7. Svédország
4,9
10,8
8. Finnország
8,8
9. Csehszlovákia
4,8
10. Egyesült Királyság
7,7
11. Dánia
Közepes szinten szaporodó országok
6,6
1. Franciaország
2. Norvégia
9,3
3. Svájc
7,6
4. Olaszország
8,4
5. Bulgária
9,8
6. Portugália
12,7
18,1
7. Lengyelország
8. Jugoszlávia
14,3
9. Szovjetunió
17,6
12,0
10. Görögország
Magasabb termékenységi! területek
13,7
1. Hollandia
9,1
2. Írország
3. Spanyolország
11,9
4. Románia
13,2
5. Albánia
30,4

1965.

1966.

1967.

a következő országokban
4,1
3,0
2,5
1,6
4,7
2,4
7,3
3,4
7,2
6,7
6,5
6,0
6,0
4,9
5,1
4,4
4,9
4,3
3,3
3,8
3,5
2,4
3,6
3,9
5,8
5,8
4,5
5,3
8,9
7,3
7,4
7,3
5,5
6,8
6,4
5,6
6,4
6,8
6,2
6,1
7,3
7,9
8,1
7,1

1968.

1969.

0,1
1,9
7,8
4,1
2,0
3,9
3,9
6,4
4,2
5,2
5,6

—0,3
1,0
3,0
3,1
2,2
3,6
3,1
4,7
4,3
4,7
4,8

—0,2

1970.

—

1,7
1,9
2,0
3,0
3,7
4,2
4,4
—
—

6,8
7,8
9,0
9,1
8,7
13,3 •
12,4
12,6
15,2
10,3

6,6
8,3
9,3
9,2
7,1
12,6
9,9
12,2
11,1
9,8

6,8
8,3
9,0
9,4
6,6
11,5
9,4
12,2
10,9
10,0

6,0
8,0
8,6
8,4
6,0
11,3
8,5
10,3
9,9
10,4

5,8
7,9
7,8
7,6
8,3
10,6
8,6
10,3
9,6
9,9

5,4
7,7
7,2
7,5
7,5
9,2
8,2
9,6
8,9
9,3

6,1
6,4
6,9
7,1
7,2
8,4
8,6
8,7
9,2

13,1
10,1
12,8
8,1
30,3

11,9
10,6
12,7
6,0
26,2

11,1
9,4
13,3
6,1
25,4

11,0
10,3
12,4
18,1
26,9

10,4
9,6
11,8
17,1
27,6

10,8
10,0
11,0
13,2

10,0
10,3
11,2
11,6

—

—

—

Az adatok a Demographic Yearbook, 1969., Narodnoja hozjajsztvo SZSZSZR v 1969. g.
Monthly Bulletin of Statistics 1971., Nemzetközi Statisztikai Évkönyv 1970. és a Demográfiai
Évkönyv 1970-ből valók.
— Adatot még nem közöltek.

A Német Demokratikus Köztársaság népesedési helyzete előre jelzi, hogy a t a r tós születéscsökkenés folyamata hova vezet. Az NDK-ban a legutóbbi három évben
elvándorlás nélkül is fogy már a népesség. 1961-ig a Német Szövetségi Köztársaság
népesedési helyzetét az NDK-ból elvándorló aktív népesség javította. A legutóbbi
években már mindkét terület lényegében azonos demográfiai helyzetben van.
A kapitalista országok közül elsősorban a kis országok természetes szaporulata
igen alacsony. Ezek az országok azonban már több évtizede igen alacsony termékenységűek (Luxemburg, Ausztria, Belgium, Svédország). Magyarországon a születések rohamos csökkenése következtében igen nagy a valószínűsége annak, hogy amikor a kis létszámú évjáratok (az 1957-től kezdődően születettek) lépnek a termékenységi időszakba, akkor sem fog hirtelen megjavulni a családdal, a gyermekkel
szembeni elidegenedett, elutasító állásfoglalás, s a mai demográfiai hullámvölgy következtében újabb jelentős születéscsökkenésre számíthatunk. Ezért tekinthető roszszabbnak a mi demográfiai helyzetünk az említett kis országok helyzeténél.
Magyarországon kívül még Finnország, Csehszlovákia, a Szovjetunió,
Lengyelország és 1969—1970-ben — a Német Szövetségi Köztársaság mutat rohamos csökkenést a természetes szaporodásban. Táblázatunkban nem mutattuk be a halandósági viszonyok alakulására vonatkozó adatokat, ezeknek az az általános jellemzője,
hogy az általános elöregedés következtében a halandósági arányok már nem javulnak, hanem emelkednek Magyarországon például az ezer lakosra jutó halálozások
80

aránya a következőképpen emelkedik: 1966: 10,6; 1967: 10,7; 1968: 11,2; 1969: 11,3 és
1970: 11,6.
Rendkívül figyelemreméltó a Szovjetunió demográfiai helyzete. Az európai rész
egyes területei már a legalacsonyabb termékenységi területei földrészünknek.
A Szovjetunióban az ázsiai rész igen magas természetes szaporulata emeli az
országot a közepes szinten szaporodó államok sorába. Ott egyébként magas szintű
bizottság foglalkozik a születéscsökkenés okaival. A gyermekgondozási segély bevezetése, családi pótlék emelése és más népesedéspolitikai intézkedések megtétele
a Szovjetunióban is várható.
Románia különleges helyzetet foglal el népesedését illetően az európai országok
sorában. 1966-ig erőteljes csökkenés volt megfigyelhető a születések számában, így a
természetes szaporodásban is: 1967-ben igen szigorú rendelettel megtiltották a művi
vetélések orvosi elvégzését, csak négy gyermek után engedélyezték. Azonkívül
fogamzásgátló tablettákat sem gyártanak, s nem engedik ezek behozatalát. A szigorú
intézkedések következtében hirtelen megemelkedett a születések száma, s Románia a
legerőteljesebben szaporodó országok közé emelkedett. A hatás azonban csak átmeneti; már 1968-hoz képest is egyharmaddal csökkent a születések száma.
MILYEN EREDMÉNYT H O Z T A K A Ml INTÉZKEDÉSEINK?

A nemzetközi összehasonlítás világosan mutatja az európai területek alacsony
természetes szaporodási szintjét a többi világrészhez viszonyítva. E csökkenő tendencián belül a legutóbbi másfél évtizedben Magyarország természetes szaporodásának csökkenése is különösen nagymérvű volt. A legutóbbi években tett népesedéspolitikai intézkedések csak rövid időre tudták megállítani a születések csökkenésének folyamatát. Már ennyi is elegendő volt ahhoz, hogy az általános európai születéscsökkenési folyamatban az 1965-ös legutolsó helyről elkerüljünk. Az, hogy néhány
évig tartani tudtuk a 3,9, 3,6, majd 1970-ben a 3,0 ezrelékes minimális természetes
szaporodási szintet, ez az általános csökkenési tendenciában is eredménynek könyvelhető el, h a ez az eredmény minimális is. A családi pótlék emelése, a gyermekgondozási segély, a szülési szabadság és egyéb kisebb kedvezmények rendszere azonban nem bizonyult elegendőnek arra, hogy a népesség újratermelését, kismérvű bővített újratermelését elősegítse. A népesség újratermelése, a meglevő szokások, a
gyermekkel, a családdal szembeni elvárások mai körülményei között nincs biztosítva. A reprodukcióra, a népesség újratermelésére kiszámított mutató szerint 1960
óta nem éri el az ország a népesség fenntartásához szükséges értéket, az ún. nettó
reprodukciós együttható 1 alatt van. A nettó reprodukciós együttható értéke legalacsonyabb 1962-ben volt, 0,808, amikor a természetes szaporodás országosan 2,3
ezrelék. Az 1962 óta tapasztalható minimális emelkedés a születésekben azt eredményezte, hogy 1968-ra 3,9-re emelkedett a természetes szaporodás, de a nettó reprodukció értéke még mindig csak 0,952, tehát nem érte el a népesség fenntartásához
szükséges 1-et. 1968-ban volt a legutóbbi évtizedben a legmagasabb az ezer lakosra
jutó élveszületések száma: 15,1. Az 1969. és az 1970. esztendő újabb lassú csökkenési
folyamat elindulását jelzi.
1969.
15,0%o

1970.
14,7%Q

így a nettó reprodukció együttható értéke is süllyed, 1969-ben 0,939, 1970-ben 0,907.
Megszakítás nélkül tizenkét éve a reprodukció értéke negatív, ez kétségtelenül népességfogyáshoz vezet, ha valami rendkívüli fordulat nem következik be.
Az 1971-es eddig közölt adatok is azt mutatják, hogy a születések csak 96—
99%-át adják az előző évinek, tehát 1971-ben 14%o-nél alig valamivel nagyobb élveszületési arányra számíthatunk, ami magában rejti annak a lehetőségét, hogy újra
három ezrelék alá süllyed a természetes szaporodás, mint 1962-ben és 1965-ben. Ez
6 Tiszatáj

81

annál valószínűbb, mert az általános elöregedés, az idősebb korosztályok létszámának növekedése következtében a halandósági arányszámok is növekednek. Az ország
rendkívül bizonytalan demográfiai egyensúlyi helyzetére jellemző, hogy az 1971-es
influenzajárvány következtében novemberben 1500-zal többen haltak meg az országban, mint amennyien születtek. Már bekövetkezett a fogyás állapota, ezer lakosra
1,5. Nem vigasztaló, ha elmondjuk, hogy ilyen már előfordult a második világháború
óta: 1962 márciusában, decemberében és 1965 decemberében.
Magyarországon a népesedési problémák ugyanúgy fennállnak, mint a korábbi
években, a népesség újratermelése nem biztosított. Az eddiginél átfogóbb, a közvéleményt és gondolkodást hathatósabban formáló népesedéspolitikai
intézkedésekre
van
szükség. Ez akkor válik érthetővé, amikor figyelembe vesszük, hogy jelenleg három
tényezőnek is meg kellett volna emelnie a születések számát:
1. Most lépnek a termékenységi időszakba az 50-es évek elejének magasabb létszámú korosztályai, így évenként 10-20 ezerrel több a termékenységi időszakban
levő nők száma.
2. A gyermekgondozási segély, a családi pótlék kismérvű növelése és más népesedéspolitikai intézkedések enyhítettek a családosok gondjain.
3. Az általános belső politikai helyzet is kedvező, és háborús hisztéria, más
politikai sztresz nem hat nyomasztóan.
Mégis a születések száma csökkenni kezd újból. A hivatalos előrebecslések nem
számoltak a népesedési tudatban bekövetkezett jelentős változással, az egyre jobban terjedő „egysés-egykés" szemlélettel. Ha a születéscsökkenést történeti folyamatában nézzük, akkor nyilvánvaló, hogy néhány kisebb népesedéspolitikai intézkedés
még nem hozhat változást, amikor még sok tényező a születéskorlátozás irányában
hat. (E kérdés bővebb kifejtésére e folyóirat adott lehetőséget 1970. májusi és júniusi
számában.)
Miért is tekinthető súlyosnak demográfiai helyzetünk ma, amikor még pillanatnyilag minimális népességnövekedést mutatnak statisztikáink? Most még olyan korosztályok vannak a termékenységi időszakban, amelyek születésük pillanatában 180200 ezer főnyi tömeget jelentettek évjáratonként. Rövidesen, négy-öt év múlva elkövetkezik az a demográfiai völgy, amire Fock Jenő miniszterelnök is utalt több
beszédében. Ez a demográfiai völgy igen elhúzódó lesz, mert 1957-től kezdve az
évenkénti születések száma 130-150 ezerre esett vissza. H a a meglevő demográfiai
magatartás állandósul, ha nem is romlik, akkor is az 1970-es évek közepétől megindul népességünk tényleges és egyre gyorsuló fogyása.
U T O L S Ó E L Ő T T I : C S O N G R Á D MEGYE

Az ország egyes területei előre jelzik, hogy milyen népesedési helyzet felé tart
az ország egésze. Ilyen régen „egysés-egykés" területei az országnak a főváros, Somogy megye és újabban Csongrád, hogy csak a legkirívóbbakat említsük.
Budapesten az elmúlt 10 év során 17 665 fővel több halálozás történt, mint születés. A meglevő budapesti népesség fenntartására tehát egy évtized során egy H a j dúnánás nagyságú város népességét kellett az országnak adnia. A gazdasági fejlődés
fenntartásához pedig egy Debrecen nagyságú város, 135 606 fő beköltözésére volt
szükség. Ezek az adatok nem tartalmazzák a Budapest vonzáskörébe tartozó települések vándormozgalmi adatait.
A vidék népesedési tartalékai is lassan kimerülnek. Szabolcs-Szatmár, BorsodAbaúj-Zemplén és Hajdú-Bihar megye tekinthető közepes szinten szaporodó megyéknek. De Somogy megyében már a fogyás váltakozik évenként minimális növekedéssel. 1965-ben és 1968-ban az ezer lakosra jutó fogyás 0,8, illetve 0,4 volt; 1966ban 1,1, 1967-ben 0,7 és 1970-ben 0,1 az abszolút számokkal alig mérhető növekedés.
Ez csak a születések és halálozások különbözete, az elvándorlással csökkentett népesség ebben nem szerepel.
82

Érdemes egy pillantást vetni a „rangsorban" hátulról a második legalacsonyabb
termékenységű megye, Csongrád megye rendszerbe foglalt adataira.
Az ezer lakosra jutó természetes szaporodás (fogyás) Csongrád megyében
1962—1970.

Év

1962
1963
1964
1965
1966
1967
1963
1969
1970

Makói
járás
—
—
—
—
—
—
—
—
—

0,8
0,8
0.8
2,0
1,1
1,8
0,8
2.3
2.1

Szegedi
járás

Szentesi
járás

2,4
3,1
2,6
2,7
2,7
2,5
2,8
1.9
2.8

1,0
0,4
— 0,7
— 0,1
1,7
0,8
— 0,1
— 0,5
— 0,9

Városok
Csongrád
Hm v.-hely
Makó
Szentes
— 0,1
— 1,1
— 0,5
0,6
1,0
0,8
1,3
0,5
— 1.1

Szeged

Megye
és
Szeged
együtt

Országos
átlag

— 2.1
— 0,6
0.1
1,3
1,1
1,2
1,5
2.9
2.2

— 0,2
0,3
0,4
0,8
1,0
0,9
1,5
1,1
0,8

2,1
3,2
3,1
2,4
3,6
3,9
3,9
3,6
3,0

A makói, szentesi járásban és a városokban a természetes szaporodás mértéke
ilyen rossz még nem volt az ú j népesedéspolitikai intézkedések bevezetése előtt
sem. E megyében a város és falu egyaránt fővárosi szinten egykézik. Az iparfejlődést és ipartelepítést nézve: közepes szinten fejlődő megyéről van szó, munkaalkalom van bőven, a női foglalkoztatottság, az egy főre eső jövedelem is a magasabbak
közé tartozik, mégis a gyermeknevelés gondját egyre kevesebben vállalják. Az okokat tehát más területen kell keresni.
CSÖKKENŐ MUNKAERŐFORRÁS

A népesség csökkenésének számtalan káros vetülete, beláthatatlan káros következménye lehet. Széles alapokon szervezett gazdasági életünk fejlődése akadhat el
munkaerőhiány következtében. A munkaerőhiány magára a munkaerkölcsre is károsan hat, aminek már ma is vannak jelei. Nagy Károly statisztikus kimutatta a már
megszületett korosztályok létszáma alapján, hogy az elmúlt másfél évtized termékenységi viszonyaiban bekövetkezett változás odahat, hogy súlyos munkaerőgondokkal kell a jövőben megküzdenünk. 1966—71 között még 220 ezernél több ú j munkaerő (férfi és nő) állhat munkába, 1971—76 között ennek kevesebb mint felével, 104
ezerrel számolhatunk, 1976—81 között már 30 ezerrel többen lépnek ki a munkából,
mint amennyi ú j munkavállalóra számíthatunk. Ugyanez lesz a helyzet 1981—86 között is. Ezen már változtatni nem lehet. Ez a legutóbbi másfél évtized születéscsökkenésének következménye. A Minisztertanács elnöke a gazdasági vezetők előtt mondott beszédében így összegezte a helyzetet: „1973-tól kezdődően a munkaképes korú
népesség száma lényegében nem növekszik. Az ifjúsági munkaerőforrás erőteljesen
csökken, a mezőgazdaságból való munkaerő-áramlás mérsékeltebb ütemű lesz. A női
munkaerő-tartalékok munkába állítása mind nehezebb és költségesebb. Ezek a tendenciák hosszú időre érvényesek."
A születések csökkenésének folyamatát megállítani, még kismérvű népességnövekedést elérni sem lesz könnyű az elkövetkezendő években. Teljesen alaptalannak bizonyul egyes demográfusoknak az az aggodalma, hogy kilengés lesz a születések számában, s ez a „hirtelen" növekedés károsan befolyásolhatja a gazdasági élet
fejlődését. Hányan beszéltek az 50-es években a túlnépesedésről, a munkanélküliség
fenyegető gondjáról, mert 30-40 ezerrel több születés történt a szigorú abortusztilalom bevezetése miatt. Most itt vannak ezek a korosztályok. „Döngetik" a munkahelyek kapuit? Nem tudunk nekik munkát adni? Kiderül, hogy nem ez a gond, hanem az, hogy kevés a munkáskéz. Nem lesz könnyű a demográfiai egyensúlyt vissza6*

83

nyerni, mert még mindig több jelentős, materiális tényező a születéskorlátozás eltúlzásának irányában hat az ország vezetőinek szubjektív szándéka ellenére.
A probléma súlyának érzékeltetéséré néhány jellemző adatot, következtetést
szeretnék bemutatni, hogy a társadalom széles körei, közép- és alsószintű vezetői
is keressék a maguk hatáskörében a megoldás útját.
1971-ben még megközelítően 40 ezer új munkaerővel számolhatott a népgazdaság, mégis napról napra hallottuk, hogy az építőiparban, a vasútnál, a postánál, az
erősebb fizikumot igénylő ipari szakmáknál, a mezőgazdaság különböző területein
munkaerőhiány mutatkozott. Néha arról kaptunk hírt, hogy nincs, aki a vagonokat
kirakja, nincs, aki a szemetet elhordja, takarítónőket mindenütt keresnek.
Tovább szélesítve a példák körét: a munkaigényes cukorrépa-termelés oly m é r tékben esett vissza hazánkban, hogy kivitel helyett ma m á r több millió dollár értékű
behozatalra szorulunk. A zöldségtermelésben hasonló okok miatt következett be
visszaesés. E területeken a gépesítés megvalósítását sürgetik a gazdasági szakemberek. A mezőgazdaságban a júniusi munkacsúcs és a betakarítás idején m á r általános a munkaerőhiány. Nem egy gazdaság, de ipari üzem is rendszeresen épít a f i a talok, az iskolások munkaerejére. A termelőszövetkezetek melléküzemágainak m u n kaerő-elszívó hatásáról is szó esik napjainkban. Természetesen ez is többoldalú kérdés. Ha a melléküzemágak szervezésének van is itt-ott munkaerő-elszívó hatása,
mégis segítette faluhelyen a rendszeres foglalkoztatottságot megvalósítani, főként a
nők körében. Ez a falun élők jövedelemszintjét emelte, s végső fokon a belső t e r melés fokozódását segítette.
Elsősorban az az aggasztó, hogy nagyüzemeink kezdenek munkaerőhiánnyal küzdeni. A debreceni vasútállomáson öles betűkkel kiírva olvashatjuk: »Újpesti G y a p j ú szövőgyár felvesz 15 év feletti lányokat szövő-fonó tanulóként, a betanulás u t á n a
havi kereset 1800-2000 Ft. Betanulási időre 1000,— Ft. 16 év feletti fiúkat betanított
munkásként havi 1700-1800 Ft-os keresettel. 18 év feletti férfiakat kikészítő, festő
munkásokat havi 2000-2100 Ft-os keresettel. Karbantartó szakmunkásokat: lakatos,
csőszerelő, villanyszerelő, kőműves stb. Bér megegyezés szerint."! (Itt m á r le sem
merték írni, hogy mennyit adnak, csak jöjjenek!) „Szabad szombat!" Hazautazást
térítünk! Kedvezményes üzemi étkezés! Szállást biztosítunk!« Idáig a hirdetés. Ez
egy pesti üzem. De ugyanígy hirdet a még közepes szinten szaporodó Debrecenben a
város egyik legnagyobb munkáslétszámmal dolgozó üzeme, a Debreceni J á r m ű j a v í t ó
is. — A Hajdú-Bihari Napló 1971. szeptember 21-i számában olvashatjuk a Magyar
Gördülőcsapágy Művek 500 dolgozójáról: „ . . . az idősebb dolgozók és fiatalok a kommunista műszakban elért termelési eredményekkel igyekeznek enyhíteni a gyárban
hónapok óta tapasztalható súlyos létszámhiány okozta gondokon. Október 16-ig még
két ízben tartanak kommunista műszakot szabad szombatos napokon a gyár dolgozói." — A most épülő ú j házgyárakba is a legkülönbözőbb szakmunkásokat keresik. A szakmunkásképző iskolák nem tudják jelentkezés hiányában az ipar igényeit
kielégíteni. Szegeden például kétszer annyi hely van a szakmunkásképző iskolákban,
mint amennyi a jelentkező. Az ipar, a kereskedelem, a közlekedés munkaerő-igényeinek figyelembevételével, ha minden általános iskolát végzett tanuló szakmunkásnak
jelentkezne, akkor is kevesen lennének az igényekhez képest. A Budapesti Közlekedési Vállalat munkaerőgondjait most úgy próbálta enyhíteni, hogy 55 évre leszállította a gépkocsivezetők nyugdíjkorhatárát, és évenként tízezer forint hűségjutalmat ajánlott fel. Ez megoldás lehet egy népgazdaságilag fontos és igen jelentős
idegi-fizikumi megterhelést jelentő munkában, de nem lehet megoldás országos méretekben.
A rádió egyik adásában Sinka István a Hajógyárból, Tóth közgazdász a Láng
Gépgyárból számolt be hasonló gondokról. Termelési terveiket munkaerőhiány miatt
nem tudják teljesíteni. A budapesti egyke már most meghozta „gyümölcsét". A vitavezető arról igyekezett a hallgatóságot meggyőzni, hogy a gyárkapukon belül jelentős munkaerő-felesleg van, ezt kell feltárni, s a m u n k a jobb megszervezésével, a
gépesítés növelésével kell a problémákat megoldani. Igen, ez is szükséges. De a kér84

dés gyökere mélyebben rejtőzik. A továbbfejlődés feltétele a demográfiai egyensúly
visszanyerése, s legalább a kismérvű természetes szaporodás elérése. Most, sajnos,
egyelőre fel kell készülni arra, hogy az ú j munkavállalók száma legalább másfél
évtizedig csökkenni fog. Csak rajtunk áll, hogy ez a demográfiai depresszió még
ennél is tovább tart-e.
HIPOTÉZISEK, AMELYEK M Ó D O S U L N A K

Kormányzatunk a legkiválóbb gazdasági szakemberek bevonásával nemcsak ötéves, hanem tizenöt éves távlati tervet is kidolgozott. Minden eddig olvasott tervdokumentációnál már stílusában is megformáltabb, átgondoltabb munkáról van szó.
A „Gazdaság" című szakfolyóirat 1969. 3. számában jelent meg „Hipotézisek a foglalkoztatottság és az életszínvonal alakulására Magyarországon 1985-ig" címmel.
A tervezés jelentős teret szentel népesedéspolitikai intézkedések meghozatalának.
Lefekteti azt a nagyon humánus alapelvet, hogy kényszerjelleg nélkül, a gyermekes
családok életkörülményeinek javításával kívánja a kellő számú születést biztosítani.
Ennek érdekében „ . . . az aktív, szülőképes női korosztályok létszámának ingadozásait figyelembe véve, a születésszám növelésére ható népesedéspolitikai, intézkedéseket a közeli két-három évre, .majd az 1975 és 1980 közötti időszakra kell koncentrálni." „A szorosan vett népesedéspolitikai eszközök közül elsőrendű szerepe van
a gyermekek eltartásához történő társadalmi hozzájárulásnak. Ennek célszerű módja
a családi pótlék összegének számottevő növelése. Esetleg bizonyos határig a gyermekek számától függő progresszivitása, valamint a gyermekgondozási segély továbbfejlesztése." „1985-ig a társadalom a családi pótlékban részesülő gyermekek akkori
átlagos felnevelési költségeinek mintegy felét fedezi. Ez esetben a családi pótlék
összege a jelenleginek négyszeresére emelkedne." „Jelenlegi viszonyaink mellett különösen fontosnak tartjuk . . . a gyermekes családok lakásellátásának javítását."
Mind olyan terv, aminek a megvalósításával legmesszebbmenőkig egyetérthetünk. Van azonban a „Hipotéziseknek" néhány olyan pontja, ami az elmúlt két
évben már nem teljesült. A hozott intézkedések hatására azt várták, hogy „ . . . a
szülések száma az 1970-es évek elejétől már biztosítaná a népesség természetes
reprodukcióját", „ . . . s az 1970-es évek második felétől a születési arányszám fokozatosan emelkedik." E terv megvalósulásának semmiféle jele nem mutatkozik. Továbbá a közeli két-három évben hozott népesedéspolitikai intézkedések még csak a
lakásrendeletben és a nők helyzetét megkönnyítő intézkedésekben jutott kifejezésre,
és nem terjedt ki a legfontosabb, a legközvetlenebb segítésre, a családi pótlék emelésére, amikor évi 2-3%-os áremelkedéssel is számolni kell.* Pedig nagyon célratörően megfogalmazva olvashatjuk a „Hipotézisekben": „Jelentősen növelni kell a
társadalom hozzájárulását a munkára nem képes népesség eltartásához. Ez a feltétele annak, hogy megszüntessük vagy lényegesen csökkentsük a családi jövedelmeknek azt a szóródását, amelyet a keresők és eltartottak aránya határoz meg."
A mai demográfiai helyzet már nem engedheti meg azt, hogy 1985-ig várjunk a családi pótlék nagyobb mérvű emelésére.
A már hozott intézkedések hatása is lefékeződik bizonyos feltételek hiánya
miatt. Ilyen probléma például a gyermekintézményi
hálózat nem kellő fejlődése.
Országunkban megvalósult a férfi lakosság teljes foglalkoztatottsága. A produktív
korú nők munkavállalása is egyre növekszik, a gazdasági élet fejlődése is ezt
igényli. Az alkalmazásban álló anyák gondjainak enyhítését szolgáló gyermekintézmények fejlődése az elmúlt években ezzel nem tartott lépést. Pl. Szeged városában
az elmúlt ötéves terv idején (1966—70) egyetlen ú j óvoda sem épült. A meglevő 45
óvoda mindössze 66 férőhellyel bővült. A város lakossága bevándorlásból azonban
* A tanulmánynak a szerkesztőségbe történt leadása után jelent meg a minisztertanácsi
rendelet arról, hogy felemelik a három- és többgyermekesek csaláldi pótlékát gyermekenként
100 forinttal.

85

állandóan növekedett. Időszakosan még az is súlyosbította a helyzetet, hogy óvodákat csuktak be hosszabb-rövidebb időre tatarozás miatt. Ma m á r egy-egy óvodai
„felvétel" kezdi megközelíteni az egyetemi felvétel nehézségeit. A távolabbi tervek
igen szerény keretek között mozognak. Az egészségügyi osztály szerint 240, a m ű v e lődési osztály szerint 450 ú j bölcsődei-óvodai férőhely létesül a mostani ötéves tervben a városban. Reméli azonkívül a tanács, hogy még ugyanennyit az üzemek is
fognak építeni. Ez teljesen jogos igény, hiszen Szegeden csak 9 olyan vállalat, intézmény van, amelyik saját óvodát tart fenn. A megye többi részén még rosszabb a
helyzet, a 140 óvodából mindössze 12 az üzemi.
A negyedik ötéves terv első esztendeje Szegeden ebből a szempontból nem hozott látványos sikert. Egyedül a Kenderfonó és Szövőipari Vállalat bővítette 20 férőhellyel és 200 ezer forintos tanácsi segítség igénybevételével napközis óvodáját.
(Délmagyarország 1971. szeptember 18.) Az első új, 150 férőhelyes óvoda is csak
1973-ra készül el a tervek szerint!* A demográfiai egyensúly megbomlásának jelei:
kormányintézkedések az egyik oldalon, érdektelenség a probléma iránt a másik oldalon. Szerencsére vannak az országnak olyan helyei, ahol már az óvodai kérdést
igen jó eredménnyel igyekeznek megoldani. Napi hírben közölte a rádió, hogy Nyíregyházán 400 ú j óvodai férőhelyet adnak át ebben az esztendőben. Debrecenben az
ú j ötéves tervben 800 ú j óvodai férőhely létesül, és másik 800 építését az üzemek
vállalták. Nem véletlen az, hogy azokban a városokban van ez így, ahol a népesedési tudat kedvezőbb, ahol a városok növekedése, az ú j munkaerőigény kielégítése
belső erőből is táplálkozik, s nemcsak a vidéki lakosság beköltözésére épül.
A kisgyermekek felnevelésének, elhelyezésének gondja városon, ahol mindkét
szülő munkavállalása egyre általánosabb, nem enyhült az elmúlt években. Ennek
negatív visszahatása a demográfiai viszonyokra kétségtelen. Szegeden évente még
1600 gyermek születik, ugyanakkor három évnél fiatalabb gyermekek bölcsődei elhelyezésére összesen csak 300 hely van a városban. Megyei viszonylatban még roszszabb a helyzet, a tízezer férőhelyből csak ötszáz a bölcsődei.
Az iskolás gyermekek napközi otthoni ellátása sem javult a legutóbbi években.
„Országosan 11 000 tanuló napközis kérelmét utasították el. A meglevők is többségükben rossz körülmények között működnek. A kulturált szórakozási és tanulási feltételek hiánya miatt jobbára csak gyermekmegőrzők, nem pedig a tanítás és nevelés
színvonalas műhelyei." (Tóth László cikke a Népszabadság
1971. október 24-i
számában.)
A SEGÉLY ÉS A LAKÁSHIÁNY

A gyermekgondozási
segély nem lehet és nem is lett gyógyír minden demográfiai problémára. A gyermekgondozási segély bevezetésének jelentőségét nem lehet
eléggé értékelni. A gyermekénél otthon maradó anya adhatja meg a legkörültekintőbb gondozást gyermekének. Azt is azonban mérlegelni kell, hogy a családok jövedelemszintje így is jelentősen csökken. De nemcsak a fizetés csökken negyedére,
harmadára, hanem a szakmai gyakorlatból is kiesik a dolgozó nő. A népgazdasági
megterhelést igazán nem a havonként kifizetett 600 Ft, az évenkénti 1 milliárd
forint jelenti, hanem az, hogy gyakorlott szakemberek esnek ki 2-3 évre a m u n k á ból. Az újbóli munkábaállítás se zökkenőmentes. Sokan egyéni indokokból, ami
országos érdek is lenne, nem veszik igénybe a gyermekgondozási segélyt. Ezek száma
évről évre növekedik. Ugyanakkor nem történik kellő gondoskodás arról, hogy a
gyermekek bölcsődei elhelyezése megoldott legyen. A bölcsődei, óvodai igényeket
egyes helyeken úgy mérik fel, hogy mennyi az elutasított kérvények száma. De h á nyan nem adnak be kérvényt? Hányan támaszkodnak a nagyszülőkre? De hányan
vannak olyanok, akik ezeket és hasonló gondokat látva, világra sem hozzák gyer* Némi enyhítést jelent a Tarján lakótelepen épített szükségóvodák közelmúltban történt
megnyitása.

86

meküket! Az „egysés" és „egykés" szemléletűek így érvelnek: „El sem tudom gyermekemet helyezni, hiszen nincs bölcsőde." „Csak nem fogok egy fél fizetést adni
azért, hogy gyermekemre valaki vigyázzon." és így tovább. (A munkaerőhiány, a
női foglalkoztatottság hatása ott is felmérhető, hogy városon alig akad olyan, aki
gyermekgondozást vállalna, s akik ilyen munkát végeznek, nyugodtan kérhetnek
horribilis összegeket.)
Családi és népgazdasági érdekből egyaránt kívánatos, sőt elengedhetetlen lenne,
hogy a bölcsődei és óvodai hálózat mennyiségileg és ellátottság tekintetében is bővüljön, a túlzsúfoltság megszűnjék. Párthatározat már van rá, csak a megvalósulás
vontatott. A helyi vezetők azonosulása fontos a kormány szándékával. Mélyen megértve az országos helyzetet, saját hatáskörükben, saját lehetőségeik felhasználásával
kívánatos egyre szélesebbkörűen a családosok helyzetén segíteni.
A népességfejlődés biztosításában különleges hely illeti meg a lakáskérdést. Hallatlan erőfeszítéseket tesz az ország a lakáshiány enyhítésére. Az ú j ötéves tervben
megépülő 400 ezer lakás nagymértékben fogja enyhíteni a még meglevő lakásgondokat. 400 ezer ú j lakás = népességnövekedés? Az egyenlet nem ilyen egyszerű, ö n magában az, hogy ennyi ú j lakás épül, még nem biztos, hogy a demográfiai helyzetben változást hoz. Kinek lesz lehetősége ezeket a lakásokat megvenni, a családi
házakat felépíteni? Ha a gyermektelenek, a nagy jövedelmű egygyermekesek jutnak
nagyobb és szebb lakásokhoz, mint ahogy eddig gyakran történt, akkor az ú j lakásépítési program nem fogja a népesedési viszonyokban bekövetkezett káros tendenciát befolyásolni, nem fogja a népesedési tudatot kedvezően módosítani. Kormányzatunk ennek megelőzésére az ú j lakásügyi rendelkezésekben egy sor nagy horderejű
szociálpolitikai kedvezményt tett a gyermekes családok érdekében, sőt azokat a
fiatal házaspárokat is kedvezményben részesíti, akik vállalják, hogy három éven
belül egy, hat éven belül 2 gyermeknek adnak életet.
A kedvező párthatározat, a törvény, a miniszteri rendelet a végrehajtás során
torzulhat, módosulhat, s így nem éri el a kívánt hatást. Az előző évek, évtizedek sok
visszaélést szültek a lakások kiutalása terén. A családokban élő gyermekek száma
csak nagyon másodlagos, harmadlagos kérdés volt a lakáskiutalásnál. Az ú j rendeletek szellemében fog-e a helyzet változni? A remény megvan rá. Visszamenően
nem állnak rendelkezésre statisztikák, hogy a felszabadulás óta, vagy az elmúlt tíz
esztendőben hány gyermektelen, egygyermekes, kétgyermekes stb. család kapott ú j
lakást. Statisztikai szervezetünk 1971-től kezdve ezt is figyelemmel fogja kísérni.
A gyakorlati végrehajtás terén azonban máris vannak elgondolkodtató momentumok.
A példa ismét szegedi, de lehet, hogy más városokban is lehet belőle okulni.
A SZEGEDI P O N T R E N D S Z E R

A városi tanács igen gondos összeállításban a lakásigénylők számára egy rendeletgyűjteménnyel kombinált igénylőlapot bocsátott közre, amely alapján világossá
kívánta tenni, hogy a lakásigénylők besorolása milyen elvek szerint történik. A szociális körülmények objektív mérése a visszaélések elkerülése szempontjából nélkülözhetetlen, jelentős. A besoroláshoz pontrendszert is kidolgozott a tanács. Itt azonban, úgy tűnik, hogy már nem érvényesülnek oly mértékben a népesedéspolitikai
szempontok, mint ahogy a . kormányzat lakásügyi rendelkezéseinek szelleme megkívánná. A pontrendszerben egy gyermek, egy eltartott csak 2 pontot jelent, amikor
a tanácsi bérlakás kiutalásához minimálisan 30 pont kell. Az egy főre eső havi jövedelem is értékmérő. A kialakított pontrendszerben egy gyermek a jövedelmi kategóriában átlagosan 1 fokozattal magasabb besorolást jelent, de ez is csak 3 pont
növekedést hoz. A számítógép számóra „betermelt" adatokban egy gyermek tehát
mindössze 5 pontot ér. Ugyanakkor azért, mert valakinek nincs vagyona, 15 pont
jár. De h a már van háza, akkor is 6 pontot kap; ha háza és autója is van, akkor
is még 4 pontot nyer a besoroláshoz. A vagyoni helyzetnek ilyen mértékű és jellegű
87

figyelembevétele elmossa, jelentéktelenné teszi a demográfiai szempont érvényesülését.
A kérdés végső soron az, hogy kik és mikor fognak lakáshoz jutni. „Az értékrendet a vb hagyja jóvá" — olvashatjuk a tanácsi kiadványban. Helyileg is, országosan is egyaránt nagyon fontos az, hogy a kormányintézkedések maradéktalanul
megvalósuljanak. Amikor a statisztikai felmérések már rendelkezésre állnak, annak
elemzése válik szükségessé, hogy a gyakorlatban valóban érvényesültek-e és milyen
mértékig a népesedéspolitikai rendelkezések Hány fiatal házas, hány gyermekes család jutott lakáshoz gyermekeik száma arányában. Most úgy tűnik, hogy a pontrendszer, a gyakorlati megvalósítás eszköze módosításra szorul. Jelenlegi demográfiai
helyzetünkben nem lehetünk közömbösek a nagy áldozatokkal megvalósuló lakásépítési program és a lakások elosztásának módja iránt.
A meglevő intézkedések csak szociális igazságtalanságokat
enyhítenek,
de nem
változtatják meg ,a demográfiai alapálláspontot, az egyre kevesebb gyermek
igénylését össztársadalmi méretekben. A legutóbbi évek adatai és elemzései ezt m u t a t j á k .
A gyermektől elidegenedett, de még az egygyermekes szemlélet anyagi alapja
is az egy főre jutó jövedelmek aránytalanságában rejlik. Erre a „Hipotézisekben" is
utalás történt. A gyermektelenekhez képest a gyermekek számától függően a családosok nehezebb anyagi körülmények között élnek. Az életszínvonal általános emelkedésével az aránytalanságok nem szűnnek meg, változatlanok maradnak. A történeti síkon folyó kutatások megmutatták, hogy az egykés szemlélet kialakulásának
kezdetén is az anyagi tényezők játszották a döntő szerepet. Egy már kialakult életnívót kívántak akár városi, akár falusi körülmények között a családok tartani. F a lusi körülmények között végzett vizsgálatok megmutatták, hogy a módos rétegektől
indult ki a születéskorlátozás gyakorlata, azoktól, akik féltek a vagyon, a föld felosztásától. Majd egyre jobban terjedt a legszegényebb rétegekig. Szocialista körülmények között megszűnt ugyan a föld társadalmi determinálóvá lenni, mégis tovább
élnek a múltban kialakult szokások, a születéskorlátozás egyre nagyobb méreteket
ölt. A vagyon, a föld szerepét a magasabb életnívó elérése, az ú j ház, a modern
berendezés, a nyugalmasabb élet igénye vette át. A falu közvéleményében sok helyen ma is a „cigányok" közé sorolják azokat, akiknek két vagy több gyermekük
van. Városi környezetben számtalan más érv, indok, ideológia szerepel a gyermektől
való tartózkodásban, de itt is enyhe sajnálkozás közepette tekintenek sokan a többgyermekes családokra, látva azoknak nehezebb, küzdelmesebb életét. Ezen a szemléleten csak az anyagi alapok megváltoztatása ú t j á n lehet segíteni. Az, hogy az
eddig hozott családvédelmi intézkedések minimálisan éreztették hatásukat, az azzal
magyarázható, hogy ezek a juttatások az aránytalanságokon alig változtattak. A családosok a nemzeti jövedelemből családi pótlék és más kedvezmények f o r m á j á b a n a
gyermeknevelés költségeinek legfeljebb 20%-át kapják meg, ha legalább két gyermekük van. A különbözet terhe a további gyermekeknél is a családi költségvetésre
hárul. Akik többet áldoznak népünk fennmaradásáért, a termelőerők újratermeléséért, azok anyagi áldozatukhoz képest kevesebbet kapnak vissza a nemzeti jövedelemből.
A nemzeti jövedelem felosztásánál a családoknak a gyermekek felneveléséért
hozott anyagi áldozatát a valóságos helyzetnek megfelelően szükséges figyelembe
venni. Ennek gyakorlati megvalósítása többféleképpen történhet, kimunkálása közgazdászok feladata. Lényeges az, hogy egyértelmű, figyelmet felkeltő, tehát hatásos
legyen. Ezen a téren sem lehet a „beruházás" elaprózott, mert akkor nem éri el a
kívánt célt. Erre figyelmeztet az eddig hozott népesedéspolitikai intézkedések alacsony „hatásfoka".
A szociálpolitikai intézkedések megtételéhez szükséges anyagi bázis létrehozása
azonban nem érintheti, nem csökkentheti a termelőeszközök fejlesztéséhez szükséges
beruházási összegeket, amelyeket már úgyis az ország teherbíró képességénél jobban
igyekeztek igénybe venni gazdasági fejlődésünket meggyorsítani igyekvő vezetők.
Egy 5—10 éves perspektívában még segíthet a munkaerő-tartalékok feltárása, az
88

üzemeken, gazdaságokon belüli munkaerő jobb felhasználása, az adminisztráció csökkenése, a gépesítési folyamat előrehaladása. De a munkaerő-utánpótlás, a természetes szaporodás megfelelő szintjének elérése nagyobb távlatban a gazdasági fejlődés
kulcsa
Az egyik megoldási mód a munkabér elemzéséből indul ki. Marx kimutatta,
hogy a munkabérben a gyermeknevelés költségei benne foglaltatnak. Társadalmi
igazságtalanság szocialista körülményeink között is onnan adódik, hogy egyesek a
munkabérnek ezt a részét nem gyermeknevelésre, hanem egyéni céljaikra használják fel. Az egyik megoldás az, hogy a gyermekteleneknek a munkabér 25-30%-át
nem szabadna kifizetni. Az így megteremtett családvédelmi alapból az eddig erre a
célra fordított összegekkel együtt a családi pótlékot is többszörösére lehetne emelni,
de a gyermekgondozási segély emelésére, bölcsődék, óvodák építésére, korszerű napközi otthonos iskolai ellátás megteremtésére és más szociális kedvezmények nyújtására is több jutna. A megoldás lényege az, hogy az egy főre jutó jövedelmi aránytalanságokat korrigálná, ugyanakkor nem érintené a nemzeti jövedelemnek a munka
szerinti elosztási elvét, s a beruházásra fordítandó összegeket sem csökkentené.
Egy másik megoldási javaslat ugyanezeket az alapelveket veszi figyelembe (Lengyel László: Szociálpolitikánk néhány alapkérdése. „Gazdaság" című folyóirat 1971.
1. szám.). Progresszív családi jövedelemadót javasol, amely bizonyos határig növekvő
kedvezményt nyújtana a gyermekek számának emelkedésével. Fő cél a szociálpolitikai intézkedések megtételéhez szükséges anyagi alapok megteremtése.
Voltak eddig is, akik odafigyeltek a törődésre, a jó szóra, a jó szándékú intézkedésekre. Voltak, akik nem fojtották el magukban a gyermek, az utód utáni vágyat, szeretetet. Az érvényesülés, az anyagi jólét hajszolása azonban még sokaknál
erősebb. A dinamikus, egészséges fejlődéshez sokrétűbb, hatásosabb népesedéspolitikai intézkedésekre van szükség, amely á t h a t j a a legfelsőbb kormányzati szervek
vezetőitől a legalsóbb egységek vezetőiig és az egyedekig társadalmunkat. Egy megújulási folyamatnak, egy nép magára találásának kell ezen a téren is bekövetkeznie.
Az első, kezdeti lépések megtörténtek. A politikai törvényesség az országban megszilárdult, a problémák tisztázásához nyugodt a légkör, a szocialista demokrácia
erősödése a biztosítéka annak, hogy a fejlődéssel együtt járó ellentmondásokat, feszültségeket idejében meg lehet oldani. Ennek a folyamatnak lényeges része, hogy
a demográfiai hullámvölgy negatív következményeire időben felkészüljünk, ha már
eddig nem volt erő ennek megakadályozására, ugyanakkor hathatós komoly intézkedésekkel teremtsünk kedvezőbb feltételeket a gyermeket szerető, a gyermek felnevelését vállaló családok számára.
A népesedési egyensúly visszanyeréséhez,
a gazdasági fejlődéssel lépést tartó
népességnövekedés
biztosításához szükséges népesedéspolitika megvalósítása nem tűr
halasztást!

89

MERÉNYI

VARGA

LÁSZLÓ

„...s általa híres e föld"
J A N U S P A N N O N I U S R Ó L — H A L Á L Á N A K 500. É V F O R D U L Ó J Á N

SZEGEDI ZÁKÁNY

BALÁZS:

JANUS PANNONIUS HALÁLÁRA
Kit nemrég hamuszürke penész fojtott,
tehetetlen
rabságban, s kicsi fény sem ragyogott neki már,
íme, királyi fejét fölemelte az ég magasába
Janus, nincs többé már e gyűlölt
tereken.
Mindent mit csak irigy kova megvont
híre-nevétől,
mindazt most bőven nyújtja a jószivü ég,
és él híre, amíg csak Luna sebes
szekerével,
s Phoebus a tűzzel fönt nyargal a földeken át.
(1522)

(Bede Anna fordítása)

o
1463 decemberében az akkor huszonkilenc éves pécsi püspök lélekszakadva sietett haza Mátyás Jajca várát ostromló táborából édesanyja halálos ágyához, hogy
még elfogja homályosuló szemének búcsúsugarát — aztán gáttalan áradással tört
fel lelkéből a Gyászdal anyjának, Borbálának
halálára:
Hogy jajgassak, e friss fájásra teremhet-e
balzsam?
lm itt fekszik anyám, könnyeim öntözik őt.
Hát ez a nap keserű lesz életem
alkonyatáig
S bár keserű, illő módja:
megünnepelem.
(Csorba Győző fordítása)

Fiúi kegyelete minden évben figyelmezteti majd a gyászos évfordulóra — folytatja
—, és még a decemberek hószín ragyogása sem feledteti vele szomorúságát. S mintha
vele gyászolna a természet is:
Sűrű sötét felhő elzárja a mennyet a naptól,
S ködbeborulva remeg leple alatt a világ.
Illik is éppen e gyász az ilyen szomorú
temetéshez!
Nem tűr meg ravatal tündökölő
ragyogást.
(Jékely Zoltán fordítása)
90

A friss seb elcsitult fájdalmat idéz: éppen ilyen gyászos decemberi nap ragadta el
három évvel korábban az életből agg itáliai mesterét, Guarino Veroneset, akinek
tudását, páratlan felkészültségét köszönhette. A decembert kárhoztató képsor a kihalt világ rajzával folytatódik. Az antikizáló reminiszcenciák közé belopakodik a
korabeli valóság: a déli végek szülötte, a török zaklatta Délvidék püspöke, Mátyás
táborainak lakója ilyenkor sem tud elfeledkezni az örök ellenségről:
Műved az is, hogy a vad, dúló-rabló-hadu
ozmán
Jég borította folyón játszva jöhet mireánk.
(Jékely Zoltán fordítása)

Aztán hirtelen egészen más irányt vesz gondolatmenete:
Ostobaság e dühödt siralom: nem a hónap a vétkes!
Forgó földtengely hajtja a fürge időt.
Csillagképek, akiktől függnek az emberi sorsok,
Vád egyedül titeket érhet a könnyeimért.
Döntőtök, égi erők, ti az életen és a halálon,
S minden e-földi dolog bennetek áldja okát.
(Jékely Zoltán fordítása)

„Én ezidáig Isten segélyével horoszkópok és asztrológusok nélkül is eléggé boldogan
éltem, s remélem, élek ezután is" — írja egy évvel korábban egy levelében Galeotto
Marzióhoz. A versbeli fordulat azonban valami másról tanúskodik. Egyrészt arról,
hogy annak a Galeotto Marziónak a barátja, aki „az ú j naprendszernek egyik előhírnöke" volt (Kardos Tibor), az nem vonhatta ki magát a Föld forgását egyelőre
még csak megsejtő elmélet hatása alól. Másrészt pedig arról, hogy a csillagászat
iránti aktív érdeklődéssel egyidőben első nyomaiban fogható meg az újplatonizmus
filozófiája Janus költészetében. A csillagok mozgásában el van rejtve a földi történések sora, s a csillagmozgásban magát feltáró Világszellem vagy Világiélek ezen
keresztül hat a gyarló anyagi világ mozgástörvényeire. Ezért fordultak a 15. századi
újplatonizmus képviselői a még a kereszténységnél is régebbinek tartott misztikus
művek felé, és így vált központi szereplővé tanaikban az asztrológus, a mágus, a
csillagjós. Janus Pannonius csak 1465-ös itáliai követjárása után válik az újplatonizmus hívévé, amint erről 1465 és 1468 között keletkezett magyarországi elégiái tanúskodnak. Felfogása — éppen az újplatonizmus firenzei mesterének, Marsilio Ficinónak hatására — módosul is: a csillagok nem okozzák, csupán jelzik a földi életben
bekövetkező változásokat.
Egyeseket ha talán megbotránkoztat a gyászom,
S azt mondják: a szivem túl puha asszonyi sziv
(Jékely Zoltán fordítása)

— ad új fordulatot a versnek a költő —, akkor gondoljanak a mitológiának azokra
a hőseire, akik kitűntek szüleik iránti szeretetükkel. Az olyan történelmi alakok,
mint az anyja könyörgésére Róma elfoglalásáról lemondó Coriolanus mellett mitológiai hősök is felbukkannak a példák között: így a Bacchust fölnevelő nimfák, akik
csillagképként kerültek fel az égre. Kétségtelen, hogy a mitológia az antik siratódal,
a threnos elengedhetetlen kellékeként került a versbe. Az antik elégia, amely mellett a gyászdal nem vált önálló műfajjá, bőséges példákkal szolgálhatott a görögben
és latinban egyaránt kitűnően képzett Janus számára. Akár az alexandriai elégikusok csoportjára, akár Propertiusra gondolunk mint példaképre, mindkettőt elhomályosítva a Fekete-tenger mellé száműzött Ovidius az mégis, aki — rokon sorsából
adódóan — legközelebb áll az elégikus Pannoniushoz. „Ez a versbűvész, ez a játékossá vetemült csodálatos zseni mindenből verset tudott kerekíteni, éppen egyéniségében gyökerező rutinjának a legnagyobbakat is megszégyenítő, utolérhetetlen
91

varázsereje által. A hatásában legnagyobbat mégis akkor alkotta, amikor m á r a
rutin is kihagyóban volt, s már csak a keserves panasz hangjai ömöltek a megszokott verslábakba a barbár Tomis tengerpartján, ahova Augustus . . . száműzte."
Horváth István Károly idézett szavai nyomán önként kínálkozik a párhuzam, hiszen
egyetlen mozzanattól eltekintve ragyogóan illenek a magyarországi elégiákban m a gát elsirató Janusra is. Az eltérés a kényszerített és a vállalt sors különbözőségében
van — az azonosság azonban széttéphetetlen, ha az elégia művészére gondolunk.
Nem véletlen, hogy a betegség, szellemi társtalanság és magány ördögi m a l m á b a n
őrlődő Janus nemcsak verseiben festi lelkiállapotát, hanem a hatvanas évek elején
íródott levelekben is felbukkan panaszszava. Alexander Oltva bíboroshoz írott levelében még ott áll ellensúlyként a hírnév tudatos vállalása („Mert költsék b á r m i
nagy híremet: őszintén megvallván az igazat, én soha lelki erényekben oly kiváló
nem voltam, és amennyi tudományt egykor Itáliában magamba szívtam, a feledés
meg a hosszas elszokás már mindet kipárologtatta belőlem"); barátjához, Galeoito
Marzióhoz már sokkal őszintébb: „ . . . barbár földünkön sem elégséges könyv
nem
volt, sem hallgatóm, ki tapsával ösztönözne erre a munkára."
Valószínű, hogy mindez átsuhan az anyja holtteste felett virrasztó i f j ú püspök
lelkén. Ez a fájdalom készteti a múlt megidézésére, és a napsugaras emlékek áttörnek a december ködén. Gyermekkorára emlékezik, s még olyan apróságot sem felejt
ki, hogy édesanyja (hányszor mesélhette neki!) nehezen szülte meg őt.
Majd amikor biztosabbá lett lábam a földön,
S nyelvem a selypítést elhanyagolta,
legott
Iskolamesterhez
küldtél a nemes
tudományra,
Hogy ne mülasztgassam tétlen a napjaimat.
(Csorba Győző fordítása)

Az idézett részlet tanú rá: nagyon korán tanulásra fogták, és így történhetett, hogy
Még csak alig kóstoltam volt a tudásba, de máris
Szép bizonyítékát adta előre jövőm.

(Csorba Győző fordítása)

Vitéz János, anyai nagybátyja felfedezi — és aztán tizenegy csodálatos itáliai év
következik. Vitéz józan felismerése, hogy e kiváló képességű gyermeknek külföldön kell tanulnia, mohón nyomába erednie a hazánkban nem honos tudományoknak. „Mily nemes is az a lélek, és istenadta tehetségét mennyire megbecsüli, mely
méltóságán alulinak tartja, hogy parlagi műveltségünkhöz kötődjék!" — kiált fel
egy levelében, amely csaknem egyidőben kelt Janus Itáliába küldésével. A levél
folytatása sem akármilyen: „De h a felböfög is valaki némi irodalmi ízt abból, ami
nagyon keveset e lapos iskolázottságban nyert, helyes és teljes ékességre mégsem
juthat, mert a megemésztett kevés anyag és a még soványabb remény a tudománynak nemhogy halvány mását, de árnyékát is alig képviseli." Ez pedig — mai szóhasználattal élve — kultúrpolitikai koncepció a javából! Ezért indulnak tehetséges
fiatalok Itáliába, e tisztán látó elme ezért igyekszik kijuttatni a tehetségeket: kell a
kiművelt emberfő a kancelláriákba, az országos politika fő műhelyeibe. így jut I t á liába Vitéz Borbála fia mellett a másik rokon, a fiatalabb Garázda Péter, Kosztolányi György, Mátyás későbbi királyi követe, és Bánfalvi Miklós, utóbb Vitéz alkancellárja.
Guarino ferrarai iskolája inkább diplomata-, semmint tudósképző volt, b á r neveltjei képzett humanistákként egész Európában hirdették kiváló hírnevét. És Vitéz
nem csalódott: amikor Janus 1451-ben néhány hónapra hazalátogatott, a nagyváradi
püspök e sorok kíséretében küldi vissza mesteréhez: „Kiváló férfiú! L á t t a m hazahívott Janusunkat, a hajdani gyermeket, ki most mesterének szemefénye, és aki
csak úgy tündöklik a tudománytól. Nagy örömömre szolgált benne a rokon személye, de sokkal inkább nevelőjének képmása! Most láthattam egyébként, hogy immár
92

szükséges leszen fölmérnem, mekkora becsben tartsam az irányában eddig is megnyilvánult gondoskodást, szeretetet, nevelést és jóindulatot."
A felmérés valóban időszerű volt. A fiatal Csezmiczei János nagyváradi kanonoki jövedelemmel az iszákjában tért vissza Itáliába. A ferrarai és padovai tanulóévek alatt nemcsak kiváló tudóssá érik a rendkívüli képességű ifjú, hanem ragyogó
költővé is. Martialis követőjeként mesteri epigrammák, csípős telitalálatok szerzőjeként ismeri meg nevét a humanista Itália, a pezsgő irodalmi élet és mecénásai
jóindulata pedig kibontakoztatja benne a panegyricus-költőt, aki — e zömmel megrendelésre írott versek tanúsága szerint — az európai politika kulisszatitkainak is
ismerőjévé válik. Lassan beérik Vitéz ideálja, a kiművelt emberfőként politizáló,
országos és nemzetközi gondokkal sikeresen megbirkózó humanista. A kánonjog
doktoraként 1458-ban hazatérő i f j ú gyönyörű ígéret — és kiteljesedett költő.
Mindez: ragyogó múlt, de elmúlt. A költő beleéli magát édesanyja helyzetébe,
akitől elszakították legkisebb fiát:
C, ezalatt mennyit vágyhattál, kedves,
utánam,
Mennyi öröm, féltés törte szegény szivedet.
Ám miután az olasz földről végül
hazatértem,
S majd gyerekemberként
főpapi szék fogadott,
Semmi nagyobb boldogság nem volt
alkonyatodban,
Mint hogy meglelted nálam az otthonodat.
(Csorba Győző

fordítása)

Olyan motívumokat sző ezután versébe, amelyek — erre először Kardos Tibor mutatott rá — a népi siratókból kerültek a gyászdalba. Utaltunk már arra, hogy az
ókori elégia is termékenyítő hatással volt lírájára, s most hallatlanul érdekes megfigyelni, ahogyan a csiszolt humanista vers a népivel találkozik. Ezeket a motívumokat Janus még kisgyermek korában hallhatta a temetéseken, s most a tudós
költő versét is ú j színekkel gazdagítják. Ujakkal és egyben időállókkal, hiszen ezek
a motívumok a Bartók és Kodály gyűjtötte siratókban is szerepelnek.
Mindenekelőtt ilyen a halott emlékeztetése az őt sirató hozzátartozóval közösen
eltöltött időre:
Egyszer azon bajlódtál, hogy s mint töltsed a
Máskor öreg kézzel szőtted a lenfonalat.

kedvem,

(Csorba Győző fordítása)

Az idillikus hangulatba áttűnő kép annál megkapóbb, mivel ellentéteként ott állnak
a négy gyermek (Janusnak két bátyja és egy nővére volt) felnevelésével eltöltött
nehéz esztendők, amelyekre ugyancsak megindult líraisággal emlékezik a költő.
A másik motívumot akár a mai népéletből is meríthetné:
Összeszaladt a rokonság mind, hallván a borús hírt,
Oly sok nő, hogy alig fértek a házba. Nehéz
Szívvel sírtak a lányok, nemrég
gondviselőjük
Voltál s lányod már zárta zokogva szemed.
(Csorba Győző fordítása)

Megemlékezik a visszamaradok gyászáról, elhagyatottságáról,
édesanyja erényeit, jótulajdonságait önti formába:

árvaságáról,

majd'

Bűntelenül éltél, rendben végezted a munkád,
Isten- s embernek hűn megadád, ami járt.
Holt urad emlékét őrzéd; ím, erre bizonyság:
Nem tetted le sosem özvegyi
fátyolodat.
(Jékely Zoltán fordítása)

93

De azt is a népi siratókból vett motívumnak tekinthetjük, hogy nemrégi gyászát,
Guarino halálát is beleszőtte az ú j gyásztól komorló költeménybe. S ahogyan antik
és népi érdekes kettősségére figyelhettünk a gyászelégia motívumainak vizsgálatánál, ugyanúgy kettős fénytörésben jelentkezik Janus egyénisége — püspök volta és
pogány mitológián nevelkedett műveltsége:
Megcselekedted mind, mit a szent törvény csak előir;
Nyitva a börtönöd, im, csillagos égbe repülsz.
(Jékely Zoltán fordítása)

A latin eredeti (prózai fordításban: „mindazoknak a szentségeknek eleget tettél,
amelyeket a törvény parancsol") félreérthetetlenül arra utal, hogy édesanyja felvette az utolsó kenetet; a következő sor:
Ég veled, édesanyám,

szent asszony, mennyei

polgár!
(Jékely Zoltán fordítása)

„mennyei polgár" (az eredetiben: „civis Olympi" — „az Olymposz polgára") kifejezése pedig vitathatatlanul mitológiai képzetet asszociál. Erre azonban — ősrégi
keresztény sirató motívum! — az utolsó ítélet utáni találkozás említése következik,
s az ősi katolikus „sit tibi terra levis" szelídebb-pompázóbb változata a költemény
záróköve:
Addig aludj csak anyám, megháboritatlan
a sírban,
S csontjaidon ne legyen súlyos a kripta köve.
(Jékely Zoltán fordítása)

Talán nem jártunk tévúton, amikor e vers kapcsán arról próbáltuk meggyőzni az
olvasót, hogy elégiáiban áll legközelebb költőnk a mai értelemben vett költő fogalmához. Későbbi elégiáiban is szuverén hangon és megrendítő őszinteséggel lobban
fel és lobban el a költői én, s alkot valóban modernet, mindig korszerűt, azaz:
klasszikusat. És e vers olvasásakor nem feledkezhetünk meg arról sem, hogy a m a gyar irodalomban először csendül fel ajkán a fiúi szeretet szava, s hallik át századokon, míg követőre talál immár magyar nyelven verselő költőutódaiban.

o
A Gyászdalban, amelynek keletkezésével egyidőben — mint leveleiből láttuk —
Janust az irodalmi élet hiányából fakadó rossz közérzet is gyötri, a Janus-tragédia
első láncszemét sejtjük. 1463-tól szinte minden esztendő hozzáad egy-egy láncszemet
ehhez, és így bontakozik ki emberi-költői-politikusi tragédiája. Hiszen a halál dús
zsákmánnyal távozott tőle: utolsó érzelmi támaszát veszítette el az édesanyjában.
Vitéz és Mátyás révén azonban mindjobban elmerül a politikai életben, s növekvő
befolyása feletti örömét személyes bajok törik meg.
1464-ből származik az első tudósítása betegségéről (Mikor a táborban
megbetegedett), s ez, ha egy 1458-as versével összevetjük, jóval több lehetett múló láznál:
halálfélelem gyötri, s megírja sírfeliratát is, ragyogó tömörséggel és költői öntudattal emelve ki saját érdemét:
Itt nyugszik Janus, kivel ősi Dunánkhoz
először
Jöttek a szent Helikon zöldkoszorús
szüzei.
Ezt a dicsőségét, ó, hagyd meg a holtnak
Irigység;
Rosszakarat, kíméld hűlt porait legalább.
(Kálnoky László fordítása)

94

Az 1465-ös esztendő a római követjárás éve; „ . . . a h o g y a n a mondabeli Anteus,
anyaföldet érintve, visszanyerte testi erejét, úgy nyerte ő vissza, költői erejét, alkotó
kedvét Itáliában" — í r j a találóan Gerézdi Rábán. A firenzei platonista akadémia
tagjaival való kapcsolat ú j lelkesedést öntött belé, ösztönző távlatokat nyitott előtte.
Könyvekkel megrakodva, szép terveket kovácsolva tér haza. Követjárása ebből a
szempontból sikeres volt. Nem rajta múlott, hogy a nyugati hatalmak törökellenes
összefogása (már ki tudja hanyadszor!) merő illúziónak bizonyult, és szertefoszlott.
Követjárása során Rómában II. Pál pápa előtt ragyogó szónokként ismerte meg
Itália, s az is kiderült, hogy még mint költőt sem felejtették el.
Politikai karrierje azonban mintha megbicsaklott volna. Feltételezik, hogy az
oka a II. Pál pápa ellen írt vitriolos epigramma-sor lett volna, s a Mátyás udvarában élő pápai követ, Hieronymus Lando bíbornok, krétai érsek áskálódott ellene,
s igyekezett befeketíteni a király előtt. 1466-ban ú j r a súlyosan megbetegszik, álmatlanság gyötri, azaz: minden a fokozódó rossz közérzetre mutat. A vigasztalást ismét
az újplatonizmus eszméi hozzák: a lélekvándorlás tanához fordul vigaszért, és gyönyörű elégiát ír Saját lelkéhez. Olyan motívumot szólaltat meg itt, amely az olasz
quattrocento platonizmusában búvópatakként ú j r a meg ú j r a előbukkan:
Atlas teste se kell, se Milo erejét nem
Nem baj, a test ha sovány, csak ne
Jobbá nem teheted, hagyd árva-magára
S szállj ki belőle, suhanj, vissza a

irigylem:
legyen beteges.
e testet,
csillagokig.
(Vas István fordítása)

Visszatér az Itáliában, tanulóéveiben megkezdett foglalatosságához: Démoszthenész,
majd Plutarkhosz munkáiból fordít — latinra. A szaktudomány nem értékelte még
eléggé Janus Pannonius fordítói munkásságát, holott ezen a téren is úttörő volt:
elsőként ültetett át irodalmunkban görög szöveget — a kor tudós irodalmi igényének megfelelően — latinra. S ha már a prózaíró Janusról szólunk, ne feledkezzünk
meg a levélíróról és a szónokról. A diplomáciai levelezés irányítójaként is, személyes leveleiben is a legnagyszerűbb humanista levélírói eszmények jegyében szolgál
egy rendkívül korszerű politikai irányvonalat, Mátyás központosító és törökellenes
politikáját.
A súlyosodó magány évei ezek, pedig lázas tevékenységgel dolgozik: „Most,
most kellene tanulnom és alkotnom, míg koromnál fogva épek az érzékeim, töretlen
a szellemem, és lelkem még nem csömörlött meg. Majd ha így-úgy elérkezik az
öregség, akkor irodalom helyett inkább már belső tökéletesedésünkkel, világi dicsőség helyett inkább üdvösségünkkel kell foglalkoznunk. Ifjúságunk mostani hányaveti játékaitól akkor már vagy el kell búcsúznunk, vagy meg kell őket változtatnunk, és mindenestül rá kell térnünk a szép beszédről a szép életre." Pogány eszményei még ekkor sem hagyják cserben, ebben a Galeottóhoz írott levélben a vallásos elmélkedést késő öregkorára halasztja.
Az 1467—68-as erdélyi, ún. Szentgyörgyi-féle összeesküvésben sem Vitéz, sem
Janus nem vett részt, sőt az összeesküvés leverése után még nagyobb befolyáshoz
jutottak. 1468-tól lírai múzsája elhallgat, 1469—70-ben Laki Thuz János szlavóniai
bán bántársaként említik a források. 1470 februárjában Mátyás oldalán látjuk a
király bécsi látogatásakor. Ezekből az évekből epigrammák maradtak fenn. A haláláig, 1472 tavaszáig hátralevő két esztendő eseményeiről" nagyon kevés az adatunk, s
gyérek a történelmi források is.
Az 1471-ben kirobbant főúri összeesküvés, amelynek vezetői Vitéz János esztergomi érsek és Janus Pannonius pécsi püspök voltak, a maga bonyolultságában
mindmáig „terra incognita" a történettudomány számára. Az irodalomtudomány
Kardos Tibor álláspontját fogadta el: a súlyos adók és Mátyás északi háborúi miatt
elégedetlen főurak, főpapok fogtak össze, hogy Mátyást letaszítsák trónjáról. Mátyás
Bonfini tudósítása szerint nagyon nehéz helyzetbe került: „Az összeesküvés oly
95

heves és széles körű volt, hogy Magyarország túlsó felén Matusnai Gábor kalocsai
érseken, Országh Mihály nádorispánon meg néhány főúron kívül nem volt senki,
aki hű maradt a királyhoz, . . . a mintegy hetvenöt kerületből, amelyeket vármegyéknek neveznek, alig kilenc maradt, mely Mátyásnak engedelmeskedett..." Mátyás
azonban rendkívüli erélyével úrrá lesz a helyzeten, s az országba behívott Kázmér
lengyel királyfihoz csak a pécsi püspök és Rozgonyi Rajnáid csapatai csatlakoznak.
A kudarc teljes, Kázmér seregét kiszorítják, Pannoniust menekülés közben éri utol
a halál 1472. március 27-én, s még ugyanez év augusztusában házi őrizetben meghal
Vitéz János is.
Számunkra mindebben a legizgalmasabb a költő és a király viszonya. Jogosan
merül föl a kérdés: vak lett volna Janus? Egy szűk látókörű és vagyonféltő, - h a r á csoló főnemesi magatartásnak a kelepcéjébe került volna? Ellenzője lett volna
azoknak az Európa-szintű törekvéseknek, amelyekért aztán a 16. század veszni
indult Magyarországában valóságos kultusszal övezik Mátyás emlékét?
Az egyetlen emlék, amelyben Mátyás Janus érdemeit méltatja, egy 1464-es levél,
amelyben Janus püspökutódainak bányaművelési jogot ad a király, teljes v á m mentességgel. A királyné, Podjebrád Katalin kancellárjaként és a király diplomatájaként működő Janus hatalmas befolyása tény. Az elhidegülés okait Mátyás politikájában kell keresnünk.
1467. október 15-én kelt Pannonius Plutarkhosz-fordításának előszava. „Mennél
inkább hatással lesznek rád a derék férfiak tanácsai, mennél kevésbé hódolsz be
korodnak, ha kielégíted valamennyiünknek beléd vetett nagy-nagy reménykedését,
és az Istenség kegyével lankadatlanul törsz a diadalra: akkor meg teljességgel T r a ianusszá lehetsz!" — inti ebben az előszóban a királyt. Végzetes egybeeséseknek v a gyunk tanúi: a „derék férfiak" visszaszorítása a politikai hatalomból, a csehországi
hódítások — és ami ezzel együtt j á r : a törökellenes politika időleges vagy legalábbis
pillanatnyi feladása. Így álcázhatták a török veszélyre hivatkozva Mátyás kormányzatával szembeni elégedetlenségüket a „derék férfiak". Vitéz megtorpanása és kiegyezése a királlyal azonban a vállalkozást kettétörte.
Érdekes, hogy a Mátyás-féle, mondhatnánk hivatalos álláspontot deklaráló Bonfini művében a pécsi püspök a vezető, „ki akarata ellenére hajszolta nagybátyját az
összeesküvésbe...". Ez aligha hihető. A hivatalos (sugalmazott) álláspont védte az
ország legnagyobb egyházi méltóságát, Hunyadi János régi hívét, az ország politikájának negyedszázadon át kovácsát, a kancellárt. Janus viszont nem keresett békülést — Janus nem a l k u d o t t . . .
1472. március 25-én kelt levelében (címzettjei Habsburg Ernő és Albert hercegek) a király a pécsi püspököt Ausztriában körözteti: „ . . . értesülésünk szerint a
pécsi püspök ezután talán a ti hercegségtek területén akarja folytatni velünk és
országunkkal szembeni áruló tevékenységét. Ezért nyomatékosan kérünk, szíveskedjetek egész hercegségtek területén kihirdettetni, hogy bárhol is jelennék meg a
pécsi püspök, fogják el mint árulót, és küldjék hozzánk." Janus eközben Nyitráról
(ahol Kázmér megvetette a lábát) Esztergomon át (és Budát megkerülve?) Pécsre
ment. Mátyás ne tudta volna ezt? Hiszen Pannonius kétszáz fős bandérium élén
lovagolt... Vagy időt akart engedni pécsi püspökének a magábaszállásra? És kész
volt a megbocsátásra? Ki tudja. S közben az utolsó szálat szőtték Janus életfonalába a párkák, az utolsó vékony szálat, melyet aztán a könyörtelen Atroposz elmetszett. Harmincnyolc éves volt, Zágráb mellett, a Laki-Thuz család várában halt meg.
Európa humanista közvéleményét kibékítendő, a király, „hogy a jeles költő
tisztes temetés nélkül ne maradjon, . . . illő szertartást rendelt" (Bonfini).

o
A Janus-életmű összegyűjtése már Mátyás alatt megindult ugyan, de soha nem
valósult meg teljesen. Művei másolatban szétszóródtak Európában. Ugyanilyen törés
96

következett be az életmű továbbélésében is: latin nyelvű kultúránk olyannyira erős
volt, hogy nem tette szükségessé a fordítást — anyanyelvünk 19. századi áttörésével pedig ez az életmű csaknem feledésbe merült.

Janus Pannonius és Szeged kapcsolata régi keletű: 1464-ben — a források tanúsága szerint — a pécsi püspök részt vett a szegedi országgyűlésen: itt döntöttek
annak a követségnek sorsáról, amelynek aztán Janus vezetője lett. 1522-ben egy
Bolognában tanuló magyar diák, Szegedi Zákány Balázs (Blasius Zakan Segedinus
Pannonius) áldozik kegyeletes verssel a költő emlékének. A cikkünk mottójaként
szereplő költemény Szeged első tisztelgése a költőóriás előtt. (A költeményt Kovács
Sándor Iván szívességéből közölhetem.)
A folytatásra sokáig kell várni, egészen századunk húszas éveinek végéig. A kiváló
szegedi (?) filológus, Juhász László a legtöbb európai nagy könyvtár kéziratos anyagát
feldolgozta, és megvetette egy (azóta is még csak születőfélben levő) kritikai kiadás
alapjót. Pécsett 1931-ben alakult meg a Janus Pannonius Társaság, s indult meg
(az 1940 óta szegedi egyetemi tanár) Koltay-Kastner
Jenő szerkesztésében a . Janus
Pannonius Könyvtár, első darabjaként az akkori szegedi professzor Huszti József
mindmáig alapvetésnek számító Janus Pannonius-monográfiájával (Pécs, 1931.).
Pannonius születésének 500. évfordulóján Szeged méltóképpen ünnepelt: ekkor
jelentek meg Berezeli A. Károly fordításában válogatott versei. A kötetet N. Kontuly Béla illusztrálta, és Fógel József egyetemi tanár írt hozzá előszót. Elmondhatjuk: Pécs mellett nincs még egy magyar város, ahol annyit tettek volna emlékének
megőrzéséért, mint Szegeden.
Koltay-Kastner
professzor több mint negyedszázados oktatói működésének eredményeként a Pannonius-kori humanizmus szelleme elevenen él ma is a szegedi
egyetemen. Karácsonyi Béla egyetemi docens Janus Pannoniusnak a centralizmushoz
való viszonyáról tart előadást az idei pécsi tudományos ülésszakon, Kulcsár Péter,
az egyetemi könyvtár osztályvezetője pedig a Bonfini-életmű forrásainak feltárásáért tett igen sokat.
„A magyarországi latin költészet mindjárt az első elhatározó lépésnél egy olyan
világnagysággal indult el, akinek példája szinte változatlan erővel mindaddig h a tott, amíg a latin nyelvű költészet egyáltalán közönségre talált. Janus évszázadokon á t . . . nemzetközi megbecsülésünknek egyik bőséges forrása . . . " volt — í r j a
monográfiájában Huszti József. Az európai hírű költőnagyság méltó propagálója
lesz az az e hónapban megjelenő kötet, amely — V. Kovács Sándor szerkesztésében
— munkái eddigi legteljesebb, kétnyelvű kiadásával hirdeti Janus Pannonius költészetének ma is élő és nem múló időszerűségét.

7 Tiszatáj

97

Jegyzetek Juhász Ferenc lírájáról
A SZARVASSÁ V Á L T O Z O T T F I Ú " MEGJELENÉSE A L K A L M Á B Ó L

Igazában monográfiatéma Juhász Ferenc összegyűjtött verseinek első könyve,
A szarvassá változott fiú. Elemzően, a teljesség igényével kellene szólni róla, m e r t
a teljesítmény nagyságához méltóan csak így lehetne, az „egész"-et szem előtt tartó
módszerrel pályaképet rajzolva, felmutatni az eredmény kivételességét; egyúttal
végigjárva azokat az ösvényeket is, amelyeket a terepfölverő Juhász-kutatók —
Czine Mihály, Bata Imre, Bori Imre, Bodnár György, Kiss Ferenc, Tamás Attila és
mások — vágtak eddig, irányt jelölve az utánuk jövőknek. E helyt csupán alkalmi
jegyzetekre van lehetőség, jelzésszerű megállapításokat tehetünk, töredékeket fogalmazhatunk a legújabb magyar költészet kiemelkedő fejezetét jelentő műről.
Milyen hatalmas metamorfózis az indulástól a hatvanas évek derekáig — és
ugyanakkor mily erős belső rend s egység, szervesség a szüntelen gazdagodást hozó
változásban! Micsoda távolság feszül a kezdetek dokumentumai és a kötetzáró himnikus-látomásos ének, a Történelem között! Roppant utat járt meg a költő, tüneményes és szinte páratlanul merész ívű a pálya. A „hűség és a hit" volt felírva —
a kötet szép bevezetőjének szavait idézve — az útnak induló lírikus „törékeny zászlajára". Ez a hit- és hűségelv — tudjuk — ars poeticájának később is megőrzött
törvénye maradt; semmilyen megpróbáltatás és rontó erő nem volt képes szétbárdolni. És ennek a sokvonatkozású magatartásalkotó elemnek egyik jelentése bizonyára abban nyilatkozik meg, hogy a költő hűségesen igazodott művészalkata leglényegibb sajátosságaihoz, a hűség erejével ragaszkodott a belső indítékokhoz, a
belülről motivált feladat-tudathoz — és hitt önmagában, sorsa értelmében, küldetésében, a választott irány egyetlenségében, makacs-tiszta következetességgel. „Az én
vezérem bensőmből vezérel" sajátjaként vallott József Attila-i igéje lehet az érvényes magyarázata annak, hogy Juhász Ferenc végig tudta és merte járni a maga
kivételes útját, tántoríthatatlan szuverenitással közelítvén a fölismert célhoz. Líratörténeti jelentőségű versforradalmát csak ezzel a föl nem adott hittel és hűséggel
vihette végbe; s így mehetett annál is tovább az utóbbi években, ameddig A szarvassá változott fiú tanúsága szerint eljutott.
A felszabadulás történelmi élménye ragyogja be a pályakezdés idejét, az indulás
boldog éveit. A versek akkortájt igazi öröménekek, valóban „építő világot" hirdet a
dal, spontán fakad a jókedv, derülten tündöklik a költői valóság, „teljes ragyogásban" mutatja magát a megújuló élet a szegénység mélyeiből fényre ért i f j ú poéta
előtt, természetes önkéntelenséggel megered a szó, magasan lobog a hit, zavartalanul
harmonikus az érzelemvilág, fényesednek a megejtően tiszta illúziók; sorjázhatnak a
dalkerekségű, a korszak forradalmi közérzetét és atmoszféráját is oly hiteles közvetlenséggel érzékeltető vallomások, hiszen „Ó, boldog, ezerszer boldog itt az ember".
Tündökletes pillanat elevenedik meg ma is ezekből a fényüket el nem vesztő költeményekből. „Egyformán helyén van itt minden, őszinteség és egyszerűség h a t j a á t
az élményeket, s ujjong az egész költői világegység, melynek napszerű középpontja
98

a felszabadulás-földosztás élménye, s körülötte két bolygó kering, a nehéz múlt
emlékezete és a ragyogó jelen" (Bata Imre). Ez az ihlet, ez a szemléletformáló korélmény hatását és jelentőségét, értelmét és szerepét azóta sem veszíthette el teljesen, ott munkál a művészi világkép, a költői értéktudat mélyrétegeiben — noha a
történelmi pillanatot megállítani nem lehetett, mert a közegében megképződött tüneményes összhang törékenyebb volt annál, hogy a mozgó valóság szorításának ellenállhatott volna. A költő kivágódik a védettségből, nehéz helyzetekbe szorul, s a lírai
eszmélkedés folyamata folytonosan rögzíti ennek a felocsúdásnak, állapottudatosításnak a fokozatosan kifejlő szakaszait. „Nem a tél jön, itt tavasz van / és mindörökre
az marad" (Délnek húz a fecske, délnek) — hirdette a kételytelenül bizakodó lélek,
de nemsokára már a „Nehéz idő, nem-sejtett idő!" (Novemberi elégia) döbbenetét
fogalmazza, a „ki tudja, mire ébredek holnap?" félelmét jelzi, az egyedülmaradottságot konstatálja fájdalommal. A szó is egyre nehezebb lesz, a lélek komorlik a
vallomásokban, tűnődő-elégikus a vershang, eszmélkedő-kérdező a magatartás, a kétkedés sugallatai kísértik a bizonyosságot; a verőfényes tavaszlátomásokat az ősz sűrű
s borongó képei váltják fel; az ideges bizonytalanság, a hiány, a zavar képzetei
nyomulnak be a költeményekbe, tükrözvén a közérzet átszíneződését, az erős hangulatváltást, a kedély elkomorodását. „Ideje nincs most az álomnak, a könnyű tiszta
dalnak: / végig-nem-gondolt eszmék, át-nem élt forradalmak, / lázak, emlékek, vágyak örvénylenek a szív csatakos / mélyeiben, ellentmondások patája tapos!" — így
összegez az önelemző s a költői szituációt kifejező reflexió a már idézett Novemberi elégiá-ban. Jellegzetes közérzet-versek tanúskodnak az Űj versek és az Öda a
repüléshez periódusáról, melyek ugyan keveset beszélnek közvetlenül a társadalomról, a valóság köznapi jelenségeiről s a fogalmi-kifejtő megnevezéssel leírható tüneteiről, a szocializmus konfliktusairól, eszmények és gyakorlat drámai ütközéseinek
elbeszélhető és priméren megjeleníthető élménytípusairól, a forradalom ügyének
válsággondjairól. Annál többet képesek érzékeltetni a személyes-lírai vallomás formáiban, a szubjektív érzelmek és hangulatok megvallásával mindabból, ami meghatározta a korban, a változott közegben a szocializmus eszméit magukénak vallók
érzületét, élményvilágát. Ebben a viszonylagos — lírikusi! — áttételességben érvényesen vallott ez a költészet a közéleti-politikai háttérről is. Egyúttal mind nyilvánvalóbban arról is hírt hozott, hogy Juhász Ferenc egyre tudatosabban építi saját
művészi világát, keresvén a modern költőiség ú j lehetőségeit, a radikális megújítás,
a horizonttágítás feltételeit, a továbblépés irányait. „Sokan nehezen tudják elképzelni, hogy a költőnek alkata; egyénisége, sőt fejlődési útja is van" — fogalmazott
vitázó indulattal, egy szűkös esztétikai szemlélet sablonos gondolkodásával, merev
kánonjaival pörlekedve már 1951-ben. Ezt az igényt bátor elszánással követve vágott
neki a merészen újszerű kísérleteknek, vállalva a művészi önépítés feladatát, az
öntörvényű életmű megalkotásának parancsát. Az 1952—53-ban elkészült verses
mesék sorozata jelenti ennek a folyamatnak mintegy a nyitányát. Bennük az alkotó
— a mesei általánosság és a vallomásos személyesség, az allegorikus, szimbolikus
elvontság és a jelen idejű konkrétság elemeit ötvözve — rátalált a hagyományos
verses epika megújításának a formáira; az önkifejezés, a gazdagodó világszemlélet,
a bonyolultabb magatartás költői tárgyiasításának teremtett egyéni alakzatokat.
Ezek a szerkezetek úgyszólván felszabadítják lírikusi képzeletét, stílusteremtő képességeit, kivételes nyelvi erejét is. Rendre a viaskodás, a szenvedés, a kálváriajárás,
a mitológiai kínok hőseit álmodta életre, s az ő gyötrelmeiket festő látomások bizonyosan a tapasztalati valósággal s a lét egyetemes kérdéseivel szembenéző teremtőjük megrendüléseiről, küszködéséről, bizonyosság- és értelemkereséséről is szólnak.
Még teljesebb eredményt mutat fel a folytatás, A tékozló ország (1954), mely az
eposz struktúráját újjáteremtve — Juhász verbális és képalkotó erejét, nyelvi hatalmát, a képzelet látomásformáló lehetőségeit kiteljesítve — vívódik az „árva szép,
puszta ország" víziójával, a vereség, az újrakezdés, a hit, a „legszebb küldetés", a
szabadság problémáival; a történelemről (az 1514-es Dózsa-forradalomról) festett
monumentális képbe, vizionárius szerkezetű freskóba belevetítve a maga lírai vallo7»

99

mását is az emberi létezés törvényeiről, a világalakító harc értelméről, a puszta
vegetáció és a küldetéses embersors antagonizmusairól, siratva a pusztulást, a r e m é nyek beomlását, a tavasz megüszkösödését, s nyilvánvalóan belefoglalva az eposzi
ének jeremiádjába a jelen szubjektíven átélt lényegszerű gondjait, eszmei és etikai
kérdéseit, a nehéz töprengések konfliktusélményeit is; mert hiszen aligha lehet kétséges, hogy a históriai múltra kérdező alkotó — megfelelő közvetettséggel és áttételességgel — a maga korának, a szocializmusnak, a forradalomnak a drámai jelenvalóságával is szembesül, számot vet.
A költői „én" drámája a következő szakaszokban sem jut enyhültebb állapotokig; a feszültség nem oldódik; tragikumérzete éppenséggel elmélyül és szinte
állandósodik. Kiteljesednek s felerősödnek a költeményekben a „Csodák, csodák és
látomások, vad vijjogások, zokogások" (Látomásokkal
áldott életem) motívumai és
hangzatai, felizzanak „foszforos csodái a kínnak". A lírikus a „titkok kapujához"
érkezett el, szemhatára és világátélő képessége szembetűnően kitágul, egyre inkább
a létezés egyetemes titkait feszegeti, „a lét hemzsegő áradatát" fogja hatalmas és
sokszólamú látomásversekbe, a mindenség teljességét idézi fel, páratlan bőségben
láttatva az anyag minden lehetséges megjelenési formáját, a létezők egyetemét, a
vegetáció életét, megjelenítve a halottak birodalmát, a történelem előtti lét őstenyészetét — kozmikus szemlélettel, világteremtő fantáziával, mítoszi totalitással (Tanya
az Alföldön, A mindenség szerelme, A halottak éposza, Krisztus lépesméze, A virágok hatalma, A szarvassá változott fiú ..., Vers négy hangra ...). Szorongató élménye az egzisztenciális magány, a halállal való szembenézés, a szenvedés, a víziókban
megélt rettenet, a létszorongás lidércessége. Erős élménye, de nem mondandója, n e m
lírájának üzenete! Mert Juhász Ferenc, noha nála alig fejezte ki bárki is elementárisabban újabb líránkban a döbbenetet, a pokoljárás fájdalmait — n e m a káosz,
hanem a rend, nem a dehumanizáció, hanem az emberi teljesség, nem az elveszettség és lemondás, hanem az élethit és életszerelem, nem a halál, hanem az élet nagy
lírikusa, az egyetemes lírai részvét, az enthuziaszta létrajongás költője. Az ötvenes
évek közepétől a hatvanas évek derekáig keletkezett versek egyértelműen arról
tanúskodnak, hogy hatalmas küzdelmet vív az élethitért, a reményért, a hűség megőrzéséért, a világegész költői megértéséért és meghódításáért, a halál ellen az „életeposzért"; szembeszegezve a Semmivel a szerelem, az alkotó emberi egyetemesség,
a felelősségtudat érveit s megtartó erőit, a hazához, a néphez s a létezőknek is
értelmet adó emberiséghez való ragaszkodás példázatos magatartását. S ezzel úgy
tud beszélni — a létköltészet teljességet kísértő formáiban — a mindenségről, a
világegész tér- és időkorlátokat átszakító totalitásáról, az élet-halál titkairól, az
embersors törvényeiről s a legszemélyesebb élményszférákról, hogy bár tárgyias
közvetlenséggel (régebbi lírája értelmében) csak ritkán tesz vallomást az „itt és
most" valóságról, a köznapiság élettartalmairól, a közéleti-társadalmi szféráról, vízióinak érzelmi és gondolati szerkezete nem hagy kétséget afelől, hogy a társadalom s a történelem konkrét közegében élő ember nagyon is jelen érvényű vallomásai ezek, melyekben egyébként itt-ott az ötvenes esztendők társadalmi válságainak mély megélését sejtető utalások is megcsillannak: a legbeszédesebb példa ebben
a tekintetben a Juhász-líra egyik gyönyörű darabja, a Babonák napja,
csütörtök:
amikor a legnehezebb című költemény, „a szocializmus korszakában" költősorsának
értelmét drámai teltséggel felmérő és megküzdött pátosszal kimondó művész nagyszerű hitvallása.
őrzi ez a könyv a megélt történelem lenyomatát, őrzi messzeható maradandósággal „a történelembe kristályosodott időt", a még szinte jelen közelségű múltat,
mert maga is „része a Történelemnek". Hogyne volna az, hiszen teremtője a történelemben élő ember, a korral együtt lélegző alkotó, aki ott élt e huszonöt esztendő
„lángjaiban és homályaiban." Rajta is átzúgott ez a sokhullámú, sokörvényű, szárnyakat adó, magas körözésre röptető és vissza-visszarántó nagy történelmi idő, a
kor, mely eszméltetett, föladatra ébresztett, hitet s fényes életbizalmat adott — meg
buktatókat is állított, válságos helyzetekkel torlaszolta el nemegyszer a sugárutat, a
100

megpróbáló küzdelem köreire szorított. Tulajdonképp nagyon is drámai volt tehát,
kivételes érzékenységű szereplőjének pedig különösképpen. A szarvassá változott fiú
teremtett világában ott lüktet ez a dráma, visszhangzik s tükröződik igéző gazdagsággal. Mutatja benne magát az emberi história. Felragyogtatják a vallomások a
diadalpillanatokat, a hősénekekbe illő vállalkozásokat, lobogtatják a világformáló
ember pátoszát, boldogan naiv és derült egű hitét, a létben való otthonosságának
érzületét; idézik a forradalmi kezdetet, a szocializmus születésének ismételhetetlen
varázsú idejét; aztán hírt hoznak ennek az összhangélménynek a szétrobbanásáról,
az illúziós csillámlású remények s a valóság ütközéseiről; rajzolják a kanyarokat, a
megcsavarodásokat, elfulladó lélegzettel éneklik a bajlátó lélek panaszait, zúgatják
a jeremiádot s a psalmus hungaricust, komor víziókká növesztik a tragikumélményt
— és festik sok változatban a mérkőző költő arcképét, a valóság szövevényében
eligazodni akaró alkotót, a lírai hőst, aki többször megrendülten pörlekedik az értelemért, a rendért, az emberségért, a bizonyosságért, az elveszni látszó ideák visszaszerzéséért, a forradalomnak elkötelezett magatartás érvényéért, a hitért; akinek
vezérelve a hűség.
Ezt a sokrétű és több fázisú élményanyagot az elemi erejű személyesség izzítja
át Juhász Ferenc költészetében, a föltétlen s kitüntetett szubjektivitás öntőformái
alakítják érvényes esztétikai alakzatokká. A személyes sors, az „egyetlen élet", a
szuggesztív személyiség saját törvényei jellegadó szerepet kapnak a mű létrejöttében, megformálásában. Öntörvényű a kép — de nem csak az. A magánsors, az egyediség, a különösség, a szubjektív jelenlét — mivel egy példázatos utat s magatartást reprezentál sűrítetten és kiemelő-felnagyító érvénnyel — átcsap az általánosabb értelemben törvényszerűbe, az egyetemesebb jelentésbe, s ekként a legmélyebb tartalmakat is képes magába fogadni és jelentésesen felmutatni. A költői „én"
tanúskodása — a maga különösségével — a korszak emberi élményvilágának leglényegesebb alkotórészeit fejezheti ki. Juhász lírája ily módon a „költőnk és kora"
viszonylat különös, személyesen belső meghatározottságú vallomásával a történelemről is beszélhet. Ha értékeit akarjuk méltatni, erre a történelemtükröző, az emberi
valóságot a partikuláris érvényen messze felülemelkedő hitellel megragadó tartalmára bizonyosan nyomatékkal kell rámutatni. Hogy ez a poézis a magyar valóság
tükre is, a történelem közegében létezik — aligha vonható kétségbe. Vallomást tesz
a lírikus — az egyik legszebbet, leggazdagabbat s legizgalmasabbat újabb költészetünkben! — a korról, amelyben élnie rendeltetett.
A pálya mozgása, alakulása a történeti időben Juhász Ferenc költészetének
folytonos gazdagodásával, szüntelen horizonttágulásával is azonos értelmű. Versművészetének esztétikai alkata mélyreható átalakulást mutat. Jól látható, hogy az
új világkép, a saját „költői világegyetem" megteremtésének következetesen végigvitt
szándéka fokozatosan eltávolította az alkotót a költőiség korai változatától. A közvetlen és elemi valóságélmények, tapasztalati élethelyzetek, az empirikus tárgyiasság
rétegeihez kötött egyneműen egyszerű érzelmek poetizálásának stádiumát hamarosan
túlhaladta az öntörvényeire eszmélő tehetség, és egy igen nehéz — mert erősen
konfliktusos és bonyolult — történelmi szakaszban elindult azon az úton, amely
egyre szövevényesebb szerkezetű líraiság kialakításához vezetett. A tudatos életműépítés folyamatát kísérhetjük végig a verses mesék utáni periódusokban. Ez a kivételesen tudatos építkezés természetesen a művészi világkép lényegszerű tartalmainak
szerveződésével függ össze, a lírikusi valóságélmény alakulásának intencióit követi.
Amikor felrobbant a világszemlélet spontán-eredendő harmóniája, a költő a világrakérdezés kényszerének helyzetébe került, hiszen ú j r a kellett értelmeznie a korábbi
szemléleti formák alapján megképződött világképet, és nyilvánvalóan magát a költőszerepet, a magatartás számos elemét, az ars poeticát. Ennek eredményeként születhetett újjá — anélkül, hogy a történetileg hitelesített s így önérvényét őrző addigi
eredmény visszamenőleg kétségessé vált volna — a fiatal Juhász poézise. Számot
vetett a történelemmel, társadalmi eszmékkel; szembekerült a magányosság, a létbizonytalanság, a hiány helyzeteivel; megélte a költősors ú j konfliktusait, a hagyo101

mányos és bensőséges életközegből való szükségszerű kiszakadás drámáját, az i f j ú ság boldog idejének múlását, az illúziók elveszését; más értelmet nyertek bizonyos
fogalmak, felismerések, alapelvek; fölerősödtek az átélésben az élet diszharmonikus
jelenségei; régebben biztosnak tudott értékek védelméért kellett megmérkőzni, a
forradalomélmény hiteléért és érvényéért kellett harcba szállni nem kis mértékben
összekuszálódott körülmények között — és mindennek összegeként a hirtelen megtágult világ, az ismeretlen régiókba hatoló felfedező szemlélet ú j tartalmainak r e n d szerezése, a tradicionális formákat elhagyó költészetté lényegítése várt az alkotóra.
Fölnyílt az egyetemesség távlata! A válságos társadalmi szituációban eszmélő Juhász
Ferenc egzisztenciális kérdésekre talált rá; a lét egyetemes tartományai felé húzott
a világba hatoló ihlet; nagy élményévé vált a „mindenség szerelme" és a halál, az
anyag, a tenyészet világa és a világegész perspektívájába állított embersors, az ősvilág prehisztorikus ideje és az emberi történelem időbeli teljessége, egyszerre az
archaikum és a jelen, a genezis és a folyamat, a létezés valamennyi dimenziója.
S ebben a tömkelegben a mindent átfogni akaró szemlélet csak úgy igazodhatott el,
úgy kereshette a rendet, hogy a kitüntetetten tudatos létismeret, létértelmezés, a
törvénykeresés és törvénykimondás elveit követte, és a megtervezett költészet ideáját
választotta. Megfogamzott a gyönyörű terv: elmondani „a teljes létet magát", „teljes
összefoglalást" adni a létezők egyeteméről; és ez a hitvallás érthető módon juttatta
el az egyszerűség, a spontaneitás, az elemi líraiság, a hagyományos versszerkezetek
hajdani lírikusát a költészeti határokat s megszokott poétikai normákat szuverén
bátorsággal átlépő elgondolásig, a „költészet-katedrális", az „eposz-dóm" programjáig, mely voltaképp Juhász líraforradalmának a pontos megnevezését is magában
foglalja. Az ötvenes évek közepétől kezdve monumentális sorozatként öltöttek megvalósult esztétikai formát „a képzelet eposzi tervei", nagy művek építették fel az
újabb líránkban szinte egyedülálló — mítoszi alkatú és egyetemességű, hagyománybeolvasztó és egyben egész lényegében újat jelentő — létköltészetet.
A szarvassá változott fiú kétségkívül bizonyítja — s az általa egybefoglalt szakaszok utáni művek, a Gyermekdalok, A Szent Tűzözön regéi, az Anyám, A halottak királya nagy együttese még inkább nyomatékosítja —, hogy Juhász Ferenc versforradalma a versesztétikum ú j minőségeit, a költőiség, a szemléletformák, a stílus, a
nyelv, a struktúra ú j változatait hívta életre, s ezzel a költészet területeit lényegesen
meggazdagította. Meghódítatlan övezeteket vett birtokba, a lírából eleddig jószerint
hiányzó valóságrétegeket hódított meg — mindenekelőtt a biológiai-vegetatív létezés,
a mérhetetlen kiterjedésű és változatosságú anyag, az őstörténeti matéria, a köznapi
tapasztalati látásmód előtt jobbára rejtve maradó „mélyvegetáció", az állati-növényi
mikrovilág, az elsüllyedt ősvilági Atlantisz, az elképzelt Földpusztulás utáni „föllázadt vegetáció" valósággal katalógusbőségű s ekként versbe már-már alig fogható
felidézésével és telhetetlen megnevezésével; ezzel együtt a kozmikus kiterjedés elementumainak, tartományainak az űri szemléjével. Az újszerűség erejével hat számos tekintetben, ahogy a Juhász-lírában olyan nagy élmény típusok megjelennek,
mint a halál, az apa és az anya alakja, az ember és az egyetemes történelem viszonya, a szerelem bensősége, némely költőelődök, ihlető nagy mesterek sorsa és a személyes költősors, az életkatasztrófa ijesztő lehetősége. Mindez a teljesség felé programjának, a költői totalitás és egyetemesség ars poeticájának alig rokonítható példájában összegződik. A szemléleti újszerűség lényegesen átalakította a versalakítás
több elemét is. A lírai tartalom sokrétűsége, tágassága és polifóniája szervesen alakította ki a juhászi hosszú vers, az eposzinak is nevezett nagy formátumú szerkezet
változatait, az élménytárgyiasítás összetett alakzatait, amelyek egyaránt képesek
rendkívüli bőségű tárgyi anyag, leírás, meditáció és reflexió, történés, cselekményszerű esemény, mítoszi, képzeleti és tapasztalati élményelem befogadására, líraiság,
gondolatiság és tárgyias megjelenítés egybeolvasztására; e különböző rétegeket forrasztják össze bonyolult látomásstruktúrává. Kitüntetetten lírai-vallomásos jellemű
művek ezek; a freskószerű víziók elsőrendű szervező elve mindig az áradóan gazdag és magas izzású szubjektivitás, melyet a nagyívű szerkezet fegyelmez zárt for102

mába. Szüntelen feszegetik a líra normatív lehetőségeit, a költői önkifejezés és világteremtés szabályszerű sajátságait, a költészet törvényeit — és a műszemlélet hagyományos mértékrendszerét. A stílusban, képkincsben, a tartalom és forma organizmusában, a kompozíció formálásában, a rétegkeverésben, az esztétikai értékek rendszerében, a versperspektíva kimunkálásában, a felfokozott tárgyiasság és felfokozott
szubjektivitás együttes jelenlétében, a rész-egész viszonyának megalkotásában — a
költői fejlődést követve — egyre több a szokatlanság, a szembeötlően egyéni, a hagyományosságtól távolodó merészen különös, a radikális különbözés. Helyenként
adódhatnak ebből bizonyos fokú disszonanciák, esztétikai problémák, a végeredményt
tekintve azonban egyértelműen a kétségtelen és rendkívüli érték a meghatározó, a
vállalkozás művészi sikere az elsőrendű, az újító érvényű vívmányok sokasága a
jellegadó. És ezek a vívmányok bizonyossá teszik, hogy felszabadulás utáni líránknak ez a tüneményes képződménye — a költőiség lényegét nézve s műfajtörténetileg
— „a költői szerepvállalás tudatossága és újszerűsége szerint is József Attila és
Weöres Sándor utáni fejezet" (Béládi Miklós).
Lényegében érthető, hogy ez a nyomatékos újszerűség a hagyományos ízlés és
poétikai szemlélet erős ellenállásába ütközött: az életmű körüli vitázó indulatok már
hosszú ideje rendszeresen megszólalnak s voltaképp máig tovább gyűrűznek. Előfordultak ezekben a vitákban egészen primitív, teljességgel értetlen, érvénytelen —
s ekként durván méltatlan — érvek, különösen a korai fázisban, az ötvenes évek
legelejének áldatlan csatározásaiban. Ezeket aligha lehetne releváns esztétikai ítéleteknek tekinteni, legfeljebb kortörténeti adalékok gyanánt érdemelhetnek figyelmet. A képtelennek tetsző tételek azonban nem kizárólag az említett időszak teremtményei, némely abszurd állítások később is megfogalmazódtak, szívósan kísérvén a. közgondolkodás egy részében a Juhász-mű értelmezését — és egyben akadályozva és késleltetve ennek a lírának a méltó elismerését s befogadását, szerencsétlenül táplálva az ösztönös-naiv ellenérzések eleve meglevő áramait. Elhangzottak
észrevételek arról, hogy a költő líravilágából kikapcsolja az emberi valóságot, plebejus hitét elhagyva elhatárolja magát minden cselekvő tevékenységtől, a társadalmi
életközegből egy elvont magánmitológia övezetébe menekült; emlegettek dekadenciát, biológiai irracionalizmust, kozmikus misztikát, dehumanizálódást; szóltak érthetetlenségről és olvashatatlanságról; állították az ökonómia teljes hiányát, a parttalanságot, hogy versszerkezetei álkompozíciók, a riasztó dekomponáltság példái —
és még sorolhatnánk. Nem sok értelme volna az esztétikának, ha az efféle kijelentésekről vita nélkül — egyszerűen az objektivált művekre való hivatkozással — nem
nyilváníthatnánk ki, hogy merő balítéletek, puszta téveszmék, nincs közük e költészet lényegéhez. Szerencsére a Juhász-irodalom java már jó ideje túllépett rajtuk —
s nem az apologetika irányában. Épp a művészi nagyság egyértelmű elismerését
rögzítő elemzések vetették fel a legtisztábban azokat a lehetséges költészetelméleti
kérdéseket is, amelyek az eddigi életműnek néhány valóban figyelmet érdemlő esztétikai problémájára utalnak; egy irodalomtörténeti rangú teljesítmény hiteles megmérésének és rangját megillető méltatásának egyik részét képezhetik. Ezek a megjegyzések voltaképp egyetlen alapkérdésben futnak össze, rendre az egységes esztétikai átformáltság megvalósulásának, a művek hiánytalan szerves egységének, a belső
rész-egész strukturális viszonyának, az ún. hosszú versek, az „eposzi" szerkezetek
lírai befogadóképességének és „teherbírásának", „a mű minden pontja archimédeszi
pont" (József Attila) elvének, a tudatosan vállalt „mindent-fölhasználás" programjának a tárgykörét érintik. Nem állítható, hogy ezek álkérdések, megválaszolásuk
bizonyosan hozzátartozik a Juhász-líra tárgyszerűen objektív értelmezéséhez és értékeléséhez. Ehhez természetesen tüzetes struktúraelemzések szükségesek, mert az
ilyen analízis nélkül jobbára csak megérzésekre, benyomásokra hagyatkozhat a befogadó. Kísérletek már vannak — például Bonyhai Gábor vagy Pomogáts Béla egyegy műelemzése —, s folytatásra várnak, mert a nagy költemények egyenkénti szerkezeti elemzése alapján lehet majd helytálló általánosításokra vállalkozni; korábbi
eszményekből elvont mérték meglehetősen esetleges és bizonytalan alkalmazása he103

lyett konkrét vizsgálatoktól lehet csak megalapozott esztétikai ítéleteket remélni.
Az eddigi ilyen fajta tanulmányok energikusan oszlatták az álkompozícióról, szervetlen műegészről és a parttalan áradásról szőtt feltételezéseket; s ha találhatók is
némely alkotásokban bizonyos disszonanciák, kisebb aránytalanságok, a roppant
halmozásból eredő túlzások — úgy sejtjük, a további elemzések meggyőzően bizonyíthatják majd az esztétikai alakítás és a tárgyiasított műformák különböző rétegeiben a nagyfokú alkotói tudatosság, a megtervezettség hatékony jelenlétét, lényegi
sikerét; ebben a vetületben is megerősíthetik, hogy az ú j magyar költészet egyik
legnagyobb eredményéről, vívmányáról van itt szó.
„Elvégezetlenség" az „elmondatlanság rettenete", a „végig-nem-mondottság d ü he", „nem elég" — a Hiányról vallomást tevő költő ilyen megfogalmazásokkal érzékelteti, hogy ami megvalósult, ami teremtetett, nem fedi az igényt, a legnagyobbra
néző szándékot. A művére tekintő alkotót természetesen megkísértheti a hiányérzet,
ám bíráló olvasója — a mostani gyűjteményre s az utána sorakozó művekre gondolva — bizton állíthatja, hogy a megszületett alkotások együttese nagyszerű teljességű monumentumot épített, amelyhez fogható alig van kortársi líránkban. Helye
és rangja nem utolsósorban épp e rendkívüli teljesség okán kivételes ebben a líratörténeti szakaszban.
FÜLÖP LÁSZLÖ

Aczél G/örgy: Eszménk erejével
Kulturális életünk eszmei erejének gyarapodását szolgálja Aczél György könyvének második, bővített kiadása. A kötet megjelentetése társadalmi igényből f a k a d :
fokozatosan, nem torpanva, figyelve az ú j fejleményekre hódíthatunk teret kulturális és ideológiai életünkben. A marxizmus—leninizmus hegemóniájának biztosítása,
erősítése az egyetértők, a hozzáértéssel cselekvők időről időre történő gyarapítását
követeli meg. Ehhez a lankadhatatlan meggyőző tevékenységhez is szükséges e segédeszköz újbóli kiadása. Fokozatos térhódítás továbbá a kötet tematikai bővülése.
Fokról fokra teljesedik és differenciálódik a párt kulturális politikájának koncepciója.
A koncepció teljesedésének nagy előnye és erénye, hogy kettős megközelítésből
megy végbe. Művelődéspolitikánk
a marxizmus hegemóniájáért című írás jellege, de
a hozzáfűzött jegyzet is tanúsítja az elméleti alapvetés, a szintézisteremtés szándékát. A másik oldalon a gyakorlat követelte elvi politika adja a tápanyagot. A p á r t
kulturális politikája kidolgozásának van egy, az általános politikához, a társadalomépítés stratégiájához és gyakorlatához igazodó értelemszerű sorrendje.
Az 1968-as, a Politikai Akadémián elhangzott előadás: Kulturális és ideológiai
életünk néhány kérdése címen a „teljesség vagy akár csak a kerekség igénye nélkül" kívánt szólni. Nem foglalkozott az oktatás kérdéseivel, mert bár reformok z a j lottak, de a párt akkor még nem tűzte ki az egész oktatásnak — a társadalmi szükségletek felőli — alapos tanulmányozását. Nem tért ki a tudományos élet helyzetének elemzésére sem, mert itt meg éppen már zajlott a nagyszabású korszerűsítő
munka, de nem ért a végére, hátra volt még a Központi Bizottság állásfoglalása.
Mindössze egy év telt el a két kiadás között, mégis a másodikban m á r öttel
több téma szerepel az elsőhöz képest, módosulhatott a kötet szerkezete, a fejezetek
rendje. Kulturális életünk ideológiai kérdései mellett külön fejezeteket kapott a
művészetpolitika, a tudománypolitika és a közművelődés. Ha átlátjuk a p á r t t u d a tos, távlati programját, kikövetkeztethetjük, hogy a mű következő kiadásában az
oktatáspolitika is önálló keretbe kerülhet.
104

Ismeretes, hogy az elkövetkező években sor kerül az irányítás rendszerénekmódszerének a kultúra egész területén történő megvizsgálására. Ám e program következetes megvalósítása mellett és közben az életünk módja is mindig mozdul, a
valóság változásai, a kulturális közélet fejleményei újból és újból a kulturális vezetés megnyilatkozásait várják, vagy éppen a vezetés szándéka váltja ki a véleménynyilvánítás alkalmait. A pártunk által ösztönzött demokratizmus jegyében mozgásba
jött társadalmi, testületi tevékenység hoz létre számos tanácskozást, a közélet fórumaira kerülnek sorra a kultúra (tudomány, oktatás, közművelődés, művészetek) kérdései. Várni nem lehet a mélyebb elméleti megalapozásra, nem lehet hivatkozni
valami elkezdett, de még be nem fejezett, az összefüggéseket, tapasztalatokat feltáró
elemzés végeredményére, válaszokat várnak a színházi élet, a nyelvművelés, a tudományos kutatás, a kulturális külpolitika felmerülő kérdéses témái (Szocialista színház, szocialista műsorpolitika, Anyanyelvünk,
Tudomány és politika, Kulturális politikánk és a változó valóság). Tájékoztatást, állásfoglalást vár a párttagság, a társadalmi közvélemény (Hozzászólás az MSZMP X. kongresszusán). A válaszokkal, a
tájékoztatással kerekedik, a részletekbe is behatol a kulturális politikai elgondolás.
Behatol-e a köztudatba, a közgondolkodásba eléggé? Ott munkál-e vajon legalább a kulturális alkotók és a közműveltség fejlesztéséért elsősorban felelősek gondolkodásában? Megvan-e bennük a képesség a közművelődés egyetemes jellegének
felismerésére? Egyformán értelmezzük-e a tudományos kutatás és a művészi alkotó
munka szabadságának nézetét? A művelődési munka gyakorlatában, tágabban a
társadalmi, állami praxisban, de — ne tagadjuk — még az alkotó műhelyekben is
sok energia vész kárba, mert nem hat eléggé a kulturális politikai célok gondolkodást fegyelmező és a teremtő munkát bizakodással megtöltő ereje. Már-már azt
hisszük egy-egy vállalkozás kezdetén, vagy éppen a cselekvés után: jó ügyet szolgálunk, a tehetségünk se hiányzik, mégis valami értetlenségbe ütközünk. Kezdhetjük elölről a munkát.
Aczél György könyve ehhez az újrakezdéshez, az eszmei-ideológiai tevékenység
folytatásához ad kapaszkodókat. Eligazítást a türelmetlenkedőkkei, saját türelmetlenségünkkel szembeni harchoz is. Erősíti a szocialista kultúrafelfogás terjedését.
Megvilágítja kulturális politikánk alapelveit. Azt, hogy a kulturális politika miként
része a párt általános politikájának, mégis mi benne a sajátos. A tanulmányok, előadások az állandóság és változás dialektikus egységét tükrözik. A megfontolásokból
következik, hogy a kulturális irányítás nem a marxizmus—leninizmus monopolhelyzetének formális, hanem hegemóniájának tényleges biztosítására törekszik. A kötet
eloszlatja a kétségeket a kultúra szabadsága és a kultúra pártossága értelmezésében.
Az elmélet tisztaságának megőrzésében segít, az ember lehetőségei kibontásának a
hitét táplálja.
Harcban, a polgári-kispolgári nézetek elleni harcban, a saját gyengeségünk elleni
kritikai állásfoglalásokban, a gyakorlat tapasztalatainak, a szakemberek véleményeinek összegezéseivel, általánosításaival épül a kultúra egészébe való beavatkozás —
az értelmesebb emberi életet szolgáló — rendszere. (Kossuth Könyvkiadó, 1971.)
HAVASI ZOLTÁN

Kovács Győző: Fábry Zoltán
A csehszlovákiai magyar irodalom különös helyzetét jelzi az is, hogy nem szépíró minősíti, hanem egy műfajában szinte besorolhatatlan mindenes „őrző": Fábry
Zoltán. Neve fogalom, életműve mérték. Pályája arra is nagy példa, hogy miként
tud a kivételes tehetség szükségből erényt csinálni. Tüdőbaja a stószi fenyvesekhez
kötötte, ő pedig Stószt emelte az európai szocialista kultúra egyik legfontosabb őr105

helyévé. Élete nem volt könnyű. Az egyetemet betegsége miatt nem fejezte be, pedig
nagy élvezettel hallgatta Babits és mások előadásait. A háborúból csak egy vörös
szakállú orosz katona élete árán sikerült visszatérnie. Ez a kényszerű gyilkosság
tette a béke legkövetkezetesebb harcosává, ettől kezdve félszázadon át küzd „fegyver s vitéz ellen". Mindig kisebbségben. A kisebbségi helyzet azonban lehetőség is
számára: a politikailag halott centrummal szemben ú j központok építésének lehetősége a perifériákon, másrészt emberségtöbbletet, etikai energiákat is lehet belőle
sajtolni: a kagyló is akkor termi a legszebb gyöngyöket, amikor legjobban szenved.
Cselekvés és felelősség, a történelem alakulásába való beleszólás etikai kényszere, örökös exponáltság, kifinomult veszélyérzet — mindezek friss érdeklődéssel
és széles tudással párosulva avatták Fábry Zoltánt Európa vigyázó lelkiismeretévé,
„látó ember"-évé. Olyan szeizmográffá, amelyik előre jelzi a veszélyeket és a legfontosabb tennivalókat. A gondolat és lelkiismeret igazának prófétája egy „hadköteles század" forgatagában áll meg és mutatja föl a jelképpé vált stószi mértéket.
Idegesítő tisztaság, vox humana az inter arma káoszában. Vereségre ítélt vigyázó,
hiszen a fegyverekkel, hatalmi elképzelésekkel csak a gondolat és erkölcs igazát
állíthatja szembe. Szavát mégis Európa jegyzi, annak ellenére, hogy m a j d n e m negyvenesztendős, amikor végre első könyve megjelenik, m a j d három év múlva a m á sodik, de ezek is csak lopva jöhetnek Magyarországra, s az 1937-es Fegyver s vitéz
ellen után csak tizennyolc esztendővel később állhat elő A gondolat igazával. Közben kétszer is megjárja az ilavai börtönt, tíz esztendeig pedig teljes hallgatásra van
ítélve. Az 1932-es Az éhség legendája csak 1967-ben jelenik meg, az 1943 előtt írott
Palackposta 1960-ban, az 1946-os A vádlott megszólal pedig csak 1968-ban. A kiadásra előkészített értékes ilavai Naplót végképp elemésztette a h á b o r ú . . . Az idő
ilyen próbáját csak remekművek állják, az akadályok ilyen sereglése csak a hősöket nem töri össze. Fábry Zoltán ilyen körülmények között lett a háromszor induló,
végzetes nehézségekkel küszködő csehszlovákiai magyar irodalom és szellemi élet
biztonsági pontjává, a humánum közép-kelet-európai intézményévé. Ilyen magaslatra csak etika emelhet, egy népért, az egész emberiségért érzett kivételes felelősség. Egy élet feláldozása az ügyért. Kovács Győző könyve elsősorban ezt az etikai
nagyságot mutatja fel. Módszere a bőséges dokumentáció, egész lapos idézetek sorakoztatása Fábry műveiből. Könyve ezért az Arcok és vallomások sorozatba kívánkozna. Az író emberi arcának megrajzolására törekszik, de ezt a művek világának,
az író ízlésének változásán méri, ezért maga az ember csak leglényegesebb meghatározottságaiban és nem hétköznapi közelségében jelenik meg. Ha erről nézzük,
inkább irodalomtörténetnek véljük Kovács Győző Fábry-könyvét. Ennek viszont n e m
elég szakszerű, nem elég árnyalt. Figyelmen kívül hagyja a szakirodalom eredményeinek jelentős részét. Főként B. Nagy László kimagasló tanulmányának lényeglátó
eszméit hiányoljuk, de másokét is. Hiszen ha irodalomtörténeti számvetést készítünk
Fábry Zoltánról, akkor éppen meghatározó helyzete okán a csehszlovákiai magyar
irodalom és kultúra történetébe és jelenébe való alaposabb beágyazását, az összefüggések gazdagabb láncolatát kellene felmutatnunk. Alaposan tanulmányoznunk
kellene a sajátos Fábry-műfajnak, ennek az etikai célzatú, de mindig a konkrét
valóságra, helyzetismeretre épülő vallomásos történelmi-politikai esszének, publicisztikának a törvényszerűségeit, sajátosságait, összetevőit, össze kellene m é r n ü n k e
sajátosan kisebbségi m ű f a j más kiemelkedő képviselőinek eredményeivel, fel kellene
mutatnunk az eltéréseket a hazai hasonló jellegű kettétört kísérletektől. Másrészt
árnyaltabb képet várnánk a kritikus Fábry Zoltánról. Utalások történnek ugyan a
fiatal Fábry „rappista" befolyásoltságú tévedéseire, de ezek alaposabb bemutatása,
értékelése, a hírhedt Móricz-, Kassák-, Kodolányi-probléma elemzése elmarad. Pedig
ez hozzátartozik az életműhöz, nem is fosztaná értékeitől, hiszen Fábry nem utolsósorban önkorrekciós képessége, hajlama révén lett óriássá. Tudjuk, az Úri muriról
írott kritikája margójára később pirossal írta fel: „életem szégyenfoltja". Ilyen apró
dolgok is az igazi nagyság jelei. Fábry tévedéseit éppen azok a körülmények motiválják, amelyek meghatározzák feladatait, s amelyek azok megoldására felnövesztették
106

Amikor a létért folyik a küzdelem, s úgy tetszik, az óra is utolsó már, bizony gyakorta sarokba kerül az esztétika. Ez a feszült atmoszféra viszont szinte egész életén
át kísérte Fábry Zoltánt. A kritikus értékrendszerének politika centrumú érvényesítése hogyan kísért később is? Milyen változáson megy keresztül Fábry stílusa,
melyek híres axiómáinak legfontosabb sajátosságai? Mindezek mélyebb vizsgálódásokat kívánnának. Kovács Győző jól tudja ezt, de bizonyára más volt a szándéka.
Könyvét Fábry Zoltánhoz vezérlő kalauznak tekinthetjük, s mint ilyen nagyon
hasznos és értékes. Jól jelezte néhány évvel ezelőtt a stószi mérték mibenlétét
mindeddig legmélyebben megfogalmazó tanulmány, hogy a stószi mérték felmutatásával elsősorban Önmagunknak tartozunk. Kovács Győző könyve ehhez ad segítséget, nem annyira a szakember, hanem inkább a most tájékozódó olvasó számára.
Végigvezet Fábry életművén, bő anyaggal dokumentálja, közvetíti legfontosabb eszméit. A Narcisszosz módján öntetszelgő fiatal embert tízmillió társának halála a
közösségi gondok szolgálatába állítja, a változni és változtatni program teljesítőjévé
avatja. Az expresszionizmus, erkölcsi realizmus, az antifasizmussal bővülő valóságirodalom, a szociográfiai irodalom hazait is megelőző sürgetése és kísérlete, mindmind egy magatartás része, melyet legtömörebben a nagy példakép, Ady fogalmazott meg Fábry számára: „ember az embertelenségben". Ez a tartás és vállalás vezet
oda, hogy a magatartás műfajjá lényegül: „A m ű f a j neve: antifasizmus." Ez volt a
szlovenszkói küldetés legszebb értelme, ennek kellett volna felemelő igazsággá,
tanúvá válnia. Amikor 1945 után ez mégsem így történt, a fasizmus ügyében kollektív bűnösséggel vádolt magyarság nevében akart Fábry Zoltán fellebbezni (A vádlott megszólal), másokra, társaira hivatkozott, pedig az ő antifasiszta publicisztikája
egyedül is döntő bizonyíték lehetett volna. Majd a humánum őrzése-védelme érdekében a hagyományok felé fordul,' mert a kultúra és a béke nála összetartozó fogalmak, Ady jakobinus dala pedig „történelmi alapokmány". Az egyetlen alapigazságot a legkülönbözőbb utakon-módokon közelíti meg. A Harmadvirágzás
irodalomnevelő kritikái, tanulmányai mögött is ezt kell felismernünk, mert harcainak, tanításainak egy a célja: minél tisztábban, meggyőzőbben hangozzék a. vox humana.
Ezért etikai jellegű legtöbb ítélete, ezért nevezi a sematizmust a költészet amoralitásának, a dogmatizmust antihumánumnak, s ezért vallja, hogy az „esztétika fogalom erkölcsi tartalom nélkül semmis". A cseh nemzeti hősről, Julius Fucikról írta
Fábry Zoltán, hogy amit mondott, az csak erkölcsi törvény hőfokán mérhető le.
Vele sem vagyunk másképpen.
Az alapos és árnyaltan értékelő monográfia még várat magára, de sok értékes
új anyagot feltáró, értékekre figyelmeztető kalauzunk már van. Ezért is köszönet.
(Magvető, 1971.)
GÖRÖMBEI ANDRÁS

Mikó Imre könyve Brassai Sámuelről
„Az utolsó erdélyi polihisztor" — ez a közhellyé merevedett jelző tapad emlékezetünkben Brassai Sámuel nevéhez. Ezt választotta könyvének címéül Mikó Imre
is. Ennek a polihisztorságnak időbeli feltétele a tizenkilencedik század, vagy amint
a kolozsváriak „Brassai bácsi"-ja helyesbítené: „a tizenkilencedik száz" volt, amelynek kereteit kitöltötte életpályája — csupán részletkérdés az, hogy csak kilencvenhét évet élt le belőle, vagy csakugyan a halála előtt kilenc nappal megünnepelt száz
esztendőt. A Házsongárdi temetőkert magasán — ahol korábban elhunyt nagy kortársai, Kriza János, Bölöni Farkas Sándor közelében sírba helyezték 1897. június
26-án — valójában „Nem egy ember, hanem egy század" nyugszik síremléke alatt.
107

Vajon mennyire tizenkilencedik századi az ő polihisztorsága? Ez a század,
amelyben a tudományok fejlődése széles körben megalapozta a szakosodást, menynyire volt alkalmas az egyéni tudás külterjes, tárgyi egyetemességére? Milyen alapon valósulhatott meg ez az egyetemesség egy olyan matuzsálemi életpályán, amelynek reggelén a felvilágosodás és az enciklopédizmus eszmeköre, alkonyán pedig —
Marx szavával — a kommunizmus kísértete járta be Európát?
Az előbbi eszmekör még az ő születése előtt, a francia polgári forradalomban,
az utóbbi pedig a halála utáni szocialista forradalmakban érett tetté — amíg ő
maga a kettő között, élete delén, 1848 kettős arculatú, polgári-plebejus forradalmát
élte át. Ekkor a kolozsvári Vasárnapi Újság szerkesztőjeként a francia forradalom
hármas jelszavát vallva állt ki a nép mellett, amelyet nem egyszerűen tömegként
értelmezett, nem is a feudális formák — nemesség, céhek, jobbágyság — keretében,
hanem a társadalommá szerveződött, személyileg szabad és egyenlő jogait értő emberek fogalmaként. A nép eszerint a születő — ki nem bontakozott lehetőségeiben
polgári — állam társadalma. De az állam és a társadalom két fogalom, annál is
inkább, mert a korabeli magyarországi viszonyokból következően fontos szerepe van
a municipiális önállóságnak, a „helybeli környületek által igényelt szabadság"-nak.
Vajon mindebből az is következne, hogy Brassai a felvilágosodás, az enciklopédisták szellemi rokona? Csak részben, inkább csak az egyetemességre igényt tartó
szellemi önállóságában. Felvilágosultsága is önálló, s e szellemi áramlatnak n e m
annyira a közeli, mint a korai múltjából, a reneszánszból ered. Onnan is inkább
szellemiségében, módszerében. Miként a korai felvilágosodás félretolva a középkor
tanítómesteri magyarázatokkal torzított közvetítését, közvetlenül és önállóan fordult
az antikvitáshoz, olyanképpen Brassai is a régi forrásokba — Arisztotelész logikájába, Euklidész geometriájába, a szokratészi hagyományba — mélyítette szellemi
gyökereit, onnan merített a maga önművelő, önállóan értékelő módján. Erre az
alapra építette rá mindazt, amit csodálatos befogadóképességű elméje a tényszerű
természeti, nyelvi és eseményes ismeretek mellett későbbi korok eszméiből ellentmondásmentesnek értelmezett.
Jóllehet sokoldalúsága enciklopédikusnak tünteti föl, Brassai mindenekelőtt
rendszerező elme volt. Kiterjedt ismeretkörében főként maga a megismerés, mint a
képességek minél általánosabb kiművelése: ennek módszere, az ismereteknek ezt
szolgáló rendszerezése foglalkoztatta. Hiszen ő maga éppen szilárd és világos logikai
alapjain tudott tág területet felölelni. Ám ez az alap nemcsak határtalan lehetőségeket nyitott meg előtte, hanem korlátozta is; a geometriában mereven elutasította
az újonnan felfedezett nem euklidészi rendszert; nyelvészkedésében megmerevítette
a logikai elvárás; filozófiájában pedig a formális logika szép rendjét megbontó „valcernek" tekintette a dialektika hegeli gondolatát. Mindebben azonban szerepe van
annak is, amit ő így fogalmazott: „A lipsiai tudósnak könnyű Európa kereskedése
piacán, a könyvi és literatúrai comercium középpontján oly tudósításokat összegyűjteni, melyek hozzánk elszigetelt állapotunkban vagy éppen nem, vagy csak későre jutnak el." Az idézet ugyan csak a Körösi Csorna Sándorról késve érkezett
hírekre vonatkozik, de általánosabb igazságra utal. A korabeli élenjáró fejlődéstől
való elmaradásra, amely nemcsak azt jelentette, hogy a szellem termékei késve
jutottak el ide, hanem mindenekelőtt azt, hogy a társadalmi változás késve haladt,
itt még nem érlelte meg összefüggésükben a kor úttörő eszméit. Brassai, aki önállóan fejlődő szellem — s az elszigeteltségben némiképpen autodidakta — volt,
inkább tudott befogadni olyan gondolatot, amire a valóság rávezette, mint ami csak
kifejtve, háttere nélkül került elébe.
Valójában tehát korlátai és egyáltalán a polihisztorságát lehetővé tevő szellemi
alapok is a kelet-közép-európai tizenkilencedik század termékének, ha úgy tetszik
reprezentánsának tekinthetők. Így sajátunk igazabban, így érdekes sorsunk múltjába ágyazva, így tanulságos. Erről nyújt hiteles, sokoldalú képet Mikó Imre könyve.
NÉMETH FERENC
108

Tamás Mihály: Két part közt fut a víz
A kárpát-ukrajnai magyar irodalom a kisebbségi irodalmak legfiatalabbika.
A kisebbségi életforma fél évszázados tapasztalatával indul, de szerényebb feltételek közt kell megteremtenie mindazt, amit a szomszédos országok magyarsága már
megteremtett. Különösen nehéz a helyzet a hagyományok felmérése terén. Forráskiadásra, újrakiadásra egyáltalán nem vállalkozhat. Az elmúlt két évben három,
Kárpát-Ukrajna kulturális hagyományaihoz tartozó könyv jelent meg. Három kiadónál, két országban. Ezek: Sáfáry László Korforduló (Szépirodalmi), A vasorrú Indzsibaba — kárpátaljai ukrán népmesék, Fincicky Mihály gyűjtése (Európa) és Tamás
Mihály Két part közt fut a víz (Madách, Bratislava).
A három kiadvány közül azonban csak a Fincicky-gyűjteményt fogadhattuk
fenntartás nélkül. Az értő, gondos utószó és gazdag jegyzetanyag konkrét feladatán
túl fényt vet Kárpát-Ukrajna kulturális hagyományainak egyes vonatkozásaira is.
A Sáfáryt feltámasztó, felfedező életműkötetet a túlzó és épp ezért az értékeket elmosó, túlméretezett előszó ítélte enyészetre. (S a helytelen összeállítói szempont; érdemes volt-e felvenni a gyermekkori zsengéket is, akkor, amikor több, a
költő érett korszakából származó vers kimaradt?)
A Tamás Mihály-könyv viszont elő- és utószó nélkül jelent meg. Annyit tudunk
meg a fülszövegből, hogy a cselekmény valahol Szlovákiában, egy magyar kisvárosban, Beregszászban játszódik. (Zavaró anakronizmus itt Kárpátalja Szlovákiaként
való említése; az I. köztársaságbeli Kárpátalja ugyanis eléggé különálló közigazgatási és teljesen sajátos tájegység volt.) Ez a kisváros azonban ma Kárpát-Ukrajna
legnagyobb s talán egyetlen magyar városa. A regény tehát elsősorban a kisebbségi
sorsba került kárpát-ukrajnai magyarokról szól, s az államfordulat hozta helyzetet
próbálja értékelni.
Ez az államfordulat egy és ugyanazon indulatokat, ugyanazt a tragikus válaszhelyzetet vetette fel itt, vagy akár a Csallóközben. Így vált Tamás Mihály könyve
az egész Csehszlovákiai magyarság sorsát megfogalmazó regénnyé. Jelentősége és
értéke vitathatatlan. „Irodalmunk egyik legszebb dokumentuma" — írta róla Fábry
Zoltán. „Az első kisebbségi regény, mely komolyan kivetkezett a m ű f a j jeremiádstílusából" — reagál megjelenésekor Féja Géza. „Tények beszédében adott kinyilatkoztatása annak, hogy a lélekben már kiherélődött történelmi osztályoknak félre kell
állni az idő útjából, mert amint áporodott korlátoltságukkal, anyagi-rangbeli biztonságféltő önzésükkel Trianonig engedték zuhanni a magyar államot és benne a
magyarságot, ugyanúgy csődbe viszik a nemzet kisebbségi sorsba csúszott magyarság
szekerét a határokon k í v ü l . . . " — írta Barsi Dénes, a Kelet Népe kritikusa.
A könyv sokban önéletrajzi regény. A Pestről hazatérő Bodák Iván ugyanazzal
az alaphelyzettel találkozik, mint az író. Az ú j államalakulat keretei közt ébredő
magyarok „káprázatban éltek, magányos óráikban talán még csíptek is egyet a
karjukon. Vajon álmodnak-e csak, vagy ez igazán igaz, ami itt körülöttük, mellettük, fejük felett z u h o g . . . A körülöttük sistergő történelem kábulttá kólintotta őket".
Azok pedig, akik elsősorban voltak bűnösök abban, hogy a magyarságot ilyen
váratlanul és felkészületlenül érte ez a tragikus változás, a megye, a Rend, a Törvény őrei igyekeztek még bonyolultabbá tenni az amúgy is tragikus helyzetet. A megye hajdani ura, aki már ú j megyét talált magának odaát, „beüzent", hogy csak
várjanak türelemmel, nemsokára véget ér ez az ideiglenes állapot. A Budapestre
származott fiskális, aki a zavaros időkben némi szerephez jutott, és pesti irodájából
figyeli a magyarság vergődését, néha „kitartási oltásokat fecskendezett be távoli
barátai bőre alá".
„ . . . emésztő bizonytalanságban éltek az emberek, és ezt a bizonytalanságot kívülről a felelőtlenül, de pontos dátummal megadott felszabadító ígérgetések, belülről
109

az ú j hatalom tétova k a p k o d á s a . . . elképzelhetetlen mértékig élesztette. Politika lett
az emberek k e n y e r e . . . A történelem már nem volt messzi tájak k i v á l t s á g a . . . "
Az uralomra jutott csehszlovák rendszer polgári rendszer volt. Irodalma polgári irodalom. Tamás Mihály is a kisebbségi sorsba került magyar polgár állásfoglalását próbálja meghatározni regényében. Választások és útvesztők közt botorkál hőse, Bodák Iván; tragikus nekigyürkőzéseiben a fellélegző polgár tettvágya és
a nemzeti érzéseiben és érdekeiben sértett öntudat hajszolják. Küzdelmében azonban egyedül marad. S a regényben kimondatlanul is ott kísért a bukás oka: a történelmi sorsfordulóban felmorzsolódott az amúgy is gyenge polgárréteg. A dzsentriés hivatalnokvilág képviselői Magyarországra menekültek, s a kereskedelmet, jogi
és pénzügyi pályákat. csaknem teljes egészében birtokló zsidóság levált a nemzet
testéről. Beregszász városának magyar polgárai szőlőmívesek, aranyparasztok voltak. S ebben az űrben „kincskereső kalandorok lepték el a tájat, mint h a j d a n DélAfrika gyémántmezőit, és vezér lett minden szájas ügyvéd. Lettek, akik a valóságos sérelmeket igyekeztek valótlan méretűvé ingerelni, hogy a neuralgikus f á j d a l mak bővebben és tartósabban ömlő csecsekké váljanak, és lettek mindjárt olyanok,
akik csalhatatlan orvosságot tudtak ezekre a szenvedésekre, és a szamaritánus sebragasztás éppen olyan jól fizetett, mint a másik ténykedés: a sebek súlyosbítása".
Bodák Iván tehát elbukott (s ezzel együtt a polgári létforma kísérlete is). A történelem dialektikája azonban felkínálta számára a haladás útját. Kárpátalján, a
kínálkozó lehetőségekkel élve, szerveződött az új, baloldali értelmiség. S épp Beregszászban a köztársaságszerte kevésbé kihasznált kulturális és szervezeti lehetőséget,
a Járási Közművelődési Tanácsot is igyekezett minél teljesebben kihasználni. A pozitív aktivizmussal szövetkezve ők indították meg a kulturális missziót vállaló Néplapot, a Jó Barátom című ifjúsági folyóiratot, m a j d a Magyar Iskola, később az
Ü j Korszak című tanügyi folyóiratokat, ők szervezték ú j j á a már két évtizedes h a gyományú Szabad Lyceumot. Következetes munka volt ez. Tudták, hogy épp a
népművelés a kisebbségi önvédelem leghatásosabb eszköze.
Mielőtt azonban szorosabban kapcsolatba kerülhetne velük, Tamás kénytelen
elhagyni Kárpátalját (csak később, az antifasiszta egységfront idején, a Tátra szerkesztőjeként keresi és vállalja a közösséget a baloldali értelmiséggel) — a regény
sértett prototípusai indította perek és ítéletek ugyanis elüldözik Kárpátaljáról. T a más épp a regény megjelenése előtt rezignáltán vet számot ezzel a vereséggel:
„Vannak errefelé emberek, akik félnek saját közéleti életük tükörképe elé állani,
s úgy gondolják: ha nem szépülhet az élet, törjön el a tükör! — Ezek megnyugtatására közlöm, hogy a sejtelmük alaptalan, a regény semmiképpen sem tükör, s
mindenki szívdobogás nélkül veheti m a j d kezébe. Nem játszik tűzzel az, aki m á r
egyszer elégette az ujját" (Magyar Minerva, 1935. 7. sz.).
A századforduló légkörében asszimilálódott cseh kereskedő fia, aki a béke utolsó
napjaiban érettségizett s az egyetemet a háború és forradalmak viszontagságai közt
végezte — elbukott. És tovább lépni már képtelen, Tamás azonban önmagát is áltatva
tovább folytatja a tragédiába fúlt történetet, és elvezeti a messiási—madáchi befejezéshez: az építő emberi munka hitvallásáig.
A két részre hulló regény megírásában is évtizednyi különbség van. A tragikumában is teljes és egész első rész még 1925-ben készült (első fejezete meg is
jelent az Ü j Aurora 1929-es kötetében), a második rész tíz év múlva.
A regény szerkezeti és morális törése azonban nem csupán negatívumot jelent.
A két világháború közti csehszlovákiai magyar értelmiség ú t j á t tragikus nekibuzdulások, elfúló vagy elfojtott kezdeményezések jelezték. Ezt idézi történelmi hitelességű írásával Tamás. A szuggesztív valóságrészletek a két világháború közti K á r pátalja kialakulatlan társadalmi-politikai világát ábrázolják. A szerkezeti törés, a
belső vívódás is ezt tükrözi. Tamás regénye tehát épp kettősségében lett a kisebbségi magyar valóság dokumentuma.
A regény újrakiadása mindenképpen hasznos és időszerű volt. De ez a következtetés újabb problémát vet fel. Éspedig a regénynél művészileg és eszmeileg
egyaránt érettebb, teljesebb, sajátos egésszé összeálló Tamás-novellák kiadásának
110

szükségességét. Mert Tamás Fábry szerint is elsősorban „a novellista" volt, akinek
írásaival a novella esztétikai normáit példázta a csehszlovákiai prózaírók okulására.
(Madách, Bratislava, 1970.)
BENEDEK ANDRÁS

Molnár Géza: A vadászpilóta szerelme és halála
Nem előzmények nélkül való Molnár Géza munkásságában a levegő hőseinek
élete mint írói téma. ö t évvel ezelőtt megjelent Harangos óra című kötetének címadó elbeszélése ejtőernyős sportolókról szól, s volt időközben egy, a mostani kisregénnyel sok ponton érintkező folytatásos tévéfilmje is a repülőkről. Vonzódása
tehát tartósnak mutatkozik, tárgyismerete is gazdag; de ami a legfontosabb: mint
írót elsősorban nem a téma kuriozitása vonzza.
A „kuriozitás" kifejezést természetesen nem pejoratíve használjuk itt most, hiszen már pusztán önmagában is érdem, ha valaki olyan világba vezet el bennünket,
ami jelenlegi valóságunknak nélkülözhetetlen és fontos része, de írói ábrázolására
csak nagyon-nagyon ritkán kerül sor. A tárgyban rejlő veszélyekre hívjuk fel a
figyelmet vele. Arra, hogy ilyenkor elvileg könnyen csábító lehet — épp a különlegesség miatt — tetszelegni vagy bennerekedni a rendkívülinek öncélú megjelenítésében, s a repülőgépek emelkedésével együtt íróilag is eltávolodni a földtől, a mindennapok életétől.
Molnár Géza már a Harangos órával is bizonyította, hogy a legkevésbé sem
esik bele ebbe a csapdába. Nála ilyenkor sem külsődleges izgalmakról, egyszerűen
légi kalandokról vagy a hivatás szűk belső problematikájáról van szó elsősorban,
hanem ezeken túl sokkal többről is: általánosabb emberi, még pontosabban mondva
lényeges erkölcsi kérdések ábrázolásáról.
Ez az etikaközpontúság is régi és egyre erősödő írói jellemvonása Molnár Gézának (előző kisregénye, a Vasárnap mindig esik az eső mutatta meg ezt eddig legjobban). Ügy látszik, eme „kuriozitás" iránti vonzódása szorosan összefügg ezzel az
etikai irányultsággal, mert ez a témakör — minden benne rejlő veszély ellenére —
az igazi realista számára ilyen szempontból különösen sok lehetőséget nyújtó terület:
a tettek és következményeik viszonya, az emberi kapcsolatok rendezettségének vagy
kuszáltságának hatása, egyszóval az erkölcsi konfliktusok természete itt kiélezettebben, végletesebben, tisztábban, tetten érhetőbben mutatkozik meg; másrészt
viszont éppen ezért ez az életszféra szigorúbban is igényli a teljes morális következetességet és tisztaságot, mert itt az átlagélethez képest hatványozott erejű és
könnyen végzetessé váló továbbgyűrűzése lehet a külső összeütközéseknek és belső
lelki válságoknak.
Erről van szó A vadászpilóta szerelme és halála című kisregényben is. A h á rom testi-lelki jó barát egyike, Moravetz Péter repülés közben fellépett belső vérzése következtében nem tudja irányítani gépét a leszállásnál, s életét veszti. Mi az
igazi oka a tragédiának? — erre a kérdésre keres választ a műben az egyik társ,
Dénes István, és rajta keresztül az író is.
„Nincs itt semmi rejtély. Pétert Ságody ölte meg" — fogalmazza meg kategorikus ítéletét Pulainé. „Hiába elég az öt ujjad a kardmarkolatra! Nincs kire ütni
vele" — mondja indulatosan Kata, Moravetz felesége. Az egyik kifejezetten egy
embert vádol, a másik mindenkit fölment. A maguk szempontjából mindkettőjük
véleménye érthető, az író azonban nem elégedhet meg sem ennek, sem annak a
leegyszerűsítő álláspontnak igazsággá emelésével, mert az mindegyiknél jóval össze111

tettebb. Morálisan csakugyan Ságody a főbűnös, de másrészről a körülmények r a j t a
kívül is úgy alakultak, hogy nem csupán egyedül ő kövezte ki a szerencsétlenséghez
vezető utat. Kata részéről sem volt elég meggondolt a házasság, áttételeken keresztül Pulai egyik elhatározása is hatott, és hibáztatható maga Moravetz Péter is.
S itt elérkeztünk a kisregény legérdekesebb, legmélyebb és legeredetibb gondolatához: Ságody és Petya egyéniségben, szemlélet- és gondolkodásmódbeli különbségéhez. Ságody a komputer-ember, Petya a mítosz-ember. Egyik a hidegen és
önzőn számító abszolút racionalitás, aki „az élet által belétáplált ú j és ú j impulzusok szerint cselekszik"; a másik az életet félig a maga álmaiban és vágyaiban
élő ember, akinek „számára az élet csodák halmaza volt. Múltba süllyedt és eljövendő csodáké". Ságody Kata iránti szerelme, ami önmagában lehetett nagy és erős
érzés, így megélve, azaz maradéktalanul alárendelve a karrierjével, előmenetelével
összefüggő prakticista szempontoknak — másnak a vesztét előidéző legfőbb ok lett.
Az érzelmeket figyelmen kívül hagyó komputerlogika objektíve csődöt mondott.
Ságody számára persze nem. Neki nincs mélyebb lelki rezdülése a tragédiára, ő a
saját logikájával gondolkodva tisztának tudja magát. Funkciója van a műben annak,
hogy Ságodyban nincs Petya halála után különösebb lelki megrázkódtatás és vívódás, sőt levonható tanulság se: jelleme és komputer-emberi mivolta így mutatkozik
meg igazán, és ez csak tetézi erkölcsi elmarasztalását. Számítását hibátlannak véli,
nincs mondanivalója se önmaga, se mások számára az eset után, mindössze csak
ennyi: „Értsd meg, nem tehettem semmit." Petya éppen a másik véglet. Annyira
átengedi magát vágyai hatalmának, mindent elöntő érzelmének, hogy egyáltalán
nem számol olyan fontos reális ténnyel, mint pl. hogy Katával ők nem egymáshoz
valók, s hogy Kata nem szereti őt igazán.
A „milyen okok vezettek a tragédiához?" kérdésének közvetlen nyomozásán túl
tehát egy általánosabb és mélyebb lényegi mondandó is van a műben. Egy embereszményt mutat fel — részint az egyoldalú komputer-ember és mítosz-ember tagadásán keresztül negatíve, részben pozitíve megmutatva Dénes Istvánban —, a teljes
embert, a szív és az ész harmóniáját; bármily banálisan is hangzik ez így: a gondolkodó és érző embert, akinél „rendben vannak a jellem és a logika koordinátái".
A technika korszakában és a magas szintű technika közvetlen közelségében élő és
dolgozó embereknél sem lehet másmilyen az emberideál, etikai értékek tekintetében sem.
Érdekes megoldású és szerencsésen eltalált a mű kompozíciója is. A múlt és a
jelen történéseinek síkváltogatása megy végbe benne, szerves egységet képezve. Sem
az egyik, sem a másik vonulat nem hatalmasodik el mértéktelenül, n e m megy a
másik rovására, hanem e két sík kölcsönösen megvilágítja, érthetővé teszi egymást.
A visszatekintés az időben éppen annyival járul hozzá a múltbeli szálak kibontásához, amennyit a jelen fejleményei, Dénes oknyomozásának előrehaladása megkíván, ill. ez utóbbi úgy és annyit mozdul tovább, amennyihez múltbeli hátteret kap.
Jó könyv A vadászpilóta szerelme és halála. Hogy mégsem lett kimagasló mű,
annak az a legfőbb oka, hogy helyenként megkonstruáltság érződik benne. Gondolunk itt arra is, hogy egyes kulturális jellegű párbeszédtémák (pl. akupunkturális
gyógymód, székely népmesék, szólásmondások) nem szervesen a mű belső világából nőnek ki, hanem az író műveltséganyagából kívülről vitetnek bele. Fontosabb
azonban ennél egy másik problematikus jegy: túlságosan nagy a szakadék ama két
tény között, hogy egyik oldalon ők hárman testi-lelki jó barátok, a másikon viszont
egész sor nagyon lényeges dolgot nem tudnak egymásról. Az író ugyan megkísérli
áthidalni ezt az űrt, motiválni és hitelesíteni ezt az ellentétet, de ez nem sikerül
neki maradéktalanul. Ügyhogy végül is a sokszor felbukkanó „én erről nem tudtam
semmit". motívum erőszakolt írói megoldásnak tűnik, és azt a külsődleges célt
szolgálja, hogy a nyomozás ú j és megdöbbentő, váratlan eredményre vezessen. Ez a
titkolózás íróilag túlméretezett és indokolatlan, de ezzel együtt is a kisregény élvezetes, tanulságos és élményt adó olvasmány. (Szépirodalmi, 1971.)
VÖRÖS LÁSZLÓ
112

Moldova György: Tisztelet Komlónak
Mielőtt kézbe venném a kötetet, izgalommal gondolok arra, hogy megismerem-e
majd azt a Moldovát, aki hét-nyolc évvel korábban különös történeteinek parttalanul áradó meséjével nyerte meg a tetszésemet. Felfokozza várakozásomat, hogy
olvasom és hallom, az Esték a téren bizarr ötletekre épülő kis írásainak, a Gázlámpák alatt és Az elátkozott hivatal kitűnő szatíráinak szerzője megváltoztatta
hangját a Tetovált kereszt és a Hajósok éneke című legutóbb megjelent könyveinek
nagyobbik felében. (A mesébe illő, szinte hihetetlen történetek helyébe valódi események kerültek, a szatirikus hangot felváltotta a tárgyilagos riporteri szűkszavúság.)
Aggodalmam — gyorsan kiderült — alaptalannak bizonyult: Vas Zoltán neve
felidézi az ötvenes évek hangulatát, amelyet Az elbocsátott légió, a Magányos
pavilon s a Malom a pokolban jeleneteiben megismertem. Azután olvasom ezeket a
másutt sehol fel nem bukkanó neveket, mint Kozjancsics, Preisendorfer, Wietorisz,
Appelshoffer, s gondolatban régi olvasmányélményeim hőseinek neve jut eszembe.
Mert aki olvasta Moldova műveit, ismeri Flanderát, Altschuler Nagyezsdát, Zweck
Bandit, Jascsák Bélát, Zörgő Rafaelt, Kaját és Szigecsánt, utóbbiakat éppen Komlón hozta össze a sors. De megtaláltam azokat a szólás értékű mondásokat is —
igaz, ezúttal egy kezemen megszámlálhatom előfordulásuk számát —, amelyeket
Moldova bizonyára aprólékos gonddal válogat ki bőséges, gazdag gyűjteményéből.
S mire az utolsó sorokhoz érek, nincs kétségem: Moldova legújabb írásában is fellelhetők mindazok a motívumok, amelyek korábbi művei alapján őt oly eredeti
jelenséggé tették: a nehéz fizikai munka becsülete, az ember, a próbák és „megméretések" egymáshoz való viszonya, a népi káderek ú t j a a magasba és zuhanása
a mélybe, a labdarúgás szeretete, s természetesen a féktelen mesélő kedv.
Keressük meg tehát azokat a szálakat, amelyek — Moldova műveinek ismeretében elmondhatjuk — szinte minden írását át- meg átszövik s amelyek a Tisztelet
Komlónak! címűben is fellelhetők! Hogyan változott az író művészete? Bár témáit
főként az élet perifériáján végbemenő .változások iránti érdeklődés jellemzi — talán
a témák feldolgozatlansága miatt, talán amiatt, hogy feltárja és bizonyítsa: az emberek magatartása éppen embervoltuk miatt alig különbözik egymáséitól, bármily
különös körülmények között éljenek is — ezúttal országjárásának részben már feltérképezett, megismert és megismertetett területére tér vissza. Ez a visszatérés veszélyes, bár bizonyító .erejű is. Veszélyes, mert a felületes szemlélőnek azt súgja:
Moldova kifulladt, a hagyományos szépirodalmi tevékenységnek hátat fordított, s az
irodalmi élet hullámai a könnyű ellenállás irányába sodorták. Irodalmi szociográfiát,
szociográfiai elemekkel tűzdelt féltudományos, félművészi riportokat ír, hódol a
divatnak. S tegyük hozzá, a szerző is hallja, sőt, egyik olvasója leveléből olvassa
is ezt a vádat, válaszol is rá könyve „fülén": „Én igyekeztem gyakran az emlékezetembe idézni, hogy legalább négy-öt ember dolgozik a gyárakban, vagy a földeken néhány órát csak azért, hogy én nyugodtan írhassak, és ez bizonyos kötelezettségeket ró rám, tudomásul kell vennem eltartóim természetét és k í v á n a l m a i t . . .
Az átlagos ember élete az egész világon leszűkült, a munkán kívül napi néhány
útra korlátozódik: munkahely—lakás—üzletek — néhány ismerős család viszonylatában, azt viszont mindenki szeretné tudni, mi történik az országban, hogy alakul a
hozzá hasonlók sorsa. Erre a kérdésre, úgy gondolom, a riport és a szociográfia
adhatja meg a legpontosabb választ és ez gyakran többet jelent két bablevesbe
elegendő irodalmi babérnál is."
Moldova írásait nem magának a fizikai munkának a leírása teszi eredetivé,
hanem a novella- és regényhősök életútjának s a jellemformáló munkának egymáshoz való viszonya, e viszony jellemzése, az eredmények összegezése. Az erőfeszítések eredményének kivárása, a virtusból végzett munka dicsérete, általában véve a
munka becsülete, a munka pátoszának megjelenítése. A Tisztelet Komlónak!, amely
8 Tiszatá)

113

egyébként A munka himnusza címet is kaphatta volna, az eddigi életműben szétszórt, a fent jellemzett természetű villanásoknak egyetlen fénynyalábba való összegezése. A könyvnek a legjobban sikerült fejezetei nem véletlenül éppen azok, m e lyekben az áldozatvállalás, az erőn fölül vállalt és a vállalásból kötelességgé érő
tevékenység láza vibrál. „Egy vájár reggel lemaradt a buszról, félt, hogy a bumli
miatt elveszti félévi hűségjutalmát, negyvenöt kilométert futott és kapaszkodott
Komlóig, utána még leszállt egy nyolcórás műszakba." Az idézetből n e m nehéz
ráismerni az Esték a téren-sorozat meséiéinek megbocsátható nagyotmondására sem.
De ugyanarra emlékeztet egy másik idézet is. „Harmincnégy percig tartottam a
hátamon ötvenegy csille szenet. . . . Aztán kiszabadítottak óvatosan. Ki akartak vezetni, de én azt mondtam: előbb, gyerekek, megpsináljuk az omlást." S íme, itt
van a Tisztelet Komlónak! másik, a többi műhöz kapcsolódó szála: a mesélőkedv.
Meg kell mondani: Moldova kitűnő riportjai, néhány kisregénye, sikeres szatírái
ellenére elsősorban és mindenekfölött novellista. Akkor van igazában elemében, h a
az adatgyűjtések, barangolások szünetében egy-egy jó figurára talál, aki mesélni
kezd. Ilyenkor az anyaggyűjtő riporter leteszi a tollat, a jegyzettömböt, s áhítattal
hallgat. Megpihen a nyersanyag összeszedése közben, de bizonyára a könyv írásakor
is ezeknél a részeknél. Ezeknek a fejezeteknek még a bevezető mondatai is az Esték
a téren rövid történeteinek kezdő soraira emlékeztetnek.
Bár — fentebb említettük — Moldova művének legfőbb értékét a műben szétszórt és kisebb-nagyobb önálló elbeszéléssé érő epizódok adják, de n e m idegen a
szerzőtől a szociográfia műfaja sem. Tömör, jellemző válaszokat váró riporteri k é r dései mellett ugyan ritkán vállalkozik értékelésre, de nincs is erre szükség. Komló
jelenének, szürke hétköznapjainak és ritka ünnepeinek leírása a töprengésre késztetett olvasó előtt felvázolja a város jövőjét is, valahogy ilyesféleképpen: Komló léte
és jövője = a szén léte és jövője. Éppen ezzel magyarázható, hogy a szerző az első
sortól az utolsóig megmarad a könyvet borító lap fekete-fehér színénél: nem szépít,
lerombol minden légvárat, nem látja rózsaszínben a jövőt, nem érzeleg, legfeljebb
az ötvenes évek „Nagy Komló" ábrándjára vagy a széncsaták idejére emlékezik
némi nosztalgiával. Tárgyilagos, mértéktartó ítélkezés, helyenként talán némi balladisztikus borongás, szomorkás hang jellemzi a Tisztelet Komlónak!
című szociográfiát.
A kimértség, a tárgyilagos riporteri magatartás, a ritkán elhangzó írói vélemény nem teszi pártatlanná Moldovát. A címben leírt tisztelet az írásnak szinte
minden sorából előbukkan, azoknak az embereknek szól, akik gyakran közelítik
meg az ember fizikai teljesítőképességének határát — magán- vagy közérdekből —,
akik cselekedeteikben az emberi értékek védelmét hordozzák, legyenek bányászok,
mérnökök, zenetanárok.
Moldova György legújabb könyve a Magyarország felfedezése sorozatban jelent
meg. Csak ennek tudatosításával vállalkoztunk eddig is értékmérő, elemző m u n kánkra. De ez a tény az olvasót is kötelezi. Baranya megyében éppen úgy, mint
Csongrádban, illetve egész Magyarországon. Szociográfiai értelemben ugyanis az a d j a
az írás értékét, hogy a szerző-riporter felfigyel azokra a jelenségekre, amelyek n e m csak Komlóra jellemzőek. A helyi jólértesültség senkit sem jogosít fel arra, hogy
személyes vonatkozásokra egyszerűsítse azokat a dolgokat, amelyeknek éppen általánosságban, vagyis személytelenül van jelentősége.
Moldova legújabb kötete az eddigi életmű kiteljesedésének bizonyítéka, egy kísérlet a szociográfia és a hagyományos szépirodalmi műfajok közelítésére, a közéleti
elkötelezettség vállalása, s nem valamiféle irodalmi divatnak a követése. Az országot jól ismerő író-riporternek szinte törvényszerűen kellett vállalnia az ú j k o r i felfedező szerepét a hatvanas évek végének Magyarországán. (Szépirodalmi,
1971.)
CS. FARKAS ISTVÁN

114

Gaígóczi Erzsébet: Kinek a törvénye?
A „vers" az ő számára nem is cifra szolga, csak amolyan egyszerű, kemény'
tenyerű, szíjas izomzatú dologtevő, aki cipekszik, verekszik, harcol. Ezt vállalta.
Mert Galgóczi szerint élet és műalkotás „csak úgy szép, ha szükségszerű".
Leírhatnánk róla ú j r a és sokadszor: kiváló ismerője a mai magyar falunak, s az
ott élő embernek, akit — jobb szó híján — parasztnak nevezünk. Ez igaz is. Ám
Galgóczi Erzsébetre mondva-írva már-már sértésnek számít. Mintha erdészre mondanánk: ismeri az erdőt. Nem elég a szó: ismeret. Tudás ez, olyan, amilyennel kevesen rendelkeznek. Galgóczi akkor is tudná, milyen is e pillanatban műveinek,
életművének színhelye, milyenek a benne mozgó emberek, ha évek óta nem hagyta
volna el Budapest határát. Akár az erdők tudója, aki . apró jelekből is következtetni
tud, miféle harcok dúlnak a sűrűben, mivé fejlődtek a rég nem látott suhángok,
füvek, állatok. „Szabályos" írónak egy életre elegendő lenne a tudás, amelynek Galgóczi Erzsébet birtokában van. De ő nem akar „szabályos" író lenni, nem akar
csupán a felhalmozott tudásból élni. Időről időre ellenőrzi magát riporter képében.
(A megnevezést a szó legnemesebb értelmében használjuk.) Tapasztalatai persze
arról győzik meg, hogy az erdők nem mindig fejlődnek az elképzelt módon, s a
logikusan következtethető mértékben. Az erdész elmélázik ezen, s fejét ingatva
tovább ballag. A riporter és az író ellenben fölháborodik. Az indulat adja kezébe
a tollat, s nem engedi „szabályos" írói témákon spekulálni.
Mindez nem azt jelenti, hogy Galgóczi Erzsébet a riportjait írja át novellákká.
Az elbeszélésekből mindig kisüt ugyan a kurrens tényismeret, de ott áll mögötte
a gazdag írói tudás a valóságról s az emberről, aki ekkor már nem paraszt, nem
munkás, nem gyógyszerész vagy jogász — „csak" ember. író által teremtett ember,
aki természetesen közeli rokona a valóságosnak, mert belőle (belőlünk) vétetett.
Galgóczi indulatai — szerencsére — nincsenek kiszelvényezett mederbe szorítva.
Irányuk azonban tisztán kivehető. Gyűlöletének lángja mindig az aljas embert, a
harácsolót, a gonoszt világítja J perzseli. De jut a tűzből az ingyenélőnek, basáskodó
herének, s mindazoknak, akik eltöppedt testük-lelkük mindent földre rántó nehezékeivel elibénk állnak. Novelláinak javát ennek a gyűlöletnek parazsán izzítja. Ez
a tűz magas hőfokon égeti-érleli a műalkotást. Deformált, elnagyoltan csiszolt, akár
ormótlan is lehet emiatt egyik-másik alkotás. A mondandó, a mindig jobbra, igazabbra lázító indulat azonban első pillantásra leolvasható róla.
Pontosan sorba szedhetnénk az ú j kötet novelláit,' hogy mondandónkat idézetekkel, címek, történetek fölemlegetésével bizonyítsuk. Elővehetnénk például a Valahol
•fények című elbeszélést, amelynek története egy sárbaragadt tanyaközpont múlt századi világában játszódik. Figyelmeztethetnénk arra, hogy „fehér foltjaink" nem
csupán mutatóban — néhány „merész" riport kedvéért — léteznek. Élnek még nálunk
emberek (a maguk vagy a mi hibánkból) olyan mikrovilágban, ahová negyedszázada
tartó igyekezetünk eredményeiből alig jutott valami.
A kötet legjellemzőbb írása azonban a címadó novella, a Kinek a törvénye?
Érdemes ennél hosszabban időzni. Már folyóiratbeli megjelenésekor fölfigyelhettünk
a súlyos mondandóra, amelyet hordoz, s amellyel szembenézni ma már kötelező;
nem szembenézni gyávaság lenne. A történet főszereplője látszólag a tiszta lelkű,
világos gondolkodású „kisrendőr", aki érthető és tiszta törvényeink szerint igyekszik leleplezni tolvajt, csalót, ingyenélőt. Nehéz ellenfelet kap, Mátét, az „elbárósodott" tsz-elnököt. Harcra kél ellene, s — elbukik. Az erők vonulásából az is
kitűnik: szükségszerűen. S ez az igazi figyelmeztető. Ha erre figyelünk, könnyen
beláthatjuk, hogy a novella valójában Máté miatt íródott. Nem a történet a fontosabb, hanem ez a sokféle nézetből bemutatott, igen pontosan megrajzolt figura.
Nem ú j szereplő ez az ispán módra dirigáló, a hatalom mákonyától megrészegült,
eltorzult ember a mi irodalmunkban. Sarkadi Imre Ulveczki Sándora szabadult
115

talán a börtönből, miután kitöltötte a tanyai gyilkosságért kapott éveket, s indult
ú j rohamra a karrier hegyoldalán a tetőn levő nyugalom fennsíkjára. Időközben
azonban megtanult valamit. Nem dúvad már, aki szenvedélyének, vére dobolásának
engedve ökölbe szorítja a kezét. Lecsihadt, megfontolt, viselkedni tudó úr, aki
éppen hidegvérével, körültekintő taktikázgatásaival teremt maga körül rendet, olyan
rendet, amely az ő kívánsága szerint állja a haptákot. Kordában t a r t j a az indulatait,
mint a megfontolt kakas, amely csak módjával rúgja a saját szemétdombját, mert
tudja, a magaslaton óvatosan kell ficánkolni, különben leszédül.
Tehetségtelen fajankó vajon ez az elnök-Máté? Dehogy. Sőt! Az emberek
is elismerik: másfél évtizede joggal kapott kitüntetést, megbecsülést. Á m akkor
még — feleségétől tudjuk — hittel küzdött, a többiekkel együtt fáradozott. Senki
nem kívánja, hogy ma is velük kaszáljon, csépeljen. Azt kéri tőle a szűkebb közösség, a feleség, a tiszta fejű kisrendőr s az író, hogy a saját munkáját végezze el.
Erről azonban leszokott. Évek óta csak kárt okoz. És itt jutunk el a legfontosabb
kérdéshez: vajon kötelességünk-e a rosszul értelmezett humanizmus jegyében t a k a r gatni olyan emberek vétkeit, bűneit, akik — bár egykor hozzájárultak közös m u n kánkhoz — hosszú időn át mindent leromboltak maguk körül, s tömegek előtt csúfolják meg legszentebb eszméinket? Tűrhetjük-e és meddig? A novellából megismert egyetlen esetet könnyen elintézhetnénk, ha az irodalom, a fikció tárlójába
utasíthatnánk. Ezt azonban nem tehetjük. Nem, mert Galgóczi írásának jól érezhetően valóságfedezete van, s nem legyinthetünk könnyedén azért sem, mert a
napi hírek között gyakorta hallunk Máté-típusú emberekről. Meg is nyugodhatnánk
ilyenkor, hiszen ezek lelepleződtek. Igen, de elmaradhatatlanul ott a következő
gondolat: mennyi-mennyi pusztítás, rombolás marad utánuk az emberi lelkekben!
S ezt a kártérítést bizony nem tudja behajtani semmiféle bíróság sem.
Nem cifra szolga a „vers" Galgóczi impériumában — mondottuk bevezetőként.
Az ú j kötet novelláit sem nevezhetjük kellemes, üdítő olvasmánynak. Aki olyanra
vágyik, ne vegye kézbe az írónő kötetét. De töprengjenek fölötte sok tanulsággal és
előrelendítő indulattal mindazok, akiknek fontos az ügy, amelyért munkálkodunk.
Akik szeretnék mind tisztábbnak látni az utat, hogy nyugodtan haladhassunk. (Szépirodalmi, 1971.)
A. J.

TÉKA
SIMOR

nagy költői vívmány. Kíváncsian, bár
kissé szkeptikusan várjuk a folytatást,
ami — reméljük! — jobb lesz az eddiginél. (Magvető, 1971.)

ANDRÁS:

PRÓBÁLJ KIRABOLNI
Jó néhány ideológiailag látványos
verse után negyedik kötetével jelentkezett Simor András. Úgy tűnik, „tűztáncos" indulású költészete most ténylegesen fordulóponthoz ért. Korábbi
versei permanens közéleti buzgalmának, elégedetlenségének
szüleményei
voltak. (Más kérdés: van-e egyáltalán
olyan közéletiség, amit Simor elképzel, mert ha nincs, akkor ingerült duzzogása is indokolatlan. Nem bírálatát,
hanem bírálatának kiindulópontját nem
tudják elfogadni. A mitologikus nagyságúvá
emelt
forradalom
mellett
ugyanis természetszerűleg látszanak kisebbnek hétköznapjaink.)
A Próbálj kirabolni versei valóban
mások, mint az eddigiek. — Gondolatok helyett ötletekből építkező, csattanóra hegyezett trükkök. A felületesnek
látszó játék azonban kínt takar: „Ö,
bárcsak ismernétek trükkjeim! / Bűvészkalap alá rejtem a kínt." — Mi
van hát a „bűvészkalap" -alatt? —
Másmilyen élet utáni vágyódás: a ketrec biztonságának fölcserélése a dzsungel szabadságával. Ott van a versekben a védekezés gesztusa is. (Védekezés, de mi ellen?) Legfőképp a konformizmus, a kompromisszumok elutasítását érezzük. A kötet egészére azonban
valamiféle határozatlanság, bizonytalanság jellemző. A költő takargatja-e
túlságosan mondandóját, vagy csak a
takargatnivaló kicsi? — Persze lehet,
hogy mindez a „jéghegyelmélet" versbeli megvalósítása akar lenni. Lehet,
csakhogy itt majdhogynem semmi sem
látszik ki a jéghegyből, s kérdés:
van-e egyáltalán valami a vízben?
Néhány soros versei nem epigrammák; a megmunkálandó anyag lefaragva, lehántolva se jobb. Rímtelen
versei fárasztóak, rímes verseiben sok
a „kínrím". Néhány verse csak nyelvi
fintor. — Azt kell mondanunk: Simor
András nem hisz a költészetben. Ö
maga mondja: „Ostobaság verset írni!
/ Inkább lennék tengerész" (Kis ars
poetica). — Ez bizony nem valami

MEZEI
CSILLAGOK

ANDRÁS:
TÁBORA

Tíz ciklus és egy drámai oratórium
adja Mezei András válogatott verseinek keretét. A válogatás alapelvével
persze lehet és kell is vitatkozni.
A ciklikus beosztás helyett — úgy gondoljuk — jobb lett volna a kronológiai rendet követni, s ezáltal a költő
fejlődéséről is számot adni. De hagyjuk a méltatlankodást, ami nem méltó
ehhez a könyvhöz!
Bár a kötet részletes elemzése nem
feladatunk, néhány gondolatot azonban
el kell mondanunk az egyes tematikus
egységekről. Mindenekelőtt azt, hogy
az Arcél című zsoltárciklus az ízigvérig modern költészet példáját adja
az olvasónak. A torlódó, halmozódó
biblikus utalások sem feledtetik el,
hogy itt mai morális szituációkról van
szó. — „Lábunk a veszélyes mélyben
gázol iszapban / Mért nem szólalsz
meg szobor, Ébredj!" — imígyen fohászkodik a költő Michelangelo Mózeséhez, segítséget kérve az örök „Törvénytevőtől", a „Rendtartótól", a „Csodatévőtől". Nincs megcáfolhatatlan bizonyosság. De a „nyughatatlanok" útját sem lehet követni, a tagadók számára pedig már „semmi sem biztos".
„Kelj fel és járj" — szólt az újrakezdésre biztató bibliai parancs, mely érvényéből azóta sem vesztett semmit.
— A versekben mintha az Ószövetség
komorló pátosza, nemes veretű nyelvi
anyaga éledne fel. Gyakori a sajátos,
bibliai eredetű gondolatritmus is.
Az Arcéi-ciklus a kötet legkiemelkedőbb része, színvonalát talán csak a
Por, hamu, por, s a Pentaton közelíti
meg, bár ez utóbbiakban nem érezzük
azt a költői erőfeszítést, melynek az
előző versek súlyos gondolati anyagával kellett megküzdenie. Sebekkel, f á j dalmakkal vannak teli a Pentaton viszonylag rövid, aforizmatikus tömörségű versei, melyeknek tiszta logikája
ősi forrásból merített költői képelvkel
párosul. Sokáig emlékezünk az Isten
által rendelt „egyszál ordító jegenyére", a „nap-éjben, csillagok között"
közelgő Dávid királyra, a
Kezemben
117

izzó pálmaág soraira. Érzelgősség nélkül beszél a „vigyázó közösségről",
melynek megismerése a szembetegség
egyetlen előnye volt (ld. Szemeim romlása című ciklus). A Tamara táncában,
szerelmes verseinek csokrában viszont
túlságosan ragaszkodik századunk magyar szerelmi lírájának hagyományaihoz. Két jellemző példa: Szerelem című versében írja: „én Te vagy, s t e
Én vagyok." Ugyanez Radnóti Kis
nyelvtanában:
„s néked én te vagyok,
/ s te én vagy magadnak." A Rejtett
szobor anatómiai részletezése pedig
József Attila Ódáját idézi.
Mezei elkötelezett költő. Innen ered
forradalomféltése, de nosztalgiája is
hajdani forradalmak után. Ö se elégedett. Méltatlankodása — tulajdon
harcából kisemmizett, de a küzdelmet
mindvégig vállaló szegénylegényé. A
teljes fölszabadulás, valamint a Május
örökké Mezei forradalmiságának dokumentumai. Ám éppen az egyik ide
tartozó vers, a De profundis...
patetikus tirádasora, kissé didaktikus felépítése a bizonyság arra, hogy a szenvedélyesen átélt gondolati tartalom
még jó néhányszor akadályozza költői
eszközeinek differenciálódását, gazdagodását.
Mezei a nagyváros költője. Nem a
„népi-urbánus" rosszízű kategorizálása
akar ez lenni. De nem mellékes, hogy
éppen ebből a körből nő ki a Bonthatatlan című ciklus szikár poézise. —
Szólhatnánk még az Aszinkron
szatirikus, fanyarkás verseiről, a Rózsák a
temetőből című drámai oratórium érdemeiről. Elégedjünk meg azzal, hogy
egy érett, vagy ha úgy tetszik, beérett
költészet láttán kialakuló örömünket
fejezzük ki. (Szépirodalmi, 1971.)

MÁTYÁS

FERENC:

PARASZTCITERÁN
„Pusztáról jöttem, ami nem érdem /
de meghatározza kilétem," — mondja
a költő Illyés Gyulának ajánlott versében (Az idő partjain). — Mondjam a
közhelyet, hogy Mátyás Ferenc ma
már egyetemes költészetet teremt? —
Vagyis: a rigófütty és a cinkedal éppúgy belefér költői világába, mint a
„vak világűr", vagy „a Holdra figyelő
emberiség". — „Röppenj vers, de ne
magasba, / maradj csak szürke pacsirta" — írja egy helyen. S valóban.
118

Mátyás Ferenc a látványos költészetbeli újításokról eleve lemond, s mindezt valamiféle okos célszerűség jegyében teszi. Fölmutatni „a könnyet, szenvedéseink árját", eldalolni „a megriadt
lelkek bizonytalanságát" — költői feladatnak nem is akármilyen. — Egy
valami mégis zavar a kötet olvasásakor: Mátyás Ferenc nem nagyon szeret önmagáról beszélni. Félreértés ne
essék: nem az exhibicionizmus azon
változatát hiányolom, amely az irodalomban próbálja kiélni magát — példa
erre is van éppen elég! —, hanem azt
a személyességet, amely nélkül nincsen igazi líra. Maga a költő m o n d j a :
„Pusztáról jöttem, visszatart még a
szemérem." Vagy: „Róluk beszélek, /
akik sáros bakancsban jártak", s j á r nak. — Jó néhányszor csak ezen az
áttételen keresztül sejtjük, hogy milyen is ez a kissé takargatott költői
szubjektum.
Máskor viszont igazi lírikusként vall
szomorúságáról, a mélyről jöttek, sokat akarók eltűnődéseiről, sőt, öregedő
fejjel a szerelemről. Halk rezignáció,
nosztalgiamentes visszatekintés, jövendő életutak találgatása, s nem utolsósorban a helytállás, a harmónia utáni
vágyódás jellemzi e verseket. — Ez
azért fontos, mert nem is olyan régen
még a líraibb, oldottabb hangokat lehetett hiányolni. Ügy tűnik, azóta többet foglalkozik a „lélek kérdéseivel".
S ez jó, mert a líra logika, de nemcsak az.
Líra és epika határát súroló, nagy
lélegzetvételű versei (Rózsák a Vérmezőn, Várhegyi látomások) viszont feltűnően hasonlítanak korábbi írásaira.
A pátosz s a retorikus elemek túltengése nem takarja el az ú j a t mondás
hiányát. Mindkét mű egy-egy nevezetes hely megidézése, haladó mozgalmak, történelmi események mechanikus sorolása. (Bár az utóbbi látomásos-asszociatív megoldásai már több
költői invenciót mutatnak.) Néhány
„szerelmes" vers után ebbe a sorba
illeszkednek Ady, Váci Mihály, Tersánszky, József Attila emlékére írott
versei is (Üj vizeken, Virágozz
újra
bodza, A halál után, A szobor).
Ma is érvényes Radnóti egykori szigorú, de igazságos bírálata: „Festői
képzelete, gazdag nyelve . . . akkor is
költőről ad hírt, mikor a vers egésze
nem szeplőtelen, s leggyöngébb, leggondozatlanabb verseiben is el-elkap
egy dallam s kifénylik egy-egy sikerült sor" (Radnóti Miklós: Próza. Bp.

1971. 583.). A különbség esetleg csak
annyi, hogy több a „szeplőtelen" és
kevesebb a „gondozatlanabb" vers.
(Magvető, 1971.)

BEDE

ANNA:

KELJ FEL ÉS JÁRJ
Alighanem az utóbbi idők egyik legszebb „fülszövegét" olvashatjuk a kötet borítólapján. Ebből a hitvallásszerű
néhány sorból is kitűnik, hogy Bede
Anna egyszerű, tiszta költészetet próbál teremteni, mindenféle póz, hamis
kölfőiesség mellőzésével.
Versalkotási módja: induktív; a vers
többnyire leírásból indul ki: „Futóhomokba ültetett szőlőt a dédapám." —
„Az öreg papa ül a f a alatt." — „Aszszonyok mennek a bivaly után" —
„Szállnak a ludak a Fő-tér felett". —
A ténylegesen érzékelt, látott, hallott
valóság rímekbe szedése ez, általánosítás, absztrakció nélkül. Jó és szép
versek születhetnek így, nagy és modern költészet aligha. — No persze
nem mindegyik verse ilyen. Költészetének megújítására Bede Anna is próbál kísérletet tenni. Ilyenkor a „történelem gödreit", „Daedalus útjait" emlegeti. Ez viszont nem az ő igazi hangja. Elvekkel, eszmékkel nem tud társalogni. — A kis dolgok művészete az
övé, a tudatosan vállalt szürkeség. Kerek, lezárt, klasszicizáló verseiben latinos tisztaság uralkodik. Életimádatát,
életféltését is az antik költőkéhez lehet
hasonlítani. Csak az őt körülvevő világ
lett bonyolultabb: „vak transzformátor-nyáj morog", s „gépek hüllő-álmai"
„zengenek". — De annál szebbek az álmodozások, a vágyak, melyeket úgy
állít a pusztulás ellenébe, mint „rothadás ellen a szerelmet" (Másik otthon).
Témáit ellentétes pólusok határozzák
meg: „Európára ébredek fel, / erre a
csupafény pokolra, / telve hitekkel és
sebekkel, / gyönyörködve és fuldokolva" (Már nem várom). Ugyanez a végletesség formai téren is megfigyelhető.
Klasszikus tömörség mellett prózaversek (Szerelmes levél, Kohó), s csak
egyet kell lapozni, hogy szonettre találjunk (Az ismeretlen istenhez). Biztató . vagy dorgáló frázis helyett csak
annyit mondunk, hogy szükségünk van
Bede Anna lírájára: örömeinket, f á j dalmainkat kell elmondania — helyettünk. (Magvető, 1971.)

GÁBOR

ZOLTÁN:

ELKALLÓDOTT

ÜNNEP

Ismét egy „megkésett" költő jelentkezett első könyvével. Vajon megfigyelhető-e a hosszú várakozás egyetlen előnye: a lezártság, a csak így lehet megírni biztonsága? A kötet ebből a szempontból nem jelent csalódást. Nem ritka az a pillanat, amikor
olyan letisztult sorokkal találkozunk,
mint A senki földjén első strófájában,
vagy az Éjszaka intim hangulatú befejezésében.
A nyitóvers (Jelentés)
jól ismert
problémát sejtet: tettvágy és cselekvési lehetőség díszharmóniáját. A mesebeli királyfi nem tud magának sárkányt találni, s tehetetlenségében „borzas szavakat" mond „káromkodásnak".
— De hát kellenek-e egyáltalán ezek
a borzas szavak? Mi készteti Gábor
Zoltánt a versírásra? — Az önrendezés
igénye („legbelül kellene elrendezni
magam"), s a kívülrekedés miatti gyötrődés („jobb is, ha hallgatok, mintha /
mindenen kívül állnék"). — Egy, szinte
mindenen elhatalmasodó érzés uralkodik a versekben. Kívülrekedés, sebzettség, rossz közérzet és még sok más,
de végső soron mégis csak ugyanaz
variálódik nem túl nagy költői leleménnyel fölépített verseiben. A szüntelenül ismétlődő érzelmi-gondolati tartalmat végzetesen egyhangúvá teszi a
prozódia ötlettelensége, a ritkán változó strófikus elrendezés, a rímek monotóniája. Ezek ellenére hisszük, hogy
Gábor Zoltánban több van annál, amit
a kötet versei mutatnak, s vívódása
sem divatszülte steril töprengés. Indulatkitöréseinek bukdácsolását természetesnek vesszük. — Ki vagyok, mi vagyok, mennyit érek? -r- teszi fel szüntelen önmagának a kérdést. Megnyugtatóan viszont egyikre se tud igazán
válaszolni. Talán épp ezért robban ki
belőle olyan őszintén a kétségbeesés.
Jó verseket is találhatunk ebben a
vékonyka kötetben. Az Amikor
nem
vagy című ciklusban már a görcsös
szorongások is föloldódnak, s hihetetlenül egyszerűvé válik minden, akárcsak az Ének bariton hangra soraiban,
ahol a „hazatalált" (magára talált?)
költő, a debreceni szél, s a tavaszt ünneplő húsvéti harangok áhítata megsejtet valamit a szerző most még inkább csak szunnyadó tehetségéből.
(Magvető, 1971.)
OLASZ SÁNDOR
119

SZILÁGYI

ISTVÁN:

JÁMBOR VADAK
A szerző a romániai magyar irodalom egyik nagyon tehetséges novellistája — erről győz meg bennünket elsősorban a Jámbor vadak című elbeszélés kötete.
Az egyéni hang, a sajátos látásmód
az, ami az olvasó számára a legtöbb
meglepetést tartogatja. Menekülő, helyüket nem találó, így vagy úgy „kikészült" emberekkel találkozunk itt,
mindegyiküket a bizonytalanság misztikuma övezi, talán ezért is kelnek
legtöbben útra, vágnak neki az ugyancsak bizonytalannak, s ezzel Szilágyinak is sikerült megteremtenie egy típust és atmoszférát — különösen a
Megfejelt triptichon három novellájában —, ami a modern nyugati irodalomban oly gyakori és kedvelt, s aminek szinte szimbóluma lett az országút.
Valódi hősei jellemének csak egyetlen biztos vonása van: a humanizmus,
és a vele járó erkölcsi fölény. Gondolataik vagy inkább ötleteik alapján el
is jutnak többnyire a felismerésig, a
cselekvésre azonban képtelenek, vagy
későn cselekszenek, amikor már tettük
értelmetlen, s mi több, hatástalan (A
szőlősgazda). Tudják, hogy az embert
minden „kicsinálhatja, ha egyedül marad", de közösségbe beépülni nincs erejük, igaz, arra alkalmas közösséget
nem is találnak. Szinte kirí figurái közül Kibic alakja (Kibic, az árva ember), aki még aktív ugyan, de ő alapvetően más gyökerű, talán valami góbé
leszármazott.
Szilágyi nem azonosul, és az olvasót
sem hagyja azonosulni alakjaival: elidegenítő effektusként hősei sem azonosak soha önmagukkal, önmaguk karikatúráit is magukban hordják, s csupán nézőpont kérdése, hogy az alakkettősből melyiket fogadjuk el karikatúrának.
Figyelemre méltóan sikerült a szerzőnek egyesíteni novelláiban a hagyományost és a modernet. Jelentős szerepet juttat a tájnak, a hegyeknek, s
a
már-már
mitológiai
jelentőségű
Messzi-folyónak, amely, mint az élet
vize, majdnem minden írásán átfolyik.
Érdekes, hogy ezt a meglehetősen konvencionális irodalmi díszletet hogyan
sikerül összhangba hoznia, s ezzel
mintegy tárgyat találni az elvágyódás
számára.
120

Ahogy a mű címe gyűjtőnév lehet a
kötetben szereplők számára, elárulván
egyben legjellemzőbb tulajdonságaikat
is, ugyanúgy vonatkoztathatjuk r á j u k ,
a Megfejelt triptichonba tartozó Valahol fenn a Messzi-folyón novellának, s
egyben a kötetnek is záró sorait, a metaforikus állásfoglalást, amelyet a vegyi anyagok miatt elpusztult halakról
írt Szilágyi István: „Igen, lehet, hogy
megélnek — ha nem is ezek. Mert
ezek most kikészülnek. De m a j d lesznek fajták, miért ne lennének, a m e lyek immunisokká válnak a koszra, a
vegyszeres lére, s akkor azok m a j d
úgyis benépesítik ú j r a a Messzi-folyót."
(Kriterion, 1971.)

SIGMOND

ISTVÁN:

EGY PANASZGYŰJTŐ

PANASZAI

A figyelmet fölkeltő cím figyelmet
fölkeltő munkát is ígér: etikái kérdések a groteszk mérlegén. A fiatal romániai magyar író egy groteszk álom
időtől-tértől független „társadalmában"
m u t a t j a be az emberiség előtt álló f e j lődés eltorzult változatát. Milyen lesz
(lehet) az egyén és a tömeg sorsa (és
viszonya) az elgépiesített-centralizáltbürokratizált társadalomban, ahol az
apparátus sohasem eszköz, hanem cél,
s a bürokrácia megöli a humánumot.
Az emberek (emberek??) név helyett
számot és jelet viselnek, és nevükkel
egyéniségüket is elveszítik, a SZABÁLY rabszolgái ők: „A Szabály ismerete teszi az embert emberré."
Etikai kérdések a groteszk mérlegén:
bátorság és meghunyászkodás, értelem
és értelmetlenség, humánum és e m bertelenség viszonyát vizsgálja az utópisztikus városban, ebben a pokolian
nyomasztó álomban.
Sigmond István főhőse
Hatvannyolc
Per F egyes szám első személyben t u dósít sorsának szinuszgörbéjéről, néhol
swifti kegyetlenséggel, ebből a fejtetőre állított, falanszterinél is ördögibb
világból. Ennek az elkerüléséért íródott ez a könyv.
A mű nagyfokú erkölcsi érzékről és
érzékenységről tanúskodik, s a mégis
optimista kicsengés bizonyítja a szerző
hitét, hogy az ember csak a humanizmus örök normái között — és azokért
küzdve! — képes önmaga fenntartására
és megtartására. (Dacia, 1971.)
JANKOVICS JÖZSEF

KÉT

ÜZENET

DEBRECENBŐL
Az első egy fiatal költőket, kritikusokat és festőket bemutató antológia,
Együtt a címe. Debrecen s Hajdú-Bihar
tájain élnek, többüket a debreceni
egyetem nevelte, az Alföld indította útjára. E folyóirat vonzáskörében élnek
ma is, az Alföld Stúdió — „nevelő és
növelő" munkájáról adnak hírt antológiájukban. E stúdióban — jól látható
— nem önképzőköri szinten növekedik
egy város, egy t á j fiatal irodalmár
nemzedéke és foglalja el helyét a nagy
hagyományok örököseként. A külső ok,
az egy városban, egy vidéken élés hozta össze őket, de e külső ok mégis lényegi összetartozást jelent. Irányzatbeli
különbözőség vagy éppen összetartozás
alig-alig fedezhető föl köztük, költőiknél különösen nem; a tanulmányírók
témaválasztása inkább rokonítható, de
emögött talán a közeli egyetemi évek
hatása van meg. Mégis az összetartozásnak olyan jelét látjuk, amely nem
alkalmi, nem csupán az antológia
megjelenésének alkalmára szól: egy
táj, egy város szellemi arca, irodalmi
hagyományai
törekednek
megújulni
bennük. Pályakezdők ők, vidéken. Kettős tehertétel ez, s ha mégis vállalják,
nem lebecsülendő elszánás van mögötte. Indulni vidéken s megmaradni ott,
szólni úgy, hogy, amit mond az író, az
összmagyar irodalmi érdekkel bírjon,
nem könnyű dolog. S ha van elszánás,
mely figyelmet érdemel a mai magyar
vidék szellemi életében, akkor az az
Együtt antológiából kitetsző szándék az.
Novellista nincs az antológiában.
Debrecennek nincs prózaírója az ifjú
nemzedékben (de az idősebb ott élő
írók között sincs). A költők közül kettő
már kötettel jelentkezett: Gábor Zoltán, aki a József Attila-i rend szellemében ír, és Várkonyi Anikó, aki itt
erős és föltűnő önelemző versekkel
szerepel. Aczél Gézának egy szép, festőket idéző versciklusa jó, Bálint Lea
gyermekesen friss tekintettel néz a világra, tehetsége ígérete, mit legelső
írásaiban érezhettünk, megerősödött. S
két ú j név: Gulyás Imre és Öszabó
István neve, akikre talán csak a legszorgosabb versolvasó figyelt még föl.
Gulyás szinte örvendezik verseiben a
nyelvi gazdagságnak, Ószabó verseiben
a táj, a haza lel szép szóra.

A tanulmányírók közül Cs. Nagy
Ibolya és Márkus Béla a közvetlen
hagyományhoz nyúl. Az előbbi Veres
Péter novelláit elemzi, valósághűségét
igazolja, az utóbbi Sarkadi Imre pályakezdésének ismeretlen adatait Jmtatta föl izgalmas nyomozó tanulmányában. Imre László Illyés Bartók-ját
elemzi, versértelmezése a legteljesebb
az Illyés-irodalomban, a valóság, élmény, mű, más Illyés-művek az elemzés támpontjai. Kulcsár Ernő jó esztétikai és filozófiai fölkészültséggel
elemzi Sánta Ferenc regényét (Áruló),
Takács Péter pedig „öreg" irodalmárokat megszégyenítő biztonsággal r a j zol Pilinszky-portrét. Ablonczy László
a mai magyar dráma ú j vonulatáról
ad madártávlati képet. Egy név hiányzik a tanulmányírók névsorából: Görömbei András neve. A fiatal debreceni irodalomtörténész-kritikus tanulmányaival, kritikáival tűnt föl néhány
éve, helye bizony ott lenne az antológiában.
A tanulmányokkal lehetne vitatkozni. Az is kitűnik néha, hogy egyik-másik egyetemi szakdolgozatnak készült,
és érzik a „dolgozat" jellege, az eleven irodalmi élet levegője helyett. De
mégis: ebben a műfajban legerősebb
az antológia. A debreceni szellemi élet
hagyománya és elevenen ható tényezői magyarázzák ezt. Barta János, Kovács Kálmán, Fülöp László, Juhász
Béla figyelő és inspiráló gondoskodása
van e fiatal irodalomtörténész, kritikus
gárda mellett. A könyvet a Hajdú-Bihar megyei Tanács V. B. Művelődésügyi Osztálya és a megyei KlSZ-bizottság adta ki. Az évekkel ezelőtt megszűnt vidéki könyvkiadást így is lehet
pótolni addig, amíg valami előrelépés
nem történik ebben az ügyben.
Szép gesztus, hogy az irodalmárok
kötetébe a kortárs fiatal képzőművészek műveinek reprodukcióit is bevették.
A másik debreceni könyv címe:
Egyet lép az ősi város — versek Debrecenről. A legszebb, legizgalmasabb olvasmányélményt jelenti
a
magyar
könyvkiadásban mostanság. Egy nagy
hagyományú város lírai arcképe, melyet a magyar irodalom legjobbjai r a j zoltak az elmúlt két évszázadban. Debrecen a magyar lírában majd három
és fél száz oldalas kötetet ad ki, a teljes anyag egy része már csak bibliográfiai jelzéssel került a könyv végére.
121

Barta János professzor bevezető tanulmánya (A város és költői) először
ad (a magyar irodalomban példa nélkül áll!) Debrecen irodalmi arculatának kialakulásáról képet, bizonyítva,
hogy e város múltja nem díszlet csupán a kötet verseiben, hanem máig
ható eleven és megkülönböztető szellemi örökség. A táj, történelem, eszmék és intézmények kapcsolatában
alakuló debreceni szellemiség és ember
van jelen e versekben, a költői sorsokban. Debrecen ma is erős kisugárzású, egységes „energiaközpont", mely
századok óta viselőse fejlődése nagy
ellentmondásainak. „A debreceni szellem ösztönző erő és újkeresés — de
egyúttal keret és merev hagyomány is"
— írja Barta János. A „maradandóságot, a debreceni dogmatizmust" éppen
a költők szenvedték meg leginkább, ők
tették szóvá legerősebb hangon. „Debreceni költőnek lenni a múltban, olykor-olykor még a jelenben is nem
problémátlan jó érzést jelentett, hanem komoly élményekkel és konfliktusokkal való küszködést, olykor bizony gyötrődést és elvérzést is." S innen a torzóban maradt életművek föltűnő gyakorisága e város szellemi
múltjában. De költészete szinte megjelenése
pillanatában már európai
szintű és igényű Csokonaiban, hogy
aztán a következő századokban mindig
ez legyen a követendő példa és mérce
minden valamire való debreceni poétának. Volt s van ma is karakterizálható jegyük a debrecenieknek (Barta
János emlegeti föl a zárt formára, a
mívességre való hajlamot, a tájélmény
és városélmény, a hagyományhoz való
erős ragaszkodást), „De aki vérbeli
költő Debrecenben írt vagy pláne Debrecenből kinőtt, az az egész magyarság
számára akart verselni...". Azok, akik
itt éltek vagy innen indultak, sorsuk
hosszan vagy rövidebben e város életébe fonódott, s versbe vették a debreceni élményt, azok a magyar irodalomnak koronként a legjobbjai voltak. Csokonai, Fazekas Mihály, Oláh
Gábor, Ady, Tóth Árpád, Szabó Lőrinc,
Gulyás Pál, s az életében és halálában
méltatlanul feledett Pákozdy Ferenc.
Legelébb az ő költészetükben bukkan

122

föl a „maradandóság" megszenvedése.
Ady hetykén fenyegeti meg a várost,
Tóth Árpád virágtalannak nevezi, G u lyás Pál sikoltva kéri: „Segítsetek,
megfulladok", Oláh Gábor dühtől f u l dokolva í r j a : „Itt szaporák a törpe
hájfejűek". De szinte ugyanezek a költők omlanak vallomásos verseikkel a
város elé.
Csokonai nem győz sietni, m e r t a
„házul fuvó szeleket" megérzi, Oláh
Gábor komorságából szinte csak Debrecen nevére tör föl a szeretet szelídsége, Szabó Lőrinc legkülönb művében,
a Tücsökzené ben lírai kalauzt rajzol
Debrecenről, Pákozdy Ferenc Debrecen
fiának nevezi magát, pedig vásárhelyi
volt stb. S hány költőnek (debreceninek és másnak is) adott példát a legelső debreceni költő, Csokonai! E kötetben 22 vers szól hozzá és róla, még
a szelíd szegedi költő, Juhász Gyula
is elődjének nevezi. (Csokonai a l a k j a
bukkan föl legtöbbször a Debrecenről
szóló versekben, néha bizony csak üres
fogás némely rosszabb versben!) A
Kollégium, a Nagyerdő, a Nagytemplom százados költői téma. Mikor, ki
veszi versbe — korról hoz hírt és a
költőről. Nem díszletek ezek, h a n e m
a mögöttük levő „lángoló századokat"
s a jelent idézik meg.
A komor történelmi emlékek mellett
ott a vidámabb emlék és jelen is a
versekben, Aranytól kezdve Oláh G á boron át egészen Tóth Endréig ez a
hang is kíséri a debreceni lírát.
A legérdekesebb annak a vonzalomnak fölfedezése, mit a nem debreceniek verseiben észlelünk. Illyés a lapalapításra emlékezve idézi meg a v á rost, Csoóri Csokonai okán, de a „ m a gyar urbanista" Bóka László is több
versben hódol Debrecennek.
A kötetet Bényei József válogatta és
szerkesztette. A debreceni Városi T a nács V. B. Művelődésügyi Osztálya
adta ki. Szép könyv kívül s belül egyformán. örömmel vettük s némi szomorúsággal is, hogy a hasonló szegedi
kötet még mindig nem jelent meg,
pedig egy évtizede kész, csupán kiadója nincs.
(i. m.)

VÁSÁRHELYI

MŰVÉSZPORTRÉK

Fülöp Erzsébet
Műtermében faragott lóca, tálak, szövőszék. Aki ismeri Fülöp Erzsébet képeinek
világát, a műteremben azonnal otthon érzi magát. Talán csak egy dologban tér el a
való és a képi világ: az ablakok ábrázolásánál. A vásárhelyi Kohán György úti
műterem hatalmas üvegablakain ömlik a fény a falakra, míg a képi intérieurök kis
zárt ablakon keresztül kapják a világosságot. Az átírás tudatos. Fülöp Erzsébet
alföldi származású, s a földművelő nagyszülők környezete jelenik meg előtte alkotás
közben. Az eredeti környezetből kivett tárgyak — amelyek ott nem különös, hanem
természetes funkciójúak — itt sajátos jelenségrendet alkotnak.
Fülöp Erzsébet az alföldi parasztok világából indult el, majd oda tért vissza —
alkotni. A közbeeső éveket a budapesti művészeti szakközépiskolában és a Képzőművészeti Főiskolán töltötte, ahol Papp Gyula, majd Domanovszky Endre voltak a
tanárai. Domanovszky mesterre úgy emlékezik vissza, mint aki mindig az életre
nevelt. Fejből kellett nála festeni. Fülöp Erzsébet képei közül ma is csak a portrék
születnek teljesen a látvány után — legtöbbjük a családhoz kötődik (Anyám, Kati,
F. I. portréja). A csendélet is a látványból születik, de a hozzá kapcsolt figurák már
a művész világából valók.
Főiskolás korában — mint sok más társa — eljárt a nyári művésztelepre, majd
végzés után hosszabb időt töltött a Virág utcai telepen. 1967-ben telepedett le végleg
Hódmezővásárhelyen. Évek óta állít ki a vásárhelyi öszi Tárlaton, a Dél-alföldi Tárlaton és a szegedi Nyári Tárlaton. Az 1965-ös Öszi Tárlat kritikájában azt írta a
Művészet: „ . . . a kiállítás meghatározói mégis inkább az olyan ígéretes alkotások, mint
amilyeneket például Fülöp Erzsébet mutat be. Közülük is a Magvető emelkedik ki
szimbólummá növekvő komolyságával." 1967-ben önálló kiállítása volt Vásárhelyen.
1971 tavaszán ő kapta Szentes Koszta-díját. Október 29-én pedig megnyílt első
budapesti önálló kiállítása a Fényes Adolf-teremben.
1967-ben, a XIV. Öszi Tárlat katalógusában Pogány ö . Gábor kiemeli Fülöp
Erzsébet képeit: „Vásárhely ú j csillaga Fülöp Erzsébet, aki a mértéktartást, a szerénységet személyesíti meg piktúrájában. A hétköznapok dísztelenségével, az igazmondás egyértelműségével közli észrevételeit a világról." S ehhez még hozzátehetjük: a vásárhelyi — vagy tágabban az alföldi — ember meggondolt szűkszavúságával. A dolgok ábrázolása során a lényeg egyre mélyebb megragadásáig jut el.
A vásárhelyieket egy ideje a kortól való lemaradással vádolják. Legutóbb Bojár
Iván marasztalta el az alföldi alkotókat a következőképpen: „Kitermelődött tehát
egy progresszív tartalmú művészet, amelynek egykori haladó jellege azonban a mai,
változott körülmények között önmaga ellentétébe, defenzívába, a formák erejét fitogtató, de — végeredményében — tartalmi dekadenciába süllyedt." Fülöp Erzsébet azt
vallja, hogy addig nem lehet ez az ábrázolás maradi, amíg emberek élnek olyan
környezetben és olyan módon, amilyent a művészek ábrázolnak. Azért nem korszerűtlenek Fejér Csaba roggyant falú tanyái, Németh József kaszásai, Kurucz gubás
figurái, Fülöp Erzsébet kendős falusi nénikéi, mert ha eltűnőben is, de létezik ez a
123

világ. Sőt, ezek a művek „nem egyszerű dokumentációk, nem szimpla láttatások,
hanem a történelmi tradícióinkat tisztelő érzelemvilág alakulását általános, emberi
vonatkozásokban, a hazai művészet és művészetszemlélet alakulására is érvényesen
mutatják meg" (Kovács Gyula). Fülöp Erzsébet azt vallja, hogy az embernek, a
művésznek vállalnia kell önmagát. Ösi igazságnak tartja, hogy az ember mindenkor
azzal nyert, ha önmagát merte és tudta vállalni, s ő elkötelezetten vállalja is világát. Az orosházi gimnáziumban tanít, s főleg azért, mert így utazás közben olyan
élményekkel találkozik, amelyek alkotásra ösztönzik. Ezek sokszor a gyermekkori
emlékekkel azonosak, s az alkotásokon átköltve újjászületnek.
Képeit nézve sokan azt mondják: az érzelem szülte azokat. Alkotásaira a szigorú mértani kompozíció, a merőlegesek rendje a jellemző. A természet igazolja a
művészt, hiszen az alföldi tanyák fölépítésére is az egyszerűsített szerkezet a jellemző. Fülöp Erzsébet képei is a nagy síkok harmóniájára épülnek. Az Alföld horizontális tagolású síkjai jelennek meg képein. Barázdák osztják a síkot, s ezek között
egy-egy magányos figura. Valóban sokszor úgy egyedül van az ember a világban,
mint tájban álló alakjai. Összehúzódó, nagykendős asszony (Tél), kötényét összefogó
nő (Tarlón), munkából gereblyével hazatérő nő (Gereblyés). Az ember és a természet
kevés művésznél van annyira együtt, mint az ő képein. Figurái szervesen hozzátartoznak a tájhoz, s ezt a képkivágással is hangsúlyozza. Ezek az alakok azonban
nem a képszerkezet megkövetelte élettelenek, hanem gondolatokkal, érzelmekkel teltek. Képeinek szigorú mértani rendjét mindig emberközelbe hozza, a líra. A budapesti kiállítás megnyitó beszédében mondotta Borvendég Béla, hogy képeinek „színe
és fénye belülről származik", s ez nemcsak a gondolatokra, hanem az érzelmi t a r talomra is igaz. A képek visszafogott színvilága tudatosan választott. Nála a gondolatok megközelítésének egyik fő eszköze a szín, mely mindig megfelelően szolgálja a tartalmat. Az intérieurökön pasztellszínek uralkodnak, a tájképein a természet színei, vagy azok erősebben színezett, dekoratív árnyalatai. Az érzelmi tartalom
belülről való kisugárzását nemcsak az Anya gyermekkel vagy az Est-típusú képek
bizonyítják, hanem a mesés hangulatot árasztó stilizált fák, a legtöbb képén őrt álló
kifli alakú hold, a női figurák kendőjének megkötése (Kendős nő, Tél), összefogott
köténye, fázósan összehúzódó, de mindig elgondolkozó arca (Magány), a csendéletek
odavetett drapériái (Szobabelső, Csendélet), vagy a zárt világot, életformát jelképező
ablakok, székek (Szék ablakkal, Kisszék, öregszék). Az utóbbi tárgyak mindig egy
adott pillanatot örökítenek meg, s mindig emberekkel kapcsolatos használati tárgyak.
Ezért állnak olyan emberközelségben. Mint mondotta, ezekkel a csendéletekkel is
az élet egy-két örök mozzanatára, őstörvényére kívánja a figyelmet felhívni. Ilyen
az elmúlás, amire egy-egy tárgy fölötti meditáció előbb-utóbb minden embert r á döbbent. „Azért választottam olyan modellt — néha képzeletben —, mint az öreg
szék, mert számomra világok nyílnak meg egy-egy ilyen, nemzedékek koptatta használati tárgy láttán. Furcsa, de igaz, hogy ezek a maradinak tűnő tárgyak és motívumok napjainkban is milliók mindennapjainak részei" — mondotta a művész.
A csendéletek és az intérieurök mellett harmadik fő témája a dolgozó ember.
A Kézimunkázó, Vízhordó, Teregető, Gereblyés, Magvető, Kalászszedő, Kapás, Varrónő, Mosás — mind a munka szépségét örökítik meg. Különösen szép darabja a kiállításnak a Secco-terv. Nem mondhatjuk, hogy összegezés, hiszen ez a pályázati m ű
nem a szintézis határozott szándékával készült. Részletei egy-egy önálló kompozíció
lehetőségeit hordozzák Ynagukban.
Fülöp Erzsébet az emberi tartalmakat mindig a reális ábrázolás keretében t u d j a
elképzelni, s ez nemcsak a munkaábrázolásokra, hanem a használati tárgyakat
ábrázoló csendéleteire is jellemző. A budapesti kiállítás katalógusának bevezetőjében
azt írta: „A realitást, mint festői formát az engem feszítő sajátos emberi tartalmak
kifejezési eszközeként választottam." Azt vallja, hogy nem az elvont tartalomtól,
hanem a kidolgozás nagyvonalúságától korszerű a kép. Nála a korszerűség nem múló
divat, hanem belülről jövő, a mondanivalóhoz alkalmazkodó tartás. Művészete realista művészet, s legfőbb jellemzője az igazság keresése és ábrázolása, a tisztaság
és a humánum.
LACZÓ KATALIN
124

Benczédi Sándor és Cs. Erdős Tibor
kiállítása Vásárhelyen
Előbb a Nemzeti Galériában, majd a vásárhelyi Tornyai János Múzeumban rendezték meg két erdélyi művész kiállítását. A katalógusba mint „földi" — a szobrokat nézve úgy tetszik, hogy rokon művész is — Borsos Miklós írt előszót. Örömmel
üdvözölte a kiállítást, mert „minden igaz képzőművészeti kapcsolat és megismerés
útja egyéni kiállításokon alakulhat ki, amint a zenében is" az egyéni koncertekén
ismerhetjük meg egy nép zenekultúráját".
A két művész munkái közül Benczédié állítja meg inkább a látogatót. Egyénibb,
meghökkentőbb. Dolgozik fából, kőből, terrakottából. Az anyagok természetéből adódóan különféle típusú művei születtek. A vidék adottságaiból természetesen következik a fa felhasználása. Legerőteljesebbek ezek az érzéseket és gondolatokat hordozó faszobrok. Hosszú, görcsös, kiszikkadt figurák, formájuk és színük az élő fára
emlékeztet (Elítélt, Emlék, Féltés, Szemérmesség). Az utóbbi — mint a művész elmesélte — húsz évig állt a szabadban. Ezek a szobrok a balladák világába vezetik
a szerzőt. A terrakotta szobrocskák más hangulatúak. Játékosak, humorosak. Ezeknél a műveinél érezhetjük leginkább a népművészet hatását, a néhol egészen vaskos székely humort. Majdnem mind kétfigurás kompozíció, s az emberi kapcsolatokra figyel (Ügyvéd, Mesélő, Beszélgetők). Egy-egy mozzanat, gondolat megörökítésére szolgálnak. Érdemes végignézni az arcokon, mert kitűnő típusokat teremt. Jól
ismeri az emberi hibákat, kigúnyolja a gyöngeségeket (Szavazáson, Tükör
előtt,
Utolsó szippantás, Hol a pénz?). Benczédi önmagát sem kíméli, a terrakotta figurák
között ott találjuk az Önarcképet is. Ezek a művek technikailag nem olyan kidolgozottak, mint a fafigurák, de a felületmegmunkálásban van hasonlóság, az arányok
eltolása pedig a szatíra eszköze. A kőből sima, a kavics ősi formáit követő figurák
születtek. Míg a faszobrok inkább a szomorúság, fájdalom, emlékezés megszemélyesítői, addig ezek a zárt formák inkább a boldogságot, szeretetet fejezik ki.
A másik kiállító, Cs. Erdős Tibor is a fa bűvöletében alkot. Munkáinak egy
részét kerámia-faliképek alkotják, melyek fába dolgozottak. Tájakat, embereket ábrázol, s a művek líraiak, nyugalom árad belőlük. Képein az erdélyi házak, domboldalak, hegyoldalak jelennek meg, s a házak előtt tovatűnő, elsuhanó, légies női figurák (Hazafelé, Mese, Két nő a kapu előtt). Balladai hangulatúak és mesések, előttük
állva a 19. század kisvárosi atmoszféráját érzi az ember. Az egymásra vagy a hegyoldalra épülő házsoroknál főleg a szerkezetre figyel, a női figurák elmosódottabbak,
színeikkel hatnak. A tájképek egy része színekre és fényekre épül (Piros táj jegenyékkel). Egy-egy képen eltűnik vagy háttérbe kerül a táj, és a női alakok lesznek
a főszereplők (Kalotaszegi lány). Erdős Tibor témája szűkebb, mint Benczédié, de a
művek szépen megkomponáltak, líraiak, nyugalmat árasztanak.
A két erdélyi művész alkotásait érdemes volt bemutatni a Tornyai János Múzeumban, műveik ú j színt vittek a főleg alföldi művészethez szokott városba.
L. K.

SZÍNHÁZ

„Apró-cseprő" bukások
Kicsinylem a szegedi színházat. Nem az épületét, hanem azt,' amit benne az
idei évad eddigi prózai bemutatói nyújtottak. Az igazsághoz tartozik, hogy már az
előjelek sem voltak kedvezőek. Az elmúlt évadban a „nagy szerepekre" szerződtetett
„nagy művészek" többsége az évad végén megvált a társulattól. A színházi vakáció
idején aztán az is kitudódott, hogy a közeljövőben igazgatóváltozás lesz.
125

A prózai társulat „Szeged és a nagyvilág" címmel hirdette meg idei programját.
Ennek keretében eddig három külföldi darab került színre: egy szovjet, egy a m e rikai és egy francia, azzal a nyilvánvaló es bevallott szándékkal, hogy „ablakot
nyisson" három egymástól különböző világ és életforma felé. A szovjet d a r a b A r buzov Az Arbát meséi című vígjátéka volt. A mű egy megbecsült, nyugalombavonulás előtt álló érdemes bábkészítőművész életének érdekes epizódját eleveníti meg.
Talán mondani sem kell, hogy az öregedő férfi és művész „naplemente előtti" utolsó
fellobbanásáról van szó, mely a váratlanul felbukkant fiatal divattervező lány iránti
vonzalmon túl vágyakozás a költészet, a szépség s az eltűnt ifjúság után, félelem a
magánytól, a kirekesztettségtől. Van a darabban egy látszólagos nemzedéki ellentét
is, mely azonban éppúgy megoldódik, mint a szerelmi konfliktus. Mindenki megkapja azt, ami az élet rendje szerint neki jár, a fiú a szerelmet, az öregedő apa
pedig a megnyugvást, a követett életút helyességének, a művészetben való fölényének a bizonyosságát. A darab meseszövése didaktikusán egyszerű. Szelíd, kedves
vígjáték Arbuzov drámája, melyet csak telitalálat értékű szereposztással és nagyon
ízléses, mértéktartó rendezői munkával lehet a közönség elé vinni. Egy színház
műsortervében nem lehet központi darab, hanem csak amolyan váratlan a j á n d é k
„súlyosabb" művek között. (Arbuzovnak sokkal jobb műve is van, lehetett volna
azt választani!)
Jules Feiffer Apró-cseprő gyilkosságok című kétfelvonásos darabja az amerikai
életforma szatírája. A drámabéli amerikai polgárcsalád otthonába minduntalan puskalövések csattanása hallatszik föl az utcáról, olykor gyanús idegen csenget be,
gyakran elalszik a villany, ismeretlen telefonáló telefonálgat. Végül az elzárt, gondosan óvott otthonba is betör az erőszak. Elpusztítja egy orvul küldött puskagolyóval az egyetlen igazán értékes és értelmes cselekvésre képes embert, a család többi
tagját pedig magához asszimilálja. Ez az asszimilálódás, a bekapcsolódás az értelmetlen öldöklésbe a drámában szereplő hősök jellemének logikája alapján szinte
törvényszerűen következik be, hisz a család valamennyi tagjában megvan az erkölcsi
korlátoltság, az abnormalitás s az erőszakra való hajlam. Mélységes kiábrándultság
szól a műből. Az elzárkózás és a mindent eltűrés, a hagyomány és a törvény erejébe vetett hit csődje az abszurditás határán mozgó szatirikus megoldásba torkollik.
Ez a mű dramaturgiailag legkényesebb pontja. Jules Feiffer lehetetlenre vállalkozott,
mikor a család kétfelvonásnyi. szorongása, a lány erőszakos halála után a szexhez,
az üzleti és családi élethez, a karrierhez, a hagyománytisztelethez s a valláshoz
hasonlóan az öldöklést is a szatíra hangulatkörébe próbálta vonni. A műben nincs
az önmaga által jelzett világ határain túl is érvényes, a mi életünkkel valami módon kapcsolatba hozható izgalmas ú j gondolat vagy probléma. Feiffer d r á m á j a
nyugati, de főleg amerikai színpadon hozzásegíthet az önismerethez, bizonyos illúziók szétrombolásához, s a másként élés szükségességére is rádöbbenthet, nálunk
azonban csupán egy tőlünk eleve idegen életforma torzulásairól, egy másik t á r sadalom erkölcsi válságáról adhat hírt.
A harmadik bemutatott drámának, Az írógépnek
alighanem pusztán az az
egyetlen vitathatatlan jelentősége és érdeme, hogy Cocteau írta. Például szolgálhat arra, hogy nagy alkotók keze alól is kikerülnek és kikerültek erősen középszerű vagy éppen gyenge alkotások. Az írógépben egy titokzatos névtelen levélíró
lelepleződése kapcsán a francia kisváros levegőjében vergődő emberek élete, sorsa
tárul fel. Persze a mű távolról sem társadalmi, hanem egy harminc esztendővel
ezelőtt megírt, dramaturgiailag nem éppen sikerült bűnügyi dráma, amilyent vagy
sokkal jobbat azóta ki tudja hányat írt a Cocteau-nál kevésbé ismert drámaírók
egész hada.
Az utóbbi években a szegedi prózai színház műsorpolitikájával és tevékenységével kapcsolatos elég sok lehangoló tapasztalatra gondolva, sajnos nem nehéz kitalálni, hogy milyen szempontok szerint esett a választás ezekre a művekre. Arbuzov drámája a műsorból évek óta hiányzó és hiányolt ú j szovjet darabot jelenthette,
s a színház vezetői bizonyára megint egy „nagy szerep—nagy színész" találkozás
126

sikerére számítottak. Jules Feiffer darabja egyrészről „külpolitikailag aktuális",
ugyanakkor lehet rajta nevetni is, krimi is van benne, szex is, no meg a bemutatásával egy valódi magyarországi ősbemutatót lehet produkálni, s az „szakmailag" sem
megvetendő dolog. Az írógépet mégis csak Cocteau írta, aki izgalmas festő, ízigvérig modern költő volt, ráadásul igazi francia, negyven esztendővel ezelőtt pedig
részt vett az avantgard színház megteremtésében is, drámája pedig krimi, ennek
most nagy divatja és keletje van, ugyanakkor a mű színpadra vitelével egy kis igazi
francia, sőt párizsi életet lehet mutatni a szegedi körtöltésen belüli vidéki színházlátogató publikumnak. Ezek a szempontok nagyon távol esnek a színház igazi társadalmi hivatásától, s még egy okosan vezetett „szórakoztató üzem" műsorának kialakításához sem elegendők. A szellemi izgalom, az értékes, eredeti gondolat sajnos
kikopott vendég lett a szegedi prózai színházban. Helyét átvette a színházi divatok
még késett, de annál buzgóbb követése, a felszínesség, a gondolati igénytelenség, egy
nagy gyermeknek vagy egy kulturális és szellemi kiskorúságban szenvedő felnőttnek
elképzelt — s talán bizony épp „vidékinek" vagy „szegedinek" elnevezett — nézőtípus kielégítésére, jóllakatására való törekvés. Az ember beül a nézőtérre, vár valamit, mert. hiszen mégis csak a legnagyobb vidéki színház mennyezete van a feje
fölött, s az előadás közben unatkozva és bosszankodva minduntalan arra kénytelen
gondolnia, hogy mi bensőbb köze van mindahhoz, amit a színpadon lát, s miért
kellett otthagynia munkáját, jó könyvét, barátai társaságát vagy épp egy közepes,
esti tv-műsort.
A három produkciónak — hogy finomak legyünk — nem volt sikere. Még a
premierek igazán baráti s a tapsokat fölösen adó végtelenül jóindulatú és megértő
közönsége előtt sem. A gondolattalanságba is bele lehet fáradni. Ha az egyébként
oly kevésre becsült néző sorozatosan megcsalatva érzi magát, bizalmatlanná válik.
A szellemi izgalmat nem pótolhatja sem a drámaíró jól csengő neve, nagy festő,
sem a magyarországi ősbemutató ténye, sem az amerikai vagy éppen francia életforma furcsaságainak a jámbor Tisza menti néző elé mutogatása, sem a színpadon
elhangzó pisztoly- és puskadurrogások.
A három bemutató nemcsak a műsorpolitika, hanem a színpadon folyó művészi
munka fogyatékosságaira is figyelmeztetett. Egy sajátos és nagyon korszerűtlen rendezői szemlélet következtében a legtöbb produkció „egyéni alakítások" összessége, s
nem pedig egy tökéletesen megtervezett, a részek harmóniájára és egyensúlyára
nézve jól koncentrált, koncepciózus egész. Az hasznos és szép dolog, hogy teret kap
a művész — vagy a „nagy művész" — nagy „alakítókedve", de az már komoly baj,
ha az egyéni produkció kilendül a darab világából a tragikus pátosz, a melodráma
vagy éppen az önszenvelgés felé. A szegedi prózatársulat sajátos „stílusává" kezd
válni, hogy a színpadon nem egy együttes játszik, hanem sok ambiciózus művész
teljes erőből „nagy művészetet" csinál, legtöbbször csupán önmagának a gyönyörűségére és lelki épülésére. Ez a hibás szemlélet abból a pár éve szinte ars poeticaként meghirdetett s egyébként sokban igaz felfogásból nőtt ki, miszerint a színház
lelke a színész, pontosabban a „nagy színészegyéniség". Jól láthatók e felfogás jelei
például Cocteau darabjának Bicskey Károly által rendezett előadásán, ahol a két
női főszereplő, Fogarassy Mária és az egyébként nagyon- tehetséges Szakács Eszter
olykor bizony „elragadtatták" magukat, s nagy drámát vagy éppen tragikus pátoszt
akartak játszani ott, ahol ezekből a darab logikája szerint lényegesen kevesebb van.
Feltűnő volt néhány szereposztásbeli tévedés. Az Arbát meséinek címszerepében
Bicskey Károly láthatóan idegenül érezte magát, Lőrinczy Éva pedig alkatánál és
megjelenésénél fogva eleve nem tölthette meg az ifjúságot, a poézist és a szerelmet
megtestesítő, az öreg művészt lángra lobbantó divattervező lány szerepét. Fogarassy
Mária, Az írógép női főszerepének alakítója sem tudta elhitetni, hogy ő az, aminek
szerepe szerint lennie kellene, izgalmas, hódító, nagyvilági asszony. Iványi József
számára túl nagy feladatnak bizonyult Feiffer darabjának kétségtelenül legnehezebb
és legproblematikusabb szerepe. Mindhárom produkcióban egy vagy két megoldatlan
127

főszerep és rajtuk kívül még nem egy olyan alakítás, melyet a színikritika olykor
némi jóindulattal a tisztes helytállás eredményeként szokott megemlíteni.
Az eddigi bemutatóknak ezek a személyi problémái arra engednek következtetni, hogy a prózai társulat fejlesztése nem a szükséges módon történt, illetve az
idei évadkezdetet tekintve nem is igen beszélhetünk ilyesmiről. Az együttest sürgősen meg kellene erősíteni, mert egyes szerepekre egyszerűen nincs valóban a r r a
való színész. Az igényesség, a koncepciózusság hiánya itt is szembetűnő. Le kellene
végre számolni azzal az illúzióval, hogy a társulat bizonyos vezető művészei minden
feladatot meg tudnak oldani, amit csak rájuk bíznak. Igazán csodálni lehet azt a
színházvezetői vagy rendezői optimizmust, melynek jegyében Az írógép és Az Arbát
meséinek szerepeit kiosztották, vagy ahogy ezeknek a műveknek az előadását a t á r sulat megerősítése nélkül megtervezték.
A szegedi színház épületének újjáalakítása már évek óta probléma és beszédtéma. A prózai társulat munkája és főleg művészeti irányítása körül is bőven akad
sürgős tatarozni- vagy éppen lebontanivaló. Ez pedig az épület restaurálásánál
sokkalta fontosabb és halaszthatatlanabb feladat.
CSAPLÁR FERENC

Előbb a békéscsabai Jókai
Színház,
majd a budapesti
Vígszínház
tűzte
műsorára Páskándi Géza romániai magyar író Vendégség
című
drámáját.
A pesti bemutatóra
Magyarországra
érkezett a szerző, aki később
Békéscsabára, majd Szegedre is ellátogatott.
Itt szerkesztőségünk
vendége volt.

Tóth Béla Csanyteleken, Fenákel Judit és Polner Zoltán pedig
Szegeden,
az építők munkásszállóján
vett
részt
író-olvasó találkozón.
Az utóbbi est
két szereplőjét Vörös László
irodalomtörténész mutatta be a
közönségnek.

SZERKESZTŐI
Lapzártakor kaptuk a szomorú
hírt, hogy Somfai László nyugalmazott főiskolai adjunktus,
aki gazdag pedagógiai tevékenysége mellett Szeged irodalmi
életében is szerepet játszott, 64
éves korában elhunyt. Az ötvenes években az írócsoport lektorátusát vezette, s egy ideig
felelős szerkesztője volt lapunknak, a Tiszatájnak is.
128

ÜZENET

Nem közölhető írást küldtek: M. L.
Pécs, M. K. Budapest, S. P. Budapest,
O. I. Budapest, Gy. E. Budapest, F. M.
Budapest, R. B. Kunfehértó, J. F. Miskolc, T. J. Szeged, K. I. Kiskunhalas,
B. L. Szeged, F. I. Érdliget, H. Á. Szeged, H. P. Budapest, M. L. Göd, E. Z.
Kiskunfélegyháza, T. J. Szeged, T. I.
Budapest.

FÜLÖP ERZSÉBET: ÖREGASSZONY

FÜLÖP ERZSÉBET: GEREBLYÉS

FÜLÖP ERZSÉBET:

ESTE

SZALAY FERENC RAJZA

BENCZÉDI SÁNDOR: ÜGYVÉD

BENCZÉDI SÁNDOR:
ELÍTÉLT

C Ő .

E 1 E D O S

T J R O I Z
zJusrir

