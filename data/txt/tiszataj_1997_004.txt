tiszatáj
1997. Á P R I L I S * 51. ÉVF.

Darvasi László: A berlini fekete füzet
Danyi Magdolna, Gömöri György,
Lázáry René Sándor versei
Szőke Katalin: Apokalipszis - 1917
Beszélgetés Bibó Istvánról
Diákmelléklet: Cs. Varga István
Radnóti Miklósról

tiszatáj
IRODALMI FOLYÓIRAT

Főszerkesztő:
OLASZ S Á N D O R

A szerkesztőség tagjai:

ANNUS GÁBOR
(szerkesztő)

HAJÓS JÓZSEFNÉ
(szerkesztőségi titkár)

HÁSZ R Ó B E R T
(olvasószerkesztő; próza)

tiszatáj
Megjelenteti a Tiszatáj Alapítvány Kuratóriuma
a Csongrád Megyei Önkormányzat, a József Attila Alapítvány,
a Soros Alapítvány és a Nemzeti Kulturális Alap támogatásával.
Felelős kiadó: Tiszatáj Alapítvány.
Szedés, tördelés: Tiszatáj Alapítvány.
A lapot nyomja: Officina Nyomdaipari Oktató és Termelő Kft., Szeged.
Felelős vezető: Varga József.
Internet-cím: h t t p : / / w w w . l i b . j g y t f . u - s z e g e d . h u / t i s z a t a j /
E-mail cím: tiszataj@aida.lib.jgytf.u-szeged.hu
Szerkesztőség: 6741 Szeged, Rákóczi tér 1. Tel. és fax: (62) 312-670. Terjeszti a H Í R K E R Rt. és
az N H Rt. Előfizethető a hírlapkézbesítőknél és a Hírlapelőfizetési Irodában (Budapest, XIII.
Lehel u. 10/A, levélcím: H E L I R , Budapest 1900), ezen kívül Budapesten a Magyar Posta Rt.
Hírlapüzletági Igazgatósága kerületi ügyfélszolgálati irodáin, vidéken a postahivatalokban; közvetlenül vagy postautalványon, valamint átutalással a Postabank Rt. 11991102-02102799-00000000
pénzforgalmi jelzőszámra. Egyes szám ára: 80 forint.
Előfizetési díj: negyedévre 240, fél évre 480, egész évre 960 forint.
ISSN 0133 1167

Tartalom
LI. ÉVFOLYAM, 4. SZÁM
1997. ÁPRILIS
DARVASI LÁSZLÓ: A berlini fekete füzet

3

DANYI MAGDOLNA: Sanzon egy hattyúról s egy tavirózsáról
LÁZÁRY R E N É S Á N D O R : A b l a k o m b ó l ;

54

Boriskához,

futólag; Billet doux Boriskának; Bácsi-torok!; Csáky
bácsi arczképe; Orpheusz suttogása; Un parnassien
(Le dernier des derniers)

56

GÖMÖRI GYÖRGY: Hajnali ihlet; Előzetes egy antológiához; Újra nekrológ

59

JÁNOSHÁZY GYÖRGY: Előadás után; Holtvágányon;
Burleszk szonett az elmúlásról

61

BAKOS ANDRÁS: Megszállás; Álom egy lóról; A padlóváza története

63

NÉZŐ
SZŐKE KATALIN: A p o k a l i p s z i s - 1 9 1 7

66

ÖRÖKSÉG
OLAJOS CSONGOR: A demokrácia eleven lelkiismerete (Beszélgetés Bibó Istvánról)

74

KRITIKA
FÜZI LÁSZLÓ: Az elbeszélés gyönyörűsége (Gion Nándor: Mint a felszabadítók)

83

SZEKÉR ENDRE: Márai Sándor: Napló 1976-1983

87

SZABÓ GÁBOR: Bevezetés a recepcióesztétikába (Kul-

csár Szabó Ernő: Esterházy Péter)

90

MŰVÉSZET
SZAKOLCZAY LAJOS: A szépség formái (A Szentendrei
Műhely Galéria jubileu mi kiállítása)

ILLUSZTRÁCIÓ
Válogatás a Szentendrei Műhely Galéria alkotásaiból
az 55., 62., 65., 82. és a 96. oldalon.
DIÁKMELLÉKLET
CS. VARGA ISTVÁN: Radnóti Miklós: Nem tudhatom..

94

DARVASI

LÁSZLÓ

A berlini fekete füzet
Bakó András 1948-1995
Az élet van kirúgva, kisfiam. Azért fogalmazunk, hogy nektek könnyebb legyen. Hogy ne legyen
annyi gond, és takarodjon a bánat, szempilláról
a hó, dombról a köd. Agy alá, szekrény mögé a félelemmel. Dehogy, dehogy is. Azért írunk, én kicsi
fiam, hogy minekünk jobb legyen. Az a szeretet,
amit ragozni lehet. Az a szeretet, ami ragozva van.
Úgy sírsz, mint egy Ördög. Az élet van kirúgva,
kisfiam.
Es az első nap kora délutánján már oda is ült az asztalához, mély lélegzetet vett és leírta a címet: A berlini fekete füzet. Bólintott, ez jó lesz. Pedig nem
is volt fekete füzete. Csak fehér lapjai voltak, amiket tele kellett írni. Hát elutazott megint. Berlinben volt, a keleti részen, de semmit sem látott még a városból. S ahogy megérkeztekor átkísérték rajta, annyit érzett felületesen, hogy az
ő mértékéhez képest rettenetesen nagy a város - és bizony akarja is ezt a nagyságot. Pankowban lakott, északon, zöldben és őszben. Árnyas utcák és villák
voltak arrafelé, és nem messze egy hatalmas park terült, amit majd be kell
járni. Aztán később rájött, a közelben van egy másik park is, még nagyobb,
még kedvesebb. Es a parkokban fahidak íveltek kicsi vizek felett. Az áttetsző
kanálisokban kiskacsák csácsogtak. Okos juhászkutyák, szerelmespárok és babakocsik kerülgették egymást. Es az utcákon még föl-földörögtek a rózsaszínű
Trabantok. A Majakovszkij-körön szállásolták el. Szomszédja néhány napig
egy lengyel író volt, másodszori rákérdezés után se értette a nevét. Szív bekapcsolta a televíziót, éppen egy humoros AIDS-reklám ment. Felületesen rendezgette a holmiját, zoknikkal és alsógatyákkal bajlódott. Tényleg, jutott eszébe,
majd valami fogkrémet is be kell szerezni. Aztán kipakolt az asztalra, s a könyvhalom tetejére helyezte azt a folyóiratot, amelyben Balog Jocó beszélgetett
Bakó Andrással. Bakó éppen két hete és egy napja halt meg, tíz óra előtt né-

11

18

tiszatáj

hány perccel, ezen a napon pedig, amikor Szív megérkezett ide, Szív Lacika
éppen egyéves lett. Hát igen, a dátumok. Szív két hete és egy napja úgy utazott
el Budapestre, fel a szerkesztőségbe, hogy gyanította, többé már nem látja a barátját. Két hete és két napja, hétfőn látta utoljára élve. Bakó a kórházi csempe
felé fordulva zihált. Már nem volt az eszméleténél. Szív megérintette a homlokát, végigsimított száraz, fekete haján. Belehallgatott a haldokló lélegzésébe és
azt mondta:
Szervusz,... Bandi.
Hónapokkal ezelőtt elborzadva vette észre, hogy úgy készül a barátja halálára, mint valami visszataszító szerepre. Ostoba öntudatlansággal játszott el
a gondolattal, hogy aztán mit fog tenni, miket mond majd másoknak róla, elképzelte, milyen is lesz, ha Bakó már nem él, milyen lesz az utcája, a fák a parkban, a város és a szerkesztősége, elképzelte, mit ír meg róla és mit hallgat el,...
mert... mert mindent el lehet képzelni. Elébe lehet menni a dolgoknak, és azok
valóban csaknem úgy történnek meg, ahogy a fantázia megelőlegezi. Csakhogy
a képzelgésnek éppen a fájdalom egy bizonyos fajtájához nincs köze, ahhoz
a jeges és dermesztő, rettenetesen valóságos fájdalomhoz, ami talán idővel enyhülni fog, ám egyelőre minden Bakóval kapcsolatos gondolatot és érzést betöltött. Úgy érezte Szív, mintha a lelke lyukadt volna ki, s valami vigasztalanul
csorogna belőle, rá a semmi hatalmas és kietlen vásznára, hogy ott kimondhatatlan és sűrű sorokká álljon össze. Hát erről a fájdalomról nem lehetett előzetesen képzelegni.
A kórházban, az első napokban, amikor még nem volt válságos a helyzet,
beszéltek is.
A kiadóban már várják az új kéziratokat, mondta esetlenül.
Bakó hetek óta az összegyűjtött verseinek kéziratát gépelte. Gépelt egy kicsit, és a halálra gondolt. Megint gépelt, megint eltűnődött, nagyokat sóhajtott
közben.
Hazamegyek és legépelem, suttogta akkor, a kórházban, és közben egészséges bosszúság ült ki az arcára. De a hangja olyan volt, mintha egy feneketlen
kút mélyéből mondta volna. Jaj, és a tekintete! Szív egyszer látott hasonlót. Szív
Ernőné nézett így, amikor Szív Lacikát irányította ki az anyaméh melegéből.
És Szív Lacikának megírtad a verset, kérdezte Szív.
De nem jó, motyogta bosszúsan Bakó.
Szív néhány nappal ezelőtt megállt Bakó előtt és felszólította, hogy írjon
egy - esetleg több - verset Szív Lacikának. Lehet ciklus is, vagy ha úgy alakulna, nem bánja, mondta Szív, akár egy egész könyv is lehet. Bakóra van
bízva a dolog. Bakó azonban bosszúsan rázta a fejét. Hónapok óta nem tudott
írni. Nagyon egyszerűen mondva csodálatos és termékeny perióduson volt túl.
De Phalarisz rettentő ércbikájában már csönd volt. Szív keresetlen és nem kevésbé tolakodó fölkérése - mármint hogy írjon Szív Lacikának - akkor olybá

1997. április

5

^

^

tűnhetett, hogy Szív mégis csak segít Bakón, valami könnyebb, játékosabb feladatot ad neki, csakhogy a barátja kilábaljon a válságból. Pedig nem volt ez
már válság. Már az sem volt. Bakó addigra mindent megírt, amit megírhatott,
túl volt az utolsó, a legvégső témán, túl volt búcsúzásokon és reményeken,
egyszerűen túl volt mindenen, az életén, ahogy mondani szokás. Hogyan is lehet ezt egyszerűbben mondani? Sehogyan sem. Csak rosszul lehet mondani.
Hogy tehát már nem volt értelme a költészetnek. A Bakó testében növekvő
halál kitette a dolgok végére a pontot. Bakó András hetek óta ezt a pontot bámulta. Nem tudott írni, nem volt hová, miért. Néha odafordult a barátaihoz.
Majd ha meggyógyulok, mondta.
Vagy nem fordult oda, csak az oldalára tette a kezét, és kibámult az ablakon.
Meg fogok halni, mondta.
Felemelt egy borospoharat az asztalról.
Meggyógyulok, mondta.
Visszahelyezte az üres poharat.
Nem gyógyulok meg, mondta.
Hogy hát talán, és mégis, és csakazért is, egy gyerekvers! És amikor Szív
legközelebb - otthonában utoljára - meglátogatta, jó szokása szerint tapintatlanul belekotort az asztalon heverő paksamétába, csalhatatlan érzékkel emelte
ki a Szív Lacikának ajánlott, félkész állapotban leledző versikét. A következő
pillanatban Bakó belépett a szobába és úgy kapta ki a lapot Szív kezéből,
mintha az ártatlanságát ragadná vissza. Jó volt látni, milyen harcias.
Ez még nem jó, kiáltotta egészséges háborgással.
Azért rendes tőled, hogy megírod, bólogatott Szív.
Ki kell javítani, dünnyögte Bakó András.
Nagyon szép lesz.
Te meg nagyon hülye vagy!
És különben kijavította. Vagyis inkább végigírta. Egyetlen példány maradt belőle, és a temetés után, Bakó szobájában, hol éppúgy nézett ki minden,
mint tegnap, vagy tegnapelőtt, amikor még Bakó szöszmötölt az összegyűjtött
verseken, Bakó Andrásné kissé félve adta oda Szívnek a kéziratot, hogy tényleg
nem annyira jó, és ha Szív nem haragszik, ő szeretné tudni, mi a szándéka vele,
mert közölni, hát azt nem nagyon szabadna, mert Bakó se akarta közzé tenni,
és Szív aljasul hümmögött, hogy bízza csak rá, méltóképpen lesz megoldva
a dolog. Az ember lop, csal, hazudik. A pankowi kertházban, Szív ablaka alatt
állt egy körtefa is. Nem szedte senki a körtéket, legalábbis a fáról nem. A túlérett gyümölcsök a járda betonlapjára hulltak, ráütöttek a kemény anyagra és
szétloccsantak. Aztán, még az első berlini nap délutánján Szív meglátta, hogy
fekete ruhás lányka torpan meg az utcai kapuban. Néhány pillanatig álldogált,
többször körbepislantott, aztán fürgén befutott az udvarra, felkapott két szem

11

18

tiszatáj

körtét, és uzsgyi, máris vissza, ki az utcára, a Majakovszkij-körre. Szív megvonta vállát. Mit lehet tenni. Aztán elindult, hogy valami olcsó fogkrémet vegyen. S ahogy kiért a sarokra, látta ám, hogy a félfényes, rossz padok egyikén,
szemközt a dübörgő forgalommal, ott ült a fekete ruhás lány, és körtét eszeget.

Dankó
Szív Lacikának

Pattog a labda
Dankó dala víg
Nem hagyod abba?
Nem nem tavaszig
Zsörtöl a nénje
Még most sem elég
Jössz ide végre?
Elhűlt az ebéd.
Pattog a labda
Dankó dudorász
Nem hagyod abba?
Verjen ki a frász
Dúl-fúl a bátyja
Volnál te velem
Nagy ruha várna
Foltok feneken
Mondd ki a Dankó?
Purdé de vigyázz
Csípje a dongó
Orrig kulimász
Dundi de télen
Mégis didereg
Elverik éppen
Mégsem pityereg
Pattog a labda
Dankó dala száll
Adja ki kapja
Din-don dalabáj

1997. április

7

^

^

Berlinnek ez idő tájt volt vagy négy repülőtere. A pankowi házacska fölött repülőgépek zúgtak a nap minden órájában és fertályórájában, a tégeli reptér felé szálltak. Szív néha kiállt a házacska elé, és bámulta őket. Éjszakánként
meg őrjítő zúgással szálltak el a kerület fölött. Mint akik a halált viszik. Egyszer azt mondta Szívnek Balog Jocó, hogy az lenne a legjobb megoldás, ha Szív
valahová elutazna.
Miért, kérdezte Szív meglepetten.
Jót tenne az írásművészetednek, mondta Balog Jocó.
És hová utazzak, kérdezte tűnődve Szív.
El, mondta Balog Jocó.
Mégis mennyire el?
Minél messzebbre, bólintott komolyan Balog Jocó, és Szív ebből az eltökélt szigorból arra következtetett, hogy Balog Jocó ezt az ajánlatot nem feltétlenül kritikai észrevételnek, hanem inkább baráti segítségnyújtásnak szánja.
Hát tessék, jól van. Most elutazott. Csakhát idegen földön, idegen világban
annyiféle veszély leselkedik az emberre. Például olyasmit iszik, amit otthon
soha, és ebből hihetetlen problémák adódhatnak. S ahogy most ezt elgondolja
Szív, azt azért mindenképpen meg kell jegyeznie, hogy annyira rossz nem volt
az Apfelkorn. Annyira. Mennyire is? Az eset után Szív mégiscsak úgy döntött,
többé ilyen típusú italhoz nem folyamodhat, egyszerűen a méltósága, a férfiassága tiltja ezt, s ebből az elhatározásból pusztán annyi következett, hogy akkor
majd más alkoholokhoz kell folyamodnia, jobb minőségű Kornhoz, konyakhoz, orosz vodkához, borókapálinkához például, mert hiszen törjék csak az
utat a hülyék, ha járt sztráda mentén is ballaghat az ember. Az Apfelkornt illetően Szív komolyan tévedett. Mert egyszer még rá kellett fanyalodnia, és bizony akkor öt, de az is lehet, hogy hat pohárral ivott meg belőle, de erről legyen szó később.
A kicsiny Weinstube - a Bürgerpark előtt néhány méterrel - meglehetősen olcsó árfekvéssel bírt. A helység szelleme épp úgy tükrözte az ember nagyságának fényességét és árnyoldalát, miként Szegeden a Kölcsey utca ivója,
a kedvesjó Körúti söröző vagy a Bolhás kocsma, kint a telepen, ahol Szívék laktak. Kelet-Németország Magyarország meglehetősen közeli rokona volt e nyugtalan század második felében. És egynémely kiskocsmák és kerületek, közök és
báltermek a nagy német összemosódásban is konokul őrizgették a közelmúlt
relikviáit. Honecker tata néha feltűnt a sarkon, s rosszkedvűen motyogva elsétált egy újonnan felhúzott kínai restaurant előtt. Az ember szórakozottan
baktatott Pankow valamelyik dübörgő sugárútján, mígnem egyszerre ellenállhatatlan vágy fogta el, hogy följelentsen valakit. Kicsit így volt ez még otthon,
Magyarországon is. A honvágy egyik fajtája tehát kizárva. S ahogy Szív igyekezett egy második pikoló sörrel kimosni magából az Apfelkorn édesen aljas ízét,
eszébe jutott az a férfi a vonatról, a fásult arc, a sehová sem néző szemek, a dobverő ujjak, az elnyűtt ruházat.

11

18

tiszatáj

Ez pedig még az odaúton történt.
Szív vonattal utazott, éjszaka. Míg Berlinbe elértek, három határon zakatolt át a vonat. Néhány éve volt már Szlovákia is és volt Csehország is. A férfi
ült az ablak mellett, nem nézett sehová, nem cigarettázott, nem evett és nem
ivott, voltaképpen semmit sem csinált, csak ült, meg-megzökkenő vállakkal, de
mozdulatlan arccal, és mégis minden vámos, határőr és policáj őt találta gyanúsnak. Hosszan vizslatták gyűrött paszportját, újra és újra átlapozták, átvilágították, elvitték és visszahozták, haragos kérdéseket tettek fel neki, kivezették
a peronra, ordítoztak vele, és aztán csönd lett. És a fásult arcú visszatért. Mindig visszatért. Ázott kutyaként rázta meg magát és visszaült a helyére. A vonat
nagyot sípolt, döccent és elindult valahol Szlovákiában vagy Csehország mélyén. Ez a gyűrött arcú is idejött, Berlinbe - akár csak Szív - , és most nyilván
itt, ebben a hatalmas városban lófrál valahol, betér néhány helyre, megpróbálják kirúgni, elküldeni vagy leszállítani, de nem ^ lehet. A csudába is! Csak nem
sikerült elűzni az Apfelkorn kellemetlen ízét. És akkor Szív - midőn jócskán
megtaszította a Weinstube ködjében egy ismerős imbolygású váll - arra gondolt nagy merészen, hogy hát voltaképpen nem is olyan nagy baj, hogy van
nyomorúság. Sőt! Az ember lelkének kiszolgáltatottnak, megvertnek és megalázottnak kell lennie, alapvetően és eredendően, csakhogy legyen remény,
hogy lázadni és felemelkedni, visszaszólni lehessen. Hogy tehát mindig magasabbra. És a határ, no nem a csillagos ég, de éppen csak az almafa ága. Szív figyelmesen bámulta az apfelkornos pohárkát és közben azon tűnődött, vajon
nagy marhaság-e, amit az imént elgondolt. Aztán fellázadt, jó szokása szerint,
mert szeretett lázadozni. Ha marhaság, ha nem, gondolta dühösen, az egészből
annyi, és csak annyi következik, hogy kérnie kell még egy Apfelkornt. Nem
azért, mert jó, hanem azért, mert rossz. És ez teljesen világos tényállás volt.
Nem járt túlságosan jól Szív a winkelhauseni Gold Brand nevű konyakutánzattal sem. Helyi specialitás volt, akár Svájcban a lila borjú vagy délen
a harmonikás hegyi ének. Pedig igen sokáig válogatott az alkoholneműek között, és valójában nem maga miatt tette. Őszintén szólva egy kissé túlzásnak is
gondolta a baráti törődésnek ezt a jócskán időigényes megnyilvánulását. Aznap
Balog Jocó is Berlinbe érkezett valami alkalmi színtársulattal, előadás céljából.
Szív neki vette a töményet. Balog Jocó repülővel szállt idáig, és most itt tiport
valahol a városban, Szív feltételezése szerint jócskán az éjszaka mélyebb rétegeiben, egyre nehezebb állkapoccsal, megdöntött fölső testtel, erősen cigarettázva, félalkoholosan. Annyit azért sejtett Szív, hogy ha éjjeli fél kettőkor megissza ezt a hülye konyakot, őszintébben fogalmazva elissza Balog Jocó elől,
akkor vásárolnia kell majd valami mást, mert hiszen egyszer mégis csak föl kell
tűnnie a barátjának. Hiszen csak a férfiak képesek mindenre egymásért. S amikor másnap este, voltaképpen ez előző állításra apellálva, a főszerkesztő barátját tárcsázta valami ostoba és önző, habár őt akkor kétségbeejtő ügyben, a fő-

1997. április11^^

szerkesztő csalhatatlan érzékkel fölszólította Szívet - mielőtt bármilyen gond,
probléma avagy segélykiáltás aprólékos taglalásába belekezdtek volna - valljon
csak arról töredelmesen, milyen borital álldogál az asztalán. Mert van ott bor,
ne is tagadja Szív. Szív nem tagadott. Ráemelte tekintetét a zöld, ormótlan palackra és hallgatott csöppnyit. Talán még a torkát is megreszelte. Nem. Egészen biztosan köhintett néhányat, mielőtt válaszolt volna. Majd nagyon halkan
mondta a kagylóba.
Bolgár kadarka.
Tulajdonképpen jobb lett volna, ha nyomban megszakad a vonal. A vonal
azonban nem szakadt meg. Csak hogy most meg a másik oldalon hallgattak.
Köhintett néhányat a főszerkesztő is, és ez az adott helyzetben olybá tűnt
Szívnek, mintha egész Magyarország köhécselt volna odaát.
Ez azért túlzás, mondta aztán a főszerkesztő.
Jóval visszafogottabbnak tetszett a hangja, mint néhány pillanattal előbb,
amikor őszintén megörült a Berlinből hazatelefonáló Szívnek. Szív nem magyarázkodott. Ő maga is túlzásnak érezte, hogy a közeli kisboltban mindössze
kétfajta vörös bor, egy másfélliteres olasz kiszerelés, illetve ez a bolgár kadarka
volt fellelhető. A rendes ember ilyenkor továbbáll, a pénzét el nem fesztegeti.
Az idő múlásától sakkban tartott ember azonban kétségbeeshet, hogy esetleg
úgy törhet rá a hideg berlini őszéj, hogy nő, gyerek és barátok mind nagyon
messze, ráadásul még bora sincs, nos az ilyen ember mérlegel csöppet, átgondolja a helyzetet, és... és... választ. A csudába, dehogy is választ. Amit tesz,
azt jobb híján teszi. Nem az olasz pezsgőbort, hanem a bolgár kadarkát emeli
a kosarába. Tudja az ember, jól egyáltalán nem választhat, legfeljebb a rosszabb
választást kerülheti el. Különben is Szív eredendően vonzódott a hibákhoz és
a tévedésekhez. S a bolgár kadarkát se tekintette egyébnek, mint a világ egy nagyon különleges, éppen ezért érdeklődésre számot tartható tévedésének. Attól
mentse meg az Isten Szívet, hogy ne hibázhasson többet!
Szív máskülönben egyre jobban szerette Berlint. Két napja éppen belépett
a Bürgerpark előtti kicsiny temetőbe. Miközben az idő,... nos hát az időről
jobb nem fogalmazni. Szőke fátyol Isten nyakában, vasárnap délután. Olyan
színű volt az idő, mint néhány napja a winkelhauseni Gold Brand az asztal végén. A színek mindig szépek. A tartalommal van baj. A bürgerparki temetőcske bejáratánál fehér hajú, roppant öreg néni álldogált nagyon lila kabátban.
Egyfelől vigasztalanul sírt. Könnyei végigcsorogtak ráncoktól barázdált, szép
arcán, másfelől viszont csokoládét majszolt. Szívet - ott a temető bejáratánál egész egyszerűen lenyűgözte az életnek ez a ritkán és csak súlyos pillanatokban
feltáruló konstellációja. A varázs akkor tört meg, amikor a néni - ráadásul és
mindezek tetejébe - sántítva indult a Weinstube irányába. Szív akkor azt gondolta nem kevés kiábrándultsággal, hogy ez már - sajnos - túlzás. Úgy érezte,
mintha egy ragyogóan induló mondatra talált volna, amely mondat azonban
kínos gellert kapott egy ártatlannak tetsző kötőszó miatt.

11

18

tiszatáj

Aznap délután apró sárga emberkék cigarettával kínálták. Vietnamiak.
Szív gyermekkorában több alkalommal is összeállított úgynevezett vietnami
segélycsomagot. Nagy divat volt az adakozás államilag garantált és irányított
formája a hetvenes évek elején. Ha pedig egy kisgyerek megunta az uzsonnaira
kapott undorító mézesvajas kenyeret és igen helyesen eldobta, hát a tanító néni
gyakran odalépett hozzá, és alaposan megszidta, látod, Ernő, micsoda csúf dolgot csinálsz, miközben Vietnamban éheznek! És a leforrázott gyerek elbámulhatta a kukába dobott mézesvajas kenyeret, és arra gondolhatott nagy és fájdalmas bűntudatok közepette, hogy a vietnami napközisek és tanulószobások
tényleg hogy megennék ezt is. Szív is csinált segélycsomagot vietnami gyerekeknek. Tett bele virágos szegélyű szalvétát, lendkerekes, majdnem új játékautót, no és persze ruhákat, és kockás, bolyhos takarót is, és most, ahogy belenézett a kicsi sárga ember arcába, arra gondolt, milyen jó volt, hogy ő írhatta
rá a posta dobozra, hogy Hanoi, és hogy talán éppen ez a csempész-cigarettával
kereskedő ember kapta az ő csomagocskáját a lendkerekes kisautóval, a kockás
pléddel és a kinőtt ruhákkal. Ebben a pillanatban feltűnt egy rendőrautó, és
a kicsi sárga ember futni kezdett, fürgén átslisszant a téren, és már el is tűnt.
Egyszer meg kellene kérdezni egy vietnamitól, tűnődött Szív, szereti-e a mézesvajas kenyeret.
Aztán meg arra gondolt Szív, ahogy hazafelé bandukolt, a pankowi körtefához, hogy azért mégse lenne jó, ha ez az egész berlini füzet arról szólna. Miről is? Bakó haláláról, természetesen. Hogy Bakó András utolsó hónapjai és
napjai kitüntetett figyelemmel lesznek exponálva, ez már biztosnak látszott,
holott igazságtalan volt mindenképpen. Szív Bakóhoz az utolsó öt évben került igazán közel, s egyszerre látott egy fölszabadult, majdhogynem elégedett
embert, mert sikeres lett Bakó és elismert, hanem mindeközben Szív látott egy
továbbra is rettegő embert, aki hosszú évtizedek alapos és kimerítő, ám tárgytalan szorongása után már egy rettenetesen konkrét dologgal hadakozott.
A testben növekvő halállal. Bakó egyszer riportot akart íratni Szívvel, azzal
a Szívnek már meglehetősen derogálónak tetsző kívánsággal, hogy Szív leplezze
le a diszkóhajót. A diszkóhajó a Tiszán ringatózott, éppen a Közművelődési
Palota oldalában, és mert igazi, hamisítatlan diszkóhajó volt, éjelente hangosan
zenélt, boros kólákat és kólás viszkiket ittak rajta a fiatalok, hangosan kiáltoztak és kitűnően érezték magukat. Volt ott minden, egészen korszerű és örökérvényű dolog is, dodózás, gyömöszkölés, meggondolt és meggondolatlan nemi
reláció, modern tánc, milliós üzletkötés, de még egyszer késeléses gyilkosság is.
Bakót azonban csak a zene érdekelte. Pontosabban ez kergette őrületbe, mert
a Tisza homokszínű vize - jaj, dehogyis szőke - Bakó lakótelepi ablakához vezette a monoton taktusokat, föl az ötödik emeletig, és az érzékeny és kiművelt
Bakó majd megőrült ettől, ezért aztán akkoriban többször könyörgött Szívnek, hogy leplezze, jaj leplezze már le végre a diszkóhajót, mert az egész lakó-

1 9 9 7 . április

1 1 1 1

telep szenved miatta. Sőt, emelte föl az ujját Bakó, talán a város is szenved.
Mitöbb, tette hozzá Bakó András némi morfondírozás után, az egész világ
szenved egy ilyen diszkóhajótól.
A brazilok is, kérdezte halkan Szív.
A japánok is, bólintott Bakó.
A lakótelep azonban egyáltalán nem szenvedett, mert a lakók egyik része
éppenhogy a diszkóhajón tartózkodott, a másik része pedig korántsem volt
annyira érzékeny a zajokra, hangokra és a zörejekre, mint Bakó. Szív egyáltalán nem leplezte le a diszkóhajót. S nem csak azért, mert akkoriban már méltóságon alulinak tartotta az ilyen leleplezéseket. Hiszen Balog Jocó sem leplezte
le a diszkóhajót, akinek Bakó szintúgy könyörgött, nem egyszer, és nem
kétszer, és talán még meg is fenyegette. Szív nevetett. Balog Jocó is nevetett.
Jaj, Bandi, egy ilyen diszkóhajót képtelenség leleplezni. Bakó idegesen turkált
a szakállában, nagyokat hümmögött és közben kilocsolta a vörös bort. Olykor
odaállt a radiátor mellé - mesélte később, a halál napján Bakóné, amikor Szívék és Balog Jocó meglátogatták az özvegyet - , odaállt a radiátor mellé Bakó,
és csak azt várta, mikor kezdi a kattogást. És addig volt rossz neki, míg kattogni nem kezdett. Mert ha már kattogott a radiátor, akkor volt valami a világban, de amíg nem, addig csak várni lehetett és félni és szorongani.
Az utolsó hónapokban eljárt Bakóhoz a Doki is - Szív legjobb barátja - ,
és nem a metszések és vágások, meg a kémiai beavatkozások oldaláról, hanem
az úgynevezett lelki oldal felől igyekezett segíteni. Ezért aztán Dokinak mesélte el Bakó, milyennek is képzeli a gyógyulást. Feküdt Bakó az ágyon és azt
mesélte lelkesen, hogyan fog meggyógyulni.
Egyszercsak fölébred Bakó.
Lassan nyitja a szemeit, óvatosan.
Hoppszla hopp, hiszen hát reggel van, kora tavaszi nap, csípős tavaszi napocska szórja a sugarakat, hanem azért még deresek az ágak, a harmat hideg és
gyöngyözik a fűszálak oldalán. De már fénylik a csiganyom is! Édes Istenem,
drága jó Istenkém, hát akkor most meggyógyultam, mondja Bakó. Az ég tiszta
és kék, akár a szűzen írt versikék. Olyan kék az ég, hogy a tusmadárka is átröpülhetne rajta. Vízfestékkék ömlik a szemünkre. Kimegy a ház elé Bakó és jólesően nyújtózkodik. Teli tüdővel szívja a friss levegőt. Hogy gőzöl a lehelet.
Szétnéz Bakó. Ez a ház, a kert nyilván csak Szekszárdon lehet - gondolta később Szív - , ahol Bakóék családi háza volt, és ahová olyan sokszor hazamenekült Bakó, ha elege volt a szegedi porból, az értetlenségből és a diszkóhajóból.
És most itt áll, és szívja a friss tavaszi levegőt. Az ám! Azt érzi, hogy egészen
meg van gyógyulva. Aztán mint gazda, körbe tekint. Dunsztos üvegeket lát az
ablakpárkányon, télről maradt vizes uborkákat. Hogy maszatol az üvegekben
a kaporzöld, a sárga kenyérhaj. Boldogan ugat a kutya, boldogan rázza a láncot.
Szemben meg a kert, kertecske. Friss és hideg fekete föld. Ásófejnyi buckák.

11

18

tiszatáj

Nyilván még ő ásta fel tavaly. Most majd lehet veteményezni, kapálgatni, öntözgetni. Mit vessek apuskám? Mit ültessek anyuskám? Állt Bakó a kertecske
előtt, bámészkodott, és egyszerre azt vette észre, hogy mozdul a föld, szertegörög a puha göröngy, és a földet, jaj a földet átüti egy féreg.
Pontosan így.
Egy féreg, kérdezte Szív.
Ez volt a gyógyuláskép, mondta Doki és bólintott.
Bakó életének utolsó előtti éjszakáját Szív Ernőnével és Balog Jocóval töltötte. Ők vigyáztak rá, bent a kórházban, a külön szobában, ahol egyedül feküdhetett Bakó, pedig volt ott még egy másik, szabad ágy is, és ez igen nagy
kegy volt, különös kiváltság. Az emberek ekkoriban egymás mellett haltak
meg a kórházi ágyakon. Reggel arra lehetett ébredni, hogy már nem él a szomszéd. Habár, mondta később Bakó Andrásné, Bakó a haldoklás közben is a fenébe kívánta különszoba kiváltságát,
legyen már vége, motyogta,
hánynom kell ettől az egésztől, motyogta,
vigyetek haza, motyogta,
otthon akarom bevégezni, motyogta.
Csakhát ez nem volt lehetséges. Bakót többé nem engedték ki a kórházból. Ki tudja, miért. Pénzbe kerül az ilyesmi, orvosi elvek, plusz adminisztráció, mifene. Nem élünk Amerikában. A kórház előtt, éppen Bakó ablaka alatt,
villamosok is zörögtek. Bakó Andrásné elmesélte, hogy amikor egyszer egy
villamos elcsattogott, Bakó kinyitotta a szemét, és azt mondta, villamos. Szív
Lacika - gondolta erre Szív - meg azt mondogatta minden kétlábú emberi
lényre akkoriban, lett légyen az kislány, mamika, vagy alkoholista bácsi, hogy
baba. Baba, mondta Szív Lacika, talán mert ki kellett cserélni a pelenkáját.
Villamos, mondta Bakó András és haldoklott.
És amikor Szív Ernőné és Balog Jocó bent éjszakáztak nála, az utolsó
előtti éjszakája volt tehát ez Bakónak, Szív Ernőné megtörölte a beteg homlokát és azt kérdezte tőle,
jól esik ez, Bandika.
Bakó szeme megrebbent, ami azt jelentette, hogy jól esik a simítás, mert
már sem beszélni, sem többet jelezni nem tudott. De hogy legalább ennyi.
Megtörlik az ember homlokát, és az jó. Onnan azt mondani, hogy jó. Hogy jól
van, rendben van. S akkor az éjszaka közepén egyszerre furcsa csönd ömlött
szét Bakó kiváltságos magánszobájában. Balog Jocó és Szív Ernőné egymásra
pillantottak, nem szóltak, de mindketten arra gondoltak, hogy akkor most
vége, hogy kész, és Szív Ernőnén az is átfutott, hogy Úristen, milyen egyszerű
ez az egész, de Bakó András hirtelen fölsóhajtott, egy pillanatra kinyitotta
a szemét, és nem engedett a halálnak. És még a keddi napon is ő győzött. Győzött? Micsoda butaság ilyet mondani. Szerda reggel pedig Bakó Andrásné az

1997. április

13_

^

^

embere fülére erősítette a fülhallgatóját és bekapcsolta neki a zenét, Mahler negyedik szimfóniáját. Ezt a zenedarabot különösképpen szerette Bakó. A szimfónia alatt szállt el belőle a lélek, tíz óra előtt néhány perccel. Gustav Mahler
zenélt neki, miközben elvitte a nagy néma diszkóhajó.
Bakó Andrást szép őszi időben temették.
Azon a napon, amikor erre gondolt Szív, Berlinben ugyancsak ragyogó
volt az idő, s ő, szokása szerint végigdolgozta az egész napot, a kávé illatú reggelt, a lassan magára találó, majd egyetlen pillanat alatt semmivé váló délelőttöt, a selymes hangulatokkal kérkedő kora délutánt, végigdolgozta Szív az október hónapnak eme legszebb óráit, amikor az ősz tündököl, meleg fényfoltokat pamacsol tűzfalakra és a villamos sínek menti kőbuckákra, lecsalogatja
a komor felöltőket és a bolyhos kardigánokat, kicsit ripacskodik is, mintha
lenne más mondanivalója az elpergő, zizegő levelek rettenetén kívül. Aztán
délután négy óra felé a Bürgerpark zöld gyepén már hideg estharmat csillogott.
A közelgő est egyetlen hatalmas leffentéssel lenyalt minden langyosságot, szétprüszkölt minden kis fényes reményt. Berlin kihűlt. A színjátéknak vége volt.
Szív újra és újra csak Bakóra gondolt. Hogy Bakó se úgy halt meg, ahogy szeretett volna. Butaság. Meghalni sehogyan sem akar az ember, legfeljebb, ha van
még alkalma rá, néhány kívánságot lefektet elébb, mintha az életéhez, személyiségéhez, úgynevezett szabad akaratához tartozna, hogy ne egy közkórház
klóros fehérségében, hanem otthon érje a vég, hogy úgy fogadhassa a végső pillanatot, ahogy neki tetszik. Hogy ne idegenek között, de azokkal az emberekkel, akik végigkísérték az életét. Hogy ne kórházi rácsok között, szigorúan lekötve, buborékoló infúziós palackkal a homloka fölött, de a saját címén, a saját
szobájában, a saját ágyában és a saját ablaka alatt, honnést annyiszor bámulta
a hajnal derengését, a paplanos ködöt és a lassan permetelő esőt. Szív tévedett.
Amióta jobban ismerte Bakót, mindegyre azt gondolta, hogy barátja azok közé
a sokat vert renitensek közé tartozik, akik olykor kérkedve, néha szorongva,
máskor meg fölényes magabiztossággal minden alkalmat megragadva ugyan tagadják Isten létezését, ám akik a lelkük mélyén, ahol nincsen igaz és nincsen
hazug, ahol nincsen szép és nincsen csúf, ahol csak valami embertelenül pontos
és kérlelhetetlen ragyogás tombol, nos hát ott, a lelkük mélyén mégiscsak fejet
hajtanak egy nagyobb, Istennek nevezhető akarat előtt. Szív tévedett, és erre
csak a temetés fényes, kora őszi napján döbbent rá végérvényesen. Szív megrettent a felismeréstől. Mint ahogy rettegett és iszonyodott az utolsó két évben
Bakó is. S ha a költő az első nagy műtétjét, nem kevés alázatról téve tanúbizonyságot még jogos büntetésnek is fogta föl, a másodikat már túlzásnak tartotta, gyakorta arról hümmögött dühösen, néha meg mélységes lemondással,
hogy ő, aki olyan rosszul és bűnösen élt eleddig, most megjavulna, de lám, csak
nem hagyják, nem engedik megjavulni. Nem akarna pedig sokat. Egy-két
könnyebb sétát, másodosztályú vonatutat, bűntelen sört, óvatosan az ajkak

11

18

tiszatáj

közé engedett felest, a felhőtlenséget. Szív a maga esetlen és körülményes módján egyszer mégis az ellenkezőjéről próbálta meggyőzni Bakót, hogy tudniillik
aki ilyen sokat és ilyen intenzíven beszél Istenhez, aki ennyi maskarát és gúnyát ölt rá, aki ennyi metaforába és látványos megszemélyesítésbe gyömöszöli,
nos hát az mégiscsak hívő ember valamiképpen, annak kell lennie, ám Bakó
majdhogynem megvetően rázta a fejét, hogy sajnos Szív nem érti az egészet, és
Bakó Andrásné, aki szintúgy velük üldögélt akkor a kicsiny dolgozószobában,
ugyancsak rázta a fejét, hogy nem, nem, ez valóban súlyos félreértés, Szív ebben a dologban jócskán téved. Szív azonban eltökélt volt. Egyáltalán nem akarta
elhinni, hogy tévedhet. Azt gondolta, valahol majd a végén, vagyis hát akkor,
amikor az emberről leválik minden földi hívság, vágy és remény, düh és ellenérv, amikor egy kifeszített cérnaszál ragaszkodásához tartozik mindaz, amik
voltunk, vagyunk és lehetnénk, szóval majd ott, a végén Bakó egyszercsak anynyit mond, hát persze, hát hogyne, barátom:
Igen, hiszek.
Hahiszen az a cérnaszál. Hiszen olyan könnyen meg lehet halni. Az ember hajlamos elfelejteni, hogy az élete az első perctől az utolsóig folyamatos és
kérlelhetetlen veszélyben telik, hogy ha jól belegondolunk, hát nem az a kérdés, valaki miért élt ötven vagy száz évet, hanem éppen ellenkezőleg, miért
nem halt meg ekkor és akkor, úgy ám, ha valamin, hát akkor ezen lehet csodálkozni. Hogy úgy meghalhatunk, mint a pinty, egyszerűen és hipphopp, és
ha aztán sírnak is értünk kicsikét rokonok és barátok, ez a sírás és ez a gyász
semmiség a világ forgatagában. Bakó sűrű negyvenhét esztendejében is mennyi
életveszély lehetett. És - ki tudja, miért - éppen egy ilyen aljas betegség lett
előírva neki, ez lett kiszabva rá, amire az orvostudomány csak hümmög, hogy
ugye a rák, vagyis hogy egyszercsak egy kezdetleges sejtecske, egy a sokmillió
közül bennünk úgy dönt, hogy szaporodni és sokasodni kezd, és ez a sejt ott
a testünkben nem beszél senkivel, nem szól egy árva szót sem a többi, egészségesnek mondható sejthez, következésképpen a szervezet védelmi rendszere sem
veszi észre, és ezek a kezdetleges sejtek csak sokasodnak, sokasodnak és... és...
de nem, elég legyen. Ebből is csak azt akarta kihozni Szív, hogy milyen esetleges és sorsszerű, hogy egyszer elindul egy ilyen... ilyen folyamat, miért indul
el, hogyan, kinek, minek az intésére, felszólítására, jaj Istenem.
Igen, barátom, hiszek, mondja majd Bakó András.
Ezt a beismerést várta Szív, nem reszketve és nem eltökélten, de visszafogott bizakodással. Arról persze nem volt Szívnek tudomása, hogy életének
utolsó hónapjaiban Bakó András beszélt-e a temetéséről Bakó Andrásnénak.
Megszabott, kikötött-e néhány dolgot. Hogyan kell majd megtörténnie. Mi legyen akkor, és mi ne legyen. Nem tudott erről Szív, mert Bakóval nem lehet
a halálról beszélgetni, olyannyira akart élni még.

1997. április

17 ^^

Bár Szív végül elitta barátja elől a winkelhauseni konyakot, azért találkozott Balog Jocóval Berlinben. Pedig még Kohl kancellár is közbeszólt. Éppen
első randevújuk időpontjában, úgy este nyolc felé mondott hosszú és optimista
beszédet az Alexanderplatzon, hová legalább tízezer ember gyűlt akkor, elégedettek és elégedetlenek, füttyögők és lelkesen tapsolók, és persze Szív nem lelte
Balog Jocót, csak annyit konstatált némi meglepődéssel, hogy egyáltalán nem
tart a rohamrendőrök nyugodt falanxa mellé állni. Csak másnap találta meg
Balog Jocót, abban a podewili kisszínházban, ahol lengyel programok és kiállítások tülekedtek napok óta, és ahol Balog Jocóék is prezentáltak egy előadást.
Mindezt nem is taglalná Szív, mert mondandója szempontjából éppenséggel érdektelen, csakhát éppen ott, a podewili kultúrház egyik kicsiny termében látták Tomek Wendland Confessió című művét is. A kicsiny szobát apró,
tenyérnyi gyászjelentésekkel tapétázta ki a művész. A szoba középre ember
méretű, számtalan lyukkal ellátott dobozt helyezett, amely doboz terébe egy
villanykörte lógott bele lassú, meg-megújuló himbálással. S mert a teremben
szigorú, halálos sötét uralkodott, csak a dobozból kicsapó, villanásszerű fények
világították meg az elhunytak falra ragasztott neveit, vagy éppen csak egy-egy
évszámot, kereszt- vagy vezetéknevet, nyilván a végső búcsúzás közhelyszerű
lengyel mondatát és mondatrészét, vagy éppen egy fekete tustulipántot,
kicsiny koszorúrajzot, s mindezt tényleg csak egyetlen pillanatra, nos tehát ott
és akkor, a halál híreivel kitapétázott fekete szobácskában, mondhatni egy
műalkotás szívében, Balog Jocó és Szív is egyként Bakóra gondolt, és Szívnek
az is az eszébe jutott, hogy néhány perce még egy marihuánafüstös lebujban
ültek, és Balog Jocó azt mondta, hogy itt Berlinben végigsírta a próbákat, és
hogy neki most rosszabb, ha Bakóra gondol. S még valamit tartozik Szív
megvallani, mielőtt újra a szekszárdi alsóvárosi temető ama fényes szeptemberi
kora délutánját idézné. Hogy voltaképpen neki ezt a berlini füzetet egyszerűen
és magától értetődően esik jól fogalmaznia. Mintha a lassú hullámokban
hömpölygő mondatok, a rutinszerű, máskor meg magukat felkínáló írói
megoldások és váratlan rátalálások megszeretnék önnön ritmusukat és tehetetlen
nyugalmukat, s megszeretnék ama visszavonhatatlan távolságot is, amelynek
az, úgymond, áthidalásával pedig éppenhogy küszködnek. Hogy nem lesz a
földből ég, és az égből sem föld, nem lesz, ami nem lehet. Istenem, ha vagy,
engedd, hogy a stílus vigye el a balhét. Az a szeretet, ami elviszi a balhét. Meg
kell vallania Szívnek, hogy itt és most nem annyira Bakó Andrásról, a barátjáról,
hanem a halál stilisztikájáról van szó. Az igazi stiliszták hiú emberek, és a
végletekig azok. S ha Szív a halál stilisztikáját emlegeti, ez is csak annyit jelent
- körülbelül és hozzávetőlegesen - hogy ha a kezével ír, akkor a szemével nem
látja, mit olvas, és ha a szemével olvas, akkor a kezével nem tudja, mit ír, és
hogy ez a gyász, voltaképpen. Megoldatlanság, szakadék. És Szív nem tudna
gyászolni, ha nem írna, mert nem tudná, hogy ez az, viszont ha ír, nem
gyászolhat őszintén és egyszerűen. Ez a gyász, voltaképpen. A gyász ez.

1 1 ü>

1118tiszatáj

Ez
a mondat.
/
És
ez.
/
És ez is.
És voltaképpen.
És hozzávetőleg is.
Körülbelül, ahogy az Isten is.
Rettenetes érzés volt a barátját felravatalozva, kiterítve látni. Nem is hogy
holtan, hanem hogy felravatalozva. Mintha egy másik, Bakótól idegen történetben zajlott volna a szertartás. Pedig mégsem. Hát nem. Először a polgármester beszélt a napfényáztatta szekszárdi alsóvárosi temetőben, szabadon és
szépen, ám amikor egyszerre csak arról szólt, mintegy közbevetőleg, hogy
Bakó Andrást soha sem érdekelték a címek, a rangok és a kitüntetések, nos akkor Szív hirtelen balra kapta a fejét, a mellette álló költő, aki később úgyszintén beszélt, jobbra kapta a fejét, minekutána a pillantásuk találkozott, és ez,
nem több, elég volt. Mint két rokon, aki pontosan tudja a harmadik rokonról
az igazságot. A halál napján, este, Szív, Szív Ernőné és Balog Jocó meglátogatták Bakó Andrásnét. Beszélgettek, boroztak, aprósüteményt ettek, Bakó fiatalkori képeit nézegették. És még nevettek is.
Bakó szakáll nélkül.
Bakó katonaruhában.
Bakó egyetemistaként.
Bakó a tanár.
Bakó trapéznadrágban.
Aztán arról is szó esett valamiképpen, hogy Bakót egyházi közreműködés, pap nélkül temették el.
S ahogy azon a hideg október közepi napon Szív Ernő a Vineta utca felé
villamosozott, eszébe jutott, hogy egyszer Bakó András megnyert egy költői
versenyt. Mondjuk, nem volt Bakónak nehéz dolga. A borról kellett költeményt írni. A borhoz értett valamelyest Bakó. Habár annyira mégsem értett
hozzá, mint mondjuk a zenéhez, az orosz irodalomhoz vagy a háborgáshoz és
a kedélybetegségek eltökélt gyakorlásához, hozzávetőlegesen értett a borhoz
Bakó, úgy is lehetne mondani, volt tudomása arról a nagyon fontos tapasztalatról, amit Szív Ernő Vladimir Holan egyik versében olvasott, amely tapasztalat
összegezve körülbelül úgy szólt, hogy a bor mélyebb, mint a pohár. Szép és
fontos gondolat. Bakó nem értett különösképpen az alkoholokhoz. Nem az
ízek és nem az aromák okozta harmóniákért, szép és gyengéd érzésekért járt
Alkohol kisasszony egzotikus kertjébe. Olykor szinte bűnt követett el azzal,
ahogyan ivott. Legkritikusabb időszakaiban például narancslével hígított vodkákat vett magához, és ez igen nagy elvetemültségre vallott, hah, a narancsos
vodka, azt gondolta Szív, nahát az majdnem olyan kínos ügy, mint a vörösboros kóla, amit az ordító diszkóhajón isznak a szórakozó aranyifjak, vagy pél-

1 9 9 7 . április

1 7 1 1

dául a limonádés sör, amit meg itt lehetett fogyasztani Berlinben, már akinek
volt gusztusa hozzá. Ebben a kritikus időszakában, úgy öt-hat évvel ezelőtt
hívta meg először Bakó Szívéket, és előzőleg vett a mézes boltban egy üveg jó
minőségű orosz vodkát. Nem, mégsem vodkát vásárolt. Valami fehér méreg lötyögött a sztolicsnajás üvegben, valami iszonytató lötty, hogy talán még egy
második világháborús orosz tank is robogni tudott volna tőle. Bakó dünynyögve öntötte a mérget a mosogatóba, és komolyan meg volt sértődve. Ezekben az időkben kezdődött Magyarországon a hamisítási láz, egyszerűen nem
akadt olyan dolog az országban, amit ne hamisítottak volna, felesleges fölsorolni, mi mindent, az égvilágon mindent. Szív olykor azt gondolta, hogy már
őt magát is hamisítják. Van jó néhány hamis Szív Ernő az országban, az egyik
Sopronban flörtöl, a másik Mátészalkán kalandorkodik, a harmadik meg Baján
falja a halászlét. Mit lehet tenni. Amikor Bakó a költői versenyt megnyerte,
már komolyan beteg volt. Mindenképpen túl az első nagy műtéten, a hoszszabb, a fájdalmasabb beavatkozáson, amikor a professzor úr öt órán keresztül
igyekezett kiszedni a testéből a daganatokat. Hiába. És talán már a második
műtéten is túl volt, ami csak egy rövid óráig tartott, a professzor úr felnyitotta
Bakót, a testébe nézett, felsóhajtott, aztán azt mondta a másik orvosnak, meg
az asszisztenseknek, varrják össze a testet, nincs mit tenni, és lassan kiment
a műtőből, és megmondta a tényállást a folyosón várakozó Bakó Andrásnénak
is, és amikor Bakó Andrásné elővette a borítékot, tett egy elhárító mozdulatot
és nem fogadta el a pénzt. Néhány hét múlva Bakó egészen meg volt sértődve
a professzor úrra, mert fájdalmak gyötörték, mert nem érzett javulást, akkor
minek vagdosott meg újra, dünnyögött, hohó és ráadásul azt a sok pénzt is elrakta, és Bakóné nem mondhatta meg neki, hogy nem rakta el a pénzt a professzor úr. Bakó ezekben az időkben nyerte meg a borról szóló költői versenyt, amiért nem pénzt kapott. Ugyan mi más is lett volna a díj, mint bor.
Tokaji bor méghozzá, egy egész hordónyi. Nahát a tokaji bort nagyon szerette
Bakó. Szív Ernő is szerette a tokaji bort, az aszút, a furmintot, a muskotályt
meg a szamorodnit, akármelyik fajtát szerette Szív, mert Alkohol kisasszony
egzotikus kertjének legnemesebb élvezetei közé tartoztak ezek a nedűk. Különben Szív se értett komolyan a borokhoz, hiszen hát megkísértette volna-e
magát bolgár badarkával berlini tartózkodásának első súlyosabb napjaiban.
Egyszóval Bakó rettenetesen boldog volt, hogy nyert egy egész hordó tokaji
bort. Ábrándozni kezdett. Hogy mekkora is egy hordó. Hány liter. Lehet,
hogy ötven liter. De ha a versenyt kiíró intézmény ad magára, akkor lehet száz
literes is az a hordó, száz liter tokaji aszú, az már igen, csettintett Bakó, húzkodta a szakállát, és olyan boldogan bámult Szívre, hogy a barátja azt gondolta, bizony érdemes költői versenyeket nyerni. Elfeledkezik az ember búról,
bajról, kedélybetegségről és nyomorúságról. ,Igen, igen, nyerjen csak költői versenyt az ember, hogy az élete jobb legyen. És Bakó boldog volt, és azt bizony-

11

18

tiszatáj

gatta Szívnek, hogy talán már holnap szállítják is a bort. Szív bólogatott, igen,
az is lehet, hogy már holnap kora délelőtt csöngetnek, hogy kérem szépen itten a hordó tokaji Budapestről. Csakhogy nem érkezett meg a hordó sem kora
délelőtt, sem délután, sem pedig másnap és harmadnap, de még a negyedik napon sem. Bakó gyilkos tekintettel húzkodta a szakállát. Újra fájdalmak gyötörték, kedélye csapnivaló volt, azt hajtogatta, hogy nem tud többé írni, nincs értelme az egésznek, úgyis meghal, vagy öngyilkos lesz, ő ezt a szenvedést nem
csinálja tovább.
Miért, minek így szenvedni!
Így megalázva!
Zacskóval az oldalán!
És sokat mondogatta ezt, mert hagytak időt neki. Eltelt egy egész hónap,
és nem hozták a hordónyi tokaji bort. Ez egyszerűen szörnyűség volt. Bakó
már igazán dühös sem tudott lenni. Mélységes szomorúsággal levelet fogalmazott. A levélben megírta, hogy mivel súlyos beteg, nem áll módjában felutazni
Budapestre nyereményéért, a hordó tokaji borért, úgy hát tisztelettel kéri a költői verseny kuratóriumát, küldje le, juttassa el neki azt a hordót Szegedre,
a Molnár utca négy, ötödik emelet cím alá. Bakó megmutatta Szívnek a levelet.
Szép levél, okos levél, bólogatott Szív, csak még a hordó szót kellene benne
kurziválni. És Bakó kurziválta a hordó szót, és postára adta a levelet, és újra
reménykedni kezdett. Azt dünnyögte Szívnek, hogy postafordultával nyilván
megjön a hordó, vagyis még ezen a héten. Bakó megint jobb állapotba került.
Másnap verset írt, és azt mondta Szívnek, ha meggyógyul, akkor például utazni
is fog, mindent összevetve jobb ember lesz, nem molesztálja majd feleslegesen
Bakó Andrásnét, türelmes lesz a kislányához is, többet olvas majd, és ha hiszi
Szív, ha nem, de újra prózát is fog írni. Ámde a bor nem jött meg azon a héten.
És a következő héten sem, és Bakó újfent szörnyű állapotba került. Minden
látogatójának elmondta, hogy nyert egy hordó bort, száz liter aszút, de a
kuratórium, vagy ki, mégsem küldi neki el, pedig jól tudják, hogy súlyos beteg.
Ő persze felutazna Budapestre a hordóért, akár gyalog is elmenne érte, akár hazáig gurigatná Szegedre, a Molnár utca négy szám alá, de még az ötödik emeletre is felcipelné, hanem ilyen állapotban ez képtelenség, következésképpen ez
a helyzet őt mélységesen megalázza, úgy költőileg, mint emberileg borzasztó
helyzetbe juttatja, Bakó rázta a fejét, dühösen húzkodta a szakállát, egyszerűen
nem érti, dünnyögte, miért kell ötven, de az is lehet, hogy száz liter hordó aszú
borral kecsegtetni az embert. Eltelt jó néhány hét és Bakó újabb levelet írt. Azt
mondta Szívnek, hogy a következő héten megjön a bor, ő ezt most érzi, soha
nem szoktak, úgymond, előérzetei lenni, de ez most komoly, és eközben lázasan csillogott a szeme, egészségesnek és erősnek látszott, tevékeny volt és
roppant elszánt, és másnap újra verset írt. Ám a hordó bor nem érkezett meg
a következő héten, de még a következő hónapban sem. Bakó állapota aggasztó

1997. április

19_

^

^

lett, éjszakánként nem aludt, nyögdécselve forgolódott, verseket nem írt, nappal meg aluszékony lett, ha pedig nem aludt, kötekedett és kiállhatatlan volt.
És egy vigasztalan őszi napon, talán november volt, éppen egy évvel korábban,
ahogy most ezt Szív elgondolja a pankowi villamoson, szóval tehát Szív éppen
Bakónál volt, délután ötfelé lehetett, már esteledett. Bakó arról beszélt, hogy
nem sokáig bírja már. Nem is látja értelmét ennek az egésznek. Újra eszébe
jutott a hordó bor, és akkor Bakó azt kiabálta, hogy ha ezek mégis idepofátlankodnának a száz literes hordóval, az egészet visszaküldeti, mert neki is van önbecsülése, önérzete, mert ami sok, az már sok. S akár egy rossz mesében, egyszerre csengettek. A kapucsengő szólt, utálatos és zavaró hangon, jaj hogyan is
tud berregni egy lakótelepi csengő. Bakó a szokásos gombnyomással kinyitotta
kaput. És vártak. Senki sem jött. És akkor Szív elindult lefelé az ötödik emeletről, és nyomban meghallotta az egész lépcsőházat betöltő zihálást, valaki lassan,
nehézkesen haladt felfelé a lépcsőkön, nagyokat sóhajtott, néha megállt, újra elindult, és Szív valahol féltávon, a harmadik emelet magasságában találkozott az
illetővel, azzal az emberrel, aki Bakóhoz jött. Idős és alacsony férfi volt, ismeretlen. Rekesznyi bort cipelt, félliteres tokaji aszúkat, tizenegynéhány palackot. Noch dazu még egy kicsiny fahordót is, amin első pillantásra látszott,
hogy dísz, vagyis látszott rajta, hogy üres. Csak egy hordó. Egy díszhordó. És
Szív segített neki, elvette a rekesznyi bort, a tizenegynéhány palacknyi tokaji
aszút, és felvitte az ötödik emeletre. Az ajtóban ott állt Bakó András, és rettentő dühös arcot vágott. Szív látta, kitörni készül. Hogy megaláztatása egész
történetét kéri számon mindjárt ezen az emberen. De aztán nem szólalt meg
Bakó. Sőt mosolyogni kezdett, úgy tett, mint aki boldog a tizenegynéhány félliteres tokaji palack miatt, sőt még hálálkodott is, kedélyeskedett, amitől az
alacsony és idős ember komolyan zavarba jött, feszengve bicegett Bakó előszobájában, rövidebbik lábát ide-odarakosgatta, aztán a kávét sem elfogadva
köszönt, s lekacsázott az ötödik emeletről. Útközben meg-megállt, gyöngyöző
homlokát törölgette, s azt dünnyögte az őt kísérő Szívnek, hogy nem érti, miért
nem terveztek liftet egy ötemeletes épületbe, miért nem gondolnak az olyan
szerencsétlenekre, mint ő. És mire Szív visszaért Bakóhoz, a költőt egy nyitott
palack mellett találta. Már ivott néhány kortynyit. A szeme csillogott, arca kisimult és a csúnya és üres díszhordót simogatta.
Szép, kérdezte Bakó.
Nagyon, mondta Szív, és amiként elgondolta, aznap este ő is kapott egyet
a tizenegynéhány félliteres tokaji palackok közül ajándékba. Nagyon finom,
igazán első rangú bor volt, mélyebb a világ legnagyobb poharánál is. S ahogy
egy rossz mesében, néhány hétig Bakó is boldog és elégedett ember benyomását keltette.
Szív gyakran sírva fakadt ezekben a hetekben. Egyszerűen az eszébe jutott
Bakó András, és könnyezni kezdett. És ilyenkor figyelte magát, és bizony -

11

18

tiszatáj

minek is tagadni - megnyugvással töltötte el, hogy tud sírni, nem kevés elégedettséget érzett, hogy képes az érzéseit így is kifejezni. Az egyik október végi
késő délutánon otthon üldögélt s unatkozott. Bekapcsolta hát a televíziót. Éppen dokumentumfilmet vetítettek a Falról. Hogyan épült, hogyan ölt, hogyan
dőlt le. Archív felvételek, melyek a Chekpoint Charlie-ban is láthatók voltak
akkoriban, a feldúrt, munkagépektől hangos Friedrichstrassén. Bemutatták az
eufóriát, az ünneplést is az összefirkált Falon. És ahogy Szív nézte ezt kivételes
eseményt a televízióban, újfent sírt. Lassan csorogni kezdtek a könnyei, sokáig
nem álltak el, és néhány nap múlva az évtizedek óta Berlinben élő magyar hírlapírónak azt bizonygatta, hogy hát mégis csak a szabadság a legfontosabb dolog a világon. Hangulatos kiskocsmában üldögéltek, nem messze az Alexanderplatz holdbéli sivárságától - és persze vodkát ittak.
A szabadság a legfontosabb dolog a világon, bólintott a hírlapíró, és fizetett Szívnek egy újabb vodkát. Másnap Szív levelet kapott a feleségétől. Rózsaszín boríték, és azok az ismerős, jobbra dőlő, apró betűcskék. Azt írta, többek
között Szív Ernőné a férjének, hogy a nem szabad kifejezést kénytelen a legtöbbet elhallgatni Szív Lacika;
nem szabad, Szív Lacika,
ezt sem szabad Szív Lacika,
hagy már abba, Szív Lacika,
fejezd be szépen Szív Lacika;
tulajdonképpen fantasztikus, írta Szív Ernőné, hogy ennyi nem szabad
után mégis csak felnő az ember. Szív mosolyogva éppen arra gondolt, hogy hát
persze, mi másért nőne fel az ember, mint hogy egyszer ő is azt hajtogassa,
ezt sem szabad, kisfiam,
és azt sem szabad, kislányom,
amikor megnyitotta a Weinstube ajtaját. Délelőtt volt. Ragyogó ősz, minden, ami múlni készült, vérzett, pompázott, noch dazu finom másnaposság is
lengett a légben, mint az elszabadult fátyol. Csakhogy mindez a kéretlen szépség kint rekedt az utcán. Nem is Weinstube volt az a kocsma, egyetlen saroknyira a Bürgerparktól, ott Pankowban. Parkklause volt az egység neve, hol
először az életében Szív almalikőrt ivott. És nem utoljára. Szív mindennap betért ide egyszer, nem többször, ez afféle napi programnak számított. Három
egymásba nyíló helység, először a kicsiny álldogáló részleg, aztán oldalt a rendesen igen büdös étkező termecske, hátul meg a biliárdterem. Meg egy félhomályos korridor a toaletthez.
A szabadság a legfontosabb dolog, gondolta Szív, miközben kérte volna
a szokásos két cent vodka, pikoló sör párosítású emberi léptékkel megszabott,
túlzásoktól mentes összeállítást, ám a fekete hajú, igen szimpatikus arcú csapos
addigra már kihelyezte a pultra az italokat. Nocsak, nocsak. Szív elmosolyodott, mert nagy melegséget érzett. Itt téblábol ebben az építkezésektől földúlt,

1997. április

23 ^^

idegen városban és néhány nap múltán máris akad ember, aki számon tartja,
gondol rá, és ismeri is valamelyest! Szív elérzékenyülve bólintott, lehajtotta
a vodkát, utána gyorsan benyelte a sört, és persze azért sietett ennyire, hogy
hálából újabb adagot kérjen, hanem aztán... aztán mégsem kért semmit. Megrázkódott, libabőrös lett. Rosszul esett a vodka, és még rosszabbul esett a sör.
Szív újra összerázkódott, zavartan, köhécselve köszönt és ment. Mint akit megaláztak. De aztán el is felejtette az egészet. Aznap keményen dolgozott. Sokat írt
és elégedett volt magával. Több oldal szép mondat, számtalan gondolat, megannyi kidolgozásra váró ötlet, nahát az ember ilyenkor megérdemeli a fekvés
előtti, könnyű éji sétát fel a Grabeallén, csakhogy újra betérhessen a Parkklauséba, s ihasson valami szívének kedveset. Késő este volt, zárás előtti bölcsesség
uralta a Parkklausét. Mindössze néhány lassú, szépen lerészegedett ember dülöngélt a söntés részlegében. Szürke, paplanos cigarettafüstben vitatkoztak, ja,
nein, doch, vielleicht, na ja, warsainlich. Aber! A fekete hajú férfi kibólintott
a söntés mögül, és mosolyogva rakta a pultra két cent vodkát és a pikoló sört.
Ügyesen habfogó papírt húzott a sörös pohárkára. Szív meg bámulta a kompozíciót és valami nagy hideget érzett a szíve körül. S ahogy újra a nyílt és barátságos arcba pillantott, egyszerre megértette, hogy alattomos veszély leselkedik
rá, körmonfont attak tárgya lett, vagy - ha úgy tetszik - pokoli szakadék szélén áll, végleg megsemmisülni készül, és ez sem volt elég, mert bizony mást is
megértett e néhány pillanatban Szív, azt tudniillik, hogy ez a veszély nem csak
őt illeti, de a helybeli világrend fenntartóit is fenyegeti, Jürgen urat, aki csak
Jagermeistert iszik itt, a nyugdíjas Hansi bácsit, aki meg csak barna sört, a fiatal
Wilhelmet, aki meg nagy vodkát, Margit nénit, aki meg csak almalikőrt kér,
sőt ezeket a ismeretlenül ismerős - mert hiszen részeg - kelet-németeket is itt
az októberi éjfél hullámaiban, őket is veszély fenyegeti, mert amikor belépnek
a Parkklause ajtaján, ez a nagyon szimpatikus és inkább szlávos arcú férfi csak
bólint, és szó nélkül rakja a pultra a Jagermeistert, a barna sört, a nagy vodkát,
vagy az almalikőrt, mindenkinek mindig ugyanazt, és akkor itt, ebben a nemhogy kellemetlennek, de fölöttébb kedvesnek tetsző gesztusban maga az
Ördög nyilvánul meg, mert - jutott Szív a végére a gondolatsornak - ha a
legfontosabb dolog a világon a szabadság, akkor az Ördög célja sem lehet más,
csakhogy attól fossza meg az embert, és ezt nem másképpen teszi, minthogy
rossz és embertelen szokásokhoz kötözi - hah, mit kötözi?! - láncolja, és ezek
a szokások tudatlanságba és állati szintre kényszerítik a lelket. És akkor Szív
mélyet sóhajtva és mosollyal viszonozva a felszolgáló még mindig kitartott
mosolyát nagyon halkan és nagyon elszántan azt mondta, elnézését kérem
kedves uram, de most inkább barna sört szeretnék inni. A másik arca előbb
rumpiros, aztán likőrsárga lett, enyhén rángatózni kezdett a szemöldöke, ám
aztán gyorsan visszaparancsolta magára a legkedvesebb mosolyát, és Szív
pillanatokon belül megkapta a barna sörét, és ez annyira jólesett neki, hogy
egy újabbat meg kellett inni.

11

18

tiszatáj

A következő nap Szív a boltból jövet tért be a Parkklauséba. A fekete
hajú férfi rámosolygott, talán még a foga is kivillant, s ebben a mosolyban Szív
most már megérzett valami idegen, fenyegető ízt is. Bámulta Szív a vodkás poharat és sört, amit már oda is helyeztek eléje. Mély lélegzetet vett, ahogy
szokta. És Szív a homlokát ráncolva azt mondta, sőt mutatta is az ujjaival,
hogy most inkább egy nagy adag brandyt szeretne.
Brandyt, kérdezte a pincér.
Nagyot, sóhajtotta Szív, mint akinek fáj ezt mondani. A mosoly lehervadt
a pincér szimpatikus arcáról, merev tekintettel nyúlt az üveges pulthoz - és
brandyt töltött. Szinte kilökte a poharat. Szív ivott, krákogott és köszönt.
Érezte, ellenségesen bámulnak utána. Hiába csapkodott szürke felhőrongyokkal fenn az északi szél, Szív jókedvűen dúdolt az utcán. Egy Honecker bámult
rá megvetően a sarkon - maradt néhány ezekre az időkre is Berlinben - Szív
füttyentett és intett neki. Ragyás arcú iskolás gyerekek cigarettáztak a buszmegállóban, rátévedt a kerékpárútra, csaknem elütötték, dühösen rákiabáltak,
azért is visszamosolygott. Annyi a világ, amennyi! Huh, de rossz a német konyak, huh de cudar! Otthon Bachot hallgatott, és Ivo Andricot olvasott. Aztán
Annie Lennoxra cserélte a csembalófutamokat, gyorsan lefogalmazott néhány
mondatot, könnyűeket, mint a tollpihe, fújdogálta őket a szobában, azok meg
csak szálldostak, mintha szabad lelkecskék lennének az égben.
Szív ezekben a napokban hallott egy nagyon szép Stasi-történetet is. Ez
a kelet-német románc pedig úgy kezdődött, hogy a Stasi beszervezett egy nőt
- legyen Corin a neve - akinek a feladatul egy férfiú - mondjuk Hansi - megfigyelését adták. Munkatársak voltak egy tervező vállalatnál, nincs ebben semmi
különös. Vajon hány kelet-német nő figyelte ezekben az években a mit sem
sejtő kelet-német férfit?! Milliónyi. Corin is teljesítette a feladatot, szorgalmasan írta a jelentéseket Hansiról. Hónapokon és éveken át megírta a maga néhány flekkjét, mint egy megbízható tárcaíró, akkor is írt Corin, ha fájt a feje,
ha influenzás, ha depressziós volt, de még akkor is, amikor az égen teli Hold
vigyorgott, ám egyszer, ahogy az egyik szokványos jelentést fogalmazta, mármint hogy Hansi mit is mondott éppen Lukács Györgyről, a világhírű magyar
filozófusról, Corin megremegett és kiejtette kezéből a tollat. Corin akkor még
a Grabeallén lakott, kicsi garzonban, a negyedik emeleten. Az ablakhoz támolygott, s a függönyön át sokáig bámulta a kietlen, éji utcát. Lassan megértette, hogy elveszett. Beleszeretett ebbe a férfibe. Szerette a mozdulatait, az illatát, szerette, ahogyan ránéz Hansi, felvonja a szemöldökét, s ő, Corin visszanézhet, miközben oldalra billentheti a fejét. Corin arra gondolt, ha eljönne az
idő, hogy nem írhatna jelentést Hansiról, hát ő abba belepusztulna. És Corin
visszalépett az asztalához, a papír fölé hajolt és megírta a jelentést. Ezúttal
szebb, árnyaltabb és finomabb mondatokkal fogalmazott, mint ahogy korábban, nem a szürke és kötelességtudó porosz stílust használta, körülbelül úgy

1997. április

23_

^

^

írt, ahogy egy spanyol vagy egy török jelenti fel a szomszédját, az ellenségét,
a haragosát, odaadással, virágzó körmondatokban, földtől az égig röptetve a szenvedélyt és a lélek tüzét. És azon az estén már az ágyban fekve arra gondolt
Corin, hogy másnap a tervező irodában újra látja a férfit. Milyen más is lesz!
Megremegett és lassan a combjai közé engedte az ujjait. Hiszen még az NDKban is voltak csodák. Másnap Hansi váratlanul úgy - azaz tehát félreérthetetlenül - mosolygott Corinra és meghívta egy hangulatos kreuzbergi kisvendéglőbe. Úgy szeretkeztek aztán, mint akik évek óta csinálják, mégsem tudnak betelni a másik testével. Nedvek, vér, testgőzök, egymásba illett minden. Corinnak legalább négy orgazmusa volt, de az biztos, hogy a második után elvesztette
az eszméletét néhány pillanatra. Három hónap együtt járás után összeházasodtak és olyan boldogok voltak, mint a Tavasz a jüterborgi kaszárnyák felett.
Nyaranta a Plattensére jártak, gulyást ettek, csikósokkal viccelődtek a pusztán.
Nevetve vitatkoztak a Vencel téren, hogy a Pilsner Urquel sör a jobb, vagy
a Wernesgrüner. Hiszen egyszer elrepültek Havannába is, Corin boldogan hányt
a rumtól, Hans meg kissé kapatosan, szivarfüst karikákkal játszva kijelentette,
hogy Fidelnek ki kellene próbálnia az életet szakáll nélkül is. Corin állapotos
lett, gyönyörű kislányt szült Hansinak. Mindeközben továbbra adta a jelentéseket a férfiról, aki most már a férje volt. Megírta Corin a Stasinak, mi Hansi
véleménye a Szovjetunió afganisztáni jelenlétéről, a veszélyesen felpuhuló magyar viszonyokról, Ceau§escuról, az arab terrorizmusról, Istenről, a halálról, és
Jakob Kellerről, aki a szomszédjuk volt, és macskákat tartott, amiktől az egész
lépcsőház bűzlött. Hiszen tudjuk, hogyan és miképp van ez. Néhány mondat,
amit Corin a jelentéseiben Hansinak tulajdonított, éppenhogy Coriné volt,
mint ahogy nem kevés vélemény is. Bizony úgy írt Corin - nem is sejtve mindezt - hogy a jelentésekbe kettejük boldog és kiegyensúlyozott életét fogalmazza
bele. És amikor elérkezett a szabadság pillanata és a világ lelkesen széthordta
a Falat, és nagyon - bizony nagyon - okosan kitárták kapujukat a német archívumok és akinek csak kedve támadt, bemehetett a Stasi egykori birodalmába és
elolvashatta, kik és mit jelentettek róla azokban a boldogtalan - mert hiszen
nem szabad - időkben, Hansi is tudni akarta az igazságot, és egy szeles tavaszi
napra szabadságot kért, reggel megcsókolta az akkoriban érthetetlenül sokat
betegeskedő Corin homlokát, nem mondta meg neki, hogy a munkahelye
helyett az archívumba megy, és úgy is tett, és ott délelőtt tíztől délután négyig
mozdulatlan arccal, rezzenéstelen szempillákkal azt olvasta, hogy a Szerelem
elvtársnő nevű ügynök, vagyis hát a felesége, akit Corinnak hívnak, jó húsz
esztendőn át mi mindent írt le róla.
Erre a történetre gondolt Szív, pontosabban arra a jelenetre már, ahogy
Hans felemeli az arcát, sóhajt és azt mondja az irathalom fölött, hogy a legfontosabb dolog a szabadság.
Szív belépett a Parkklauséba.

11

18

tiszatáj

Rettenetesen büdös volt, mint rendesen. Nem értette Szív, hogy vasárnap
kora délután, amikor pedig kevesebben üldögélnek a belső helység abroszos
asztalkái mellett - nyűtt arcú kelet-berlini házaspárok, reszkető kezű ősnyugdíjasok - , és kevesebben ácsorognak a söntés mellett is, szelíden fogalmazva mi
okokból terjenghet ilyen penetráns szag. Rosszkedvűen megvonta a vállát. És
ahogy oldalra kapta a fejét, egyenesen a felszolgáló nyíltan ellenséges tekintetébe pillantott. Hogy talán még gyűlölet is lobogott abban a tekintetben. Szív
megrettent. Nem a felszolgáló résnyire szűkülő szeme, egymáshoz szoruló,
vértelen ajkai, gyűlölködő arca rémisztette. Szív arra gondolt, nagyon jó, hihetetlenül jó dolog lenne most két cent vodkát pikoló sörrel meginni. Semmi
más vágya nem volt, csak ez.
Kicsi vodka, kicsi sör, jaj édes Istenem, segíts meg.
A szlávos arcú, egyáltalán nem szimpatikus felszolgáló szeméből mérhetetlen gonoszság csapott ki. Szó nélkül kimérte a vodkát és lecsapolta a sört.
Egyetlen mozdulattal a pikolós pohárra rántotta a habfogó papírkát. Aztán csak
bámulta Szívet, kellemetlen, győztes vigyorral. Szív elveszetten állt. Rázta a fejét, szótlanul, hogy igen, igen, s a keze, jaj a keze, lassan emelkedni kezdett, elvált a testétől s az ujjai a poharakra mutattak. Mutató ujja néhány centire volt
már csak a vodkás poharacskától - eszünkbe juthat akár Michelangelónak az
a freskója is, amikor az Isten meg az ember megérinti egymást. Azonban Szív
egyszerre eszmélt. A fenébe is az érintéssel. Tudta Szív, hogy ha itt és most
meghajol a másik akaratának, akkor elvész. Akkor Szív Ernő nem lesz többé
Szív Ernő, egy hamisítvány lesz, kreatúra, egy rissz-rossz rongybaba. Minden
erejét összeszedve visszahúzta a kezét, ártatlanul elmosolyodott és Apfelkornt
kért. Váratlan húzás volt, zseniális lépés. Huh, almalikőr vodka és sör helyett.
A felszolgáló arca elnyúlt, bamba tűnődés ömlött végig rajta. Ajka lefittyedt,
orrcimpái kitágultak. Csak nézett maga elé. Aztán megrázta a fejét.
Nem értettem, mondta.
Apfelnkort innék, ha lehetne, mondta Szív nagyon nyugodtan, és mutatta
is, hogy nagy adagot.
Másnap nem tudott felkelni. Egész délelőtt hentergett az ágyban, jobbra
fordult, balra fordult, néha öklendezve felült, és csak a két cent vodkára és
a pikoló sörre gondolt, talán még láza is volt, mindenesetre verejtékezve nyöszörgött, néha hangosan feljajdult, és ha valaki azt mondja, nem kellett volna
öt - de lehet, hogy hat - nagy apfelkornt meginni, hát az bizony téved, mert
Szív egyáltalán nem volt másnapos, tegnap a szabadságáért küzdött, a kegyetlen harc merítette ki, hiszen ha a kételkedők látták volna a felszolgáló tágra
nyílt, döbbent tekintetét a második apfelkorn után, a téboly szikráit a harmadik, a totális megsemmisülés jeleit a negyedik apfelkorn után, ha látták volna,
hogy az ötödik apfelnkornt már őrült kacagással nyújtotta át Szívnek, bizony
ők se mondhatnának mást, minthogy irtóztató küzdelem volt ez, végzetes, fér-

1997. április

25_

^

^

fias, olyan, amiben valakinek mindenképpen el kellett bukni. Es ez az ütközet
talán véget sem ért, csak félbemaradt. Leszállt az éj, birtokba vette a világot,
s Szív - aki almalikőrben ázó szívvel botorkált haza - nem tudta, győzött-e valójában, mert a győzelmet nem csak érezni, de látni is kell. Látni kell a legyőzöttet, az alázatot, a szolgai mosolyt. Öt - vagy hat - nagy almalikőr után azonban nehéz bármit is látni. Es Szív most félt, hogy mégsem győzött. Tudta, újra
el fog menni a Parkklauséba - mi mást tehetne - viszont nem lesz ereje mást
kérni, csakis kicsi vodkát, kicsi sörrel.
Délutánra összeszedte magát.
Mi lesz, most, jaj mi lesz.
Fenn az ég, lenn a föld, közte függ az ember.
Hol a szabadság.
Megnyitotta a Parkklause ajtaját. A délutáni csúcs gomolygó füstfelhőjében nyomban meglátta a felszolgáló szimpatikus, fekete arcát. Alázatos arc volt
ez, a legyőzöttek szomorú tekintetével. Szív közelebb lépett, de mert még
mindig nem volt egészen biztos a sikerben, kivárt, nem szólt, mire a felszolgáló
lesütötte a szemét, talán kissé meg is hajtotta a fejét, s azt kérdezte halkan,
hogy mit parancsol az úr. Szív nem mosolygott, mert ki nem állhatta a győztesek gőgös fölényét. Komolyan tekintett vissza, s két cent vodkát kért, pikoló
sörrel. Így történt. Talán még annyi tartozna e szabadságharchoz, hogy a további jó egy hónapban, amit még Szív Berlinben töltött, soha mást nem ivott
a Parkklauséban, csak két cent vodkát, pikoló sörrel.
Aztán egyik napról a másikra lett igazán beteg. Október már nagyon
a végét járta és Szív éppen három hete volt itt. Berlint is elérte az ősznek ama
szakasza, melyben az elmúlás végérvényességét már nem csalja el a délelőtti
fény, a meleg foltokban remegő muslincahad, a fenyők és a parkok pázsitjának
harsogó zöldje, mert ha séta közben az ember az arcát a Nap langyos melegének is tarthatja, akkor is derékig gázol valami alattomos hidegben. Holott
a dolgok részvétlennek tűntek a változással szemben. A rohsentali ötvenkettes
villamos éppúgy dübörgött végig a Grabbeallén, mint annakelőtte. Abban a nyomorult kiskereskedésben most is csak bolgár kadarkát és olasz pezsgőbort
kapni. A sarkokon éppúgy álldogáltak a kicsi sárga emberek, dagadt cigarettás
pakkok a hónuk alatt, és ha megláttak egy lassan közeledő rendőrautót, nyomban inaltak vagy más parkoló autók mögé kushadtak, mint egykor Szívék,
amikor gyerekként humósat játszottak. Ez már nem ugyanaz a világ volt,
s mégis úgy akart benne minden részt venni, mint annakelőtte. A pankowi
parkokban kicsi piros gépek fújják össze az avart. Es a dübörgés felhallatszott
a Majakovszkij körig, hol Szív kicsiny lakhelye állt. Szív egyik napról a másikra
lett rosszul, és igencsak csodálkozott ezen. Nem értette, hogyan és mi módon
keríthette hatalmába szervezetét a kór. Azt gondolta, nem adott okot a betegségre. Úgy mondta ezt akkor magának, nem szolgált rá, hogy ez az egész ér-

11

18

tiszatáj

demtelen. S amint töprengett, mindegyre bizonyosabban látta, hogy betegségére - általános elesettségre, karjainak fájdalmára, erőteljes lázára, a kellemetlen
szúrásokra a lapocka alatt, felpuffadt és vizenyős arcára, s mindenekelőtt légcsövének égető, már-már kibírhatatlan fájdalmára - nem valamiféle szokványos
és hétköznapi magyarázat szolgál. Annak ellenére gondolta így Szív, hogy jól
tudta, ez a tünetegyüttes nyilvánvalóan influenzára utal. Nem többre és nem
kevesebbre. Úgynevezett vírusos fertőzésre. Egyelőre persze, tette hozzá gondolatban. Mert hiszen a második alvásmentes éjszakán már felrémlett előtte
egy tüdőgyulladás komorabb lehetősége is, eszébe jutott, hogy német kórházba
kerülhet, német betegek és német orvosok közé, német gyógyszereket kell
szednie és németül kell meggyógyulnia. Szív pedig, mondhatni a hazaszeretet
minimumaként, mindenképpen magyar kórházba kívánkozott, már ha ilyetén
ellátást kívánt volna az állapota. Szó se volt erről, természetesen. Egyelőre
arról volt szó, hogyan és miért lett beteg.
Az utóbbi héten nem ült hosszan köztéri padokon, s ha nem is túl melegen, de figyelmesen öltözködött. Sok folyadékot ivott, melyek között jócskán
akadt vitamindús, savanyú és édes, keserű és fanyar is, továbbá az utcák fényesebb és melegebb oldalán sétált, és bizony sokat és igen intenzíven gondolkodott. Nyugodt volt, tulajdonképpen kiegyensúlyozott. Szív mégis beteg lett,
holott napok óta nem találkozott emberrel. Nem beszélt senkivel, mert nem
hívták, és mert ő sem hívott senkit. S minekutána Szív a fertőzés és a vigyázatlanság kézenfekvő lehetőségeit kizárta, úgy döntött, hogy a betegségére egyetlen ésszerű magyarázat van. Betegsége a magány, a lelkén mindinkább elhatalmasodó egyedüllét természetes fejleménye. Semmi kétség, a magány tette beteggé. A negyedik hetét töltötte Berlinben, s úgy vetette bele magát a munkába, mintha soha nem dolgozhatna már az életben, mintha az utolsó lehetősége lenne ez, napi tíz-tizenkét órákat írt; evett néhány falatot, megint dolgozott, ivott egy pohárka sört, vagy kettőt, megint dolgozott, elolvasta az újságot, megint dolgozott, s ez így ment három hete. És persze mindennap sétált
egy kiadósat, vagy gyorsvasúton átutazott a nyugati oldalra, nézelődött, kicsit
berúgott, levelezőlapokat firkált, volt tehát emberek között is, vagyis ez az állítás éppenhogy így nem pontos. Szív ott volt az emberek között, és erről
többet nemigen mondhat. Lassan egy hete nem szólították meg, nem kérték a
segítségét, nem figyelmeztették, nem is kiáltottak rá, nem ütötték meg és nem
simogatták, s ha egy-egy tekintet átsiklott az arcán, azzal a meg nem szakadó
lendülettel tette, amelyet Szív is olyannyira ismert már. Az ember úgy figyeli
az arcokat, ahogy vonatablakból az elsuhanó tájat. A dolgoknak nincs saját magukra vonatkozó emléke, csak folyamatosságukban léteznek, addig a lélektelen
másodpercig, míg föltűnnek, s csak azért tűnnek föl, hogy eltakarjanak egy
másikat, s hogy őket is eltakarják. Így veszett el Szív arca is a három milliós
berlini masszában. És Szív ettől beteg lett. A gyógyszerek mit sem segítettek,

1 9 9 7 . április

2 7 1 1

sőt, inkább fokozták a rosszulléteket, szédülést és hányingert okoztak, a fájdalomcsillapítók fájtak, a köhögéscsillapítók köhögtettek, a lázcsillapítók tüzelték a lázat. Szív testében, képzavarral szólva, minden a feje tetejére állt. És akkor Szív megpróbálta elgondolni, hogyan is tesz beteggé a magány. Szívből
e három hét alatt lassan, de biztosan eltűnt a részvét. Szív sokat gondolkodott
és fontosnak is tartotta a gondolatait. Csakhát egyre kevésbé szerette őket. Már
magát sem sajnálta. Híján volt az önszeretet minimumának is, ami pedig - tudjuk jól - az önbecsülés tevékeny része. A magányos ember önző lesz. Van
a magánynak egy olyan fajtája, amely beszűkít és lélektelenné tesz, s mert eltűnik az emberből a szeretet minden alfaja és főfaja, egyetlen tulajdonsága
tolakszik a többi elé, az tudniillik, hogy védtelen és kiszolgáltatott, hogy jöhet
a legkisebb, a legjelentéktelenebb kór, a legesetlenebb történet, és máris áldozattá válik. Szív beteg volt, de semmi kedve nem volt, hogy az legyen. Szív
nem akart áldozattá lenni. Valamit tenni kellett, de mit. Talán valami váratlan
dolgot kellene cselekednie, és ekkor arra gondolt, hogy esetleg megebédelhetne
egy igazán előkelő helyen, mondjuk Berlin legelegánsabb negyedében, egyszerűen végig ehetné az étlapot, úgy rendelhetne, mint egy gazdag moszkvai, aki
először jár olyan helyen, ahol nem vöröscsillag alakú az ég. Csakhogy Szívnek
annyi étvágya sem volt, mint egy vlagyivosztoki verébnek. Aztán arra gondolt,
hogy venni kellene Szív Ernőnének valami nagyon drágát, valami hihetetlenül
szépet. Hanem ez a lehetőség még kétségesebben hangzott. Hiszen nem tavaszszal történt-e meg, hogy amikor Hamburgból megérkezett, három pár drágábbnál drágább, szebbnél szebb cipőt helyezett Szív Ernőné várakozó tekintete elé, ám azonmód elkomorult a hitestársi tekintet, csalódottság és keserűség
váltotta fel, mert kiderült, hogy az egyik cipellő nagy, a második kicsi, a harmadik pedig egyszerűen nem tetszik. Szív többé nem mert Szív Ernőnének
drága dolgot vásárolni. Szívnek a harmadik átvirrasztott éjszaka után, kora
reggel, amikor már dübörögtek a falevélszedő gépek, eszébe jutott a tevés zakó.
A tevés zakót még Szív Ernőnével együtt látták egy müncheni áruházban, jó
egy évvel ezelőtt, egy nagyon forró ^nyár kellős közepén, amikor még Szív Lacika is Szív Ernőné testében volt. És akkor Szív beleszeretett abba a zakóba.
Csakhát az árfolyam, az volt valami rettenetes. Úgy érezte akkor Szív, neki
soha a nyomorult életben nem lesz annyi pénze, hogy egy ilyen zakót megengedhessen magának. Rosszul érezte ezt is, mint annyi mindent az életben. Szívnek azóta jobban ment. Berlinben például volt pénze. Nem sok, de azért nem
is kevés. Ráadásul azt a tevés zakót itt is látta, felfigyelt rá. És Szív köhögve,
harákolva, fulladozva, a betegségtől félholtan megtisztálkodott és ruhát öltött
ezen a reggelen. Pénzes borítékot helyezett a zsebébe. Aztán elmetrózott az
Alexander térre, bement az áruházba, és egyenesen a tevés áruk pultjához
igyekezett. Nos igen, ott lógott vevőre várva a tevés zakó. Rozsdabarna volt,
erős volt, szép volt és nagyon drága volt. Minden passzolt. Az eladó hölgy

11

18

tiszatáj

nyomban látta, hogy Szív komoly vevő, mert a komolyság gyakorta összetéveszthető a betegséggel. Szív egymás után próbálgatta a zakókat, ám teljesen soha
nem stimmelt a méret, az egyik darab nagy volt, a másik kicsi volt, és Szív
kétségbeesetten nézett az eladó kisasszonyra, és persze azt kérdezte, hogy áll, és
a kisasszony elfintorodott és csak annyit mondott, ez a zakó, kérem, igen bő,
és akkor Szív azt kérdezte, mit tetszik gondolni, megvegyem-e mégis, és a kisasszony ingatta a fejét, újra elfintorodott, és azt mondta, ennyi pénzért nem
szabad megvenni. Ennyi pénzért egy ilyen zakónak úgy kell állni, mint tevén
a púp. Hát éppen erről van szó, gondolta Szív, hogy ennyi pénzért. Rosszul volt.
Láza volt, elesett volt. Letette a zakót v Bámulta. Felpróbálta újra. Rozsdabarna,
szép, drága és bő. Tényleg lötyögött. Újra lerakta a zakót Szív. Az eladó kisaszszony csak a fejét csóválta.
Nem, nem, nem.
És akkor Szív testében nagy hullámokban újra támadni kezdett a láz. Szédülni kezdett, és ő belekapaszkodott a tevés zakóba, és verejtékes homlokkal,
láztól csillogó szemekkel azt lehelte, hogy mégis megveszi,
lesz, ami lesz,
ez a zakó kell neki,
majd belehízik, és egyáltalán,
kinek mi köze hozzá,
ez
/ a zakó az övé,1 senki másé.
És az övé is lett, mert kifizette, és elfutott vele. Rosszul volt, és büszke
volt. Hiszen megcsinálta! Kibabrált betegséggel, kibabrált a kórral, az aljas magánnyal! És Szív ballagott hazafelé Pankowba, és tudta, hogy hamarosan meg
fog gyógyulni, mert valami szokatlant tett, mert csellel győzte le a magányt,
a lélektelenséget és a kiszolgáltatottságot. Hát bizony mégsem. Szív még sokáig
nem gyógyult meg. Csak mert a lélek magánynak tökéletesen mindegy, rossz
pulóvert vagy háromszáz márkás zakót húznak a testre.
Ennek a történetnek már vége van. Lapszéli jegyzet, kéretlen toldalék
csupán az a gondolat, amit a Doki egy nagyon okos pszichiátertől hallott - aki
ráadásul nem csak okos pszichiáter, de nő is volt - egy tudományos tanácskozás szünetében. Azt mondta ez az okos pszichiáter hölgy, hogy egy náthás férfinál kínosabb dolog talán nincs is az életben. Amikor egy férfi náthás, vége
mindennek. Akkor leül egy kihűlt kőre, és csak bámul maga elé a Világ.
Hanem a normálisan működő országokat meg lehet érteni. Van rá valamicske esély. Magyarországot például - akkoriban - nem lehetett megérteni, és
ebből a tényből - gondolta Berlinben oly gyakran Szív - akár erényt is lehetett
volna kovácsolni. Magyarország megérthetetlen, amióta csak létezik, és az is
érthetetlen, miért létezik, hogy miért nem tűnt már el a szomszédos népek kavalkádjában. És ha egyszer Magyarország el fog tűnni, ami szerfölött valószínűnek tetszett - már ha az ember vette a bátorságot, és nem gyorsan elpergő

1997. április

29_

^

^

években, de komótosan bandukoló évszázadokban számolt - , úgy az is érthetetlen lesz. Most akkor miért tűnik el, ha eddig volt?! Hogyan is lesz tehát?
Szív elképzelte. Néhány évszázad múlva az utolsó magyar - aki csakis férfi lehet - leóvakodik a hegyekből, feladja magát egy ukrán vagy egy későosztrák
városka muskátlis postahivatalában. Az ottaniak csak néznek rá, csodálkozva
bámulnak elgyötört és fásult arcába, és egyáltalán, mert nem értik, hogy ő az
utolsó magyar, ezért aztán riasztják a rendőrséget és a tűzoltókat, fogságba vetik, hogy később - mint valami csodabogarat - egyetemi előadásokra, rosszabb
esetben a bolondokházába vigyék. Es amikor majd ez az utolsó magyar elhalálozik, a korpusát elégetik, a porjait pedig a Tiszába, a Dunába szórják, esetleg
a Balaton helyére hintik. De az is lehet, csak egy polcon felejtik az urnát, hogy
majd egy későosztrák halottégető kislánya hazalopja, és a vadkenderes cserépbe
öntse. Nem véletlenül támadt Szívnek ez a látomása. Ha lesz utolsó magyar és persze, miért is ne lenne - , akkor az biztosan olyan lesz, mint Bakó András.
Alacsony és szakállas férfi, rendesen kissé szeszes, esetlen, de igen elmés, nagyon tapintatos, komorságra hajló, viszont jó humorú, ámde sértődékeny is.
Dehogyis lesz riasztva a későosztrák rendőrség, az ukrán tűzoltóság. Ott toporog majd a későosztrák postahivatal kisasszonya előtt Bakó András és nyomban feledi, hogy ő az utolsó magyar, hogy azért jött le a hegyekből, mert már
nem bírta elviselni a nélkülözést, a hideg esőket és a zúzmarás hajnalokat, hogy
keserű bogyókon, szarvasgombán és lopott ukrán vodkán kellett tengetnie
a napjait, feledi Bakó András, hogy naponta elszavalt egy Vörösmarty-verset,
hogy ne felejtsen el magyarul, hovatovább fakérgekre írt is néhányat, esetlenül
toporog a későosztrák postáskisasszony előtt, viszont nyomban és magától értetődően udvarolni kezd, mintha a rengetegben, a vad hegyekben is ezt csinálta
volna, finoman és bátran teszi a szépet, talán még egy-két versét is megmutatja,
felolvas valami orosz témájú költeményt az ukrán távírászkisasszonynak, aztán
türelmetlenül várja ez az utolsó, a legutolsó magyar - aki egészen olyan, mint
Bakó András - a dicséretet, az elismerő fejbólintást, az ukrán távírászkisaszszony elhűlő ejhaját, de mindhiába, mert a későosztrák postáskisasszony is csak
bámul, egyáltalán nem érti ezt a különös, vagy még inkább zagyva és primitív
beszédet, hogyan is érthetné, hiszen nincs magyar nyelv már, évszázadok óta
nincsenek magyarok, talán egy-két elvetemültebb példánya ennek a népnek bujkál még a hegyekben, sőt azt is hallani, hogy akik még élnek, Trianonabcugkrucifiksz felkiáltással üdvözlik egymást, de ez egyáltalán nem biztos, a biztos
csak annyi, hogy a későosztrák postáskisasszonyra vagy az ukrán távirászkisasszonyra egyáltalán nem lesz hatással Bakó András magyar költeménye, hiába
ő az utolsó magyar, és ettől Bakó dührohamot kap, és mert látja, hogy postán
van, rögvest felad egy táviratot Istennek, magyarul írja,

11

18

tiszatáj

nem hiszem, hogy vagy, stop,
de ha vagy, akkor se vagy, stop,
ha meg nem vagy, nem is leszel, stop,
Bakó az utolsó magyar,
aki voltam, stop.
És aztán türelmetlenül várja a választ.
Ez a történet pedig onnan jön, hogy Bakó Andrásné szerint Bakó András
még a kórházban, azaz tehát a halálos ágyán is udvarolt a nővérkéknek. Szív
hümmögött és bólogatott, hát persze, persze, és nyomban maga elé képzelte
a dolgot.
Tetszenek, kérdezte Bakó Andrásné.
Bakó András feje alig láthatóan a nővérke után mozdult. Megvárta, míg
behúzza maga után az ajtót.
Tetszenek, mondta nagyon halkan.
Cserepes volt a szája, az arca beesett és halottsápadt. Buborékolt a feje fölött az infúzióspalack. A folyosón ételeskocsik zörögtek.
Mondd csak, melyik tetszik, kérdezte Bakó Andrásné, és megérintette
a férje homlokát.
Mind tetszik, lehelte Bakó András.
Mindegyik nővérke?
Mindegyik.
Értem, bólintott Bakó Andrásné.
/

1

Újra belibbent a szobába az egyik nővérke, s rutinosan ellenőrizte az infúziós készüléket. Bakó réveteg - a gyors és szakavatott mozdulatokról minduntalan lekéső - tekintettel követte a nővérke el-s visszarebbenő ujjait, csupasz,
szőke pihés karjának határozott, de finom lendüléseit, aztán egyszerre - erőre
kapva, már nem is a kezét, a karját vagy a szépen gömbölyödő vállát figyelte,
hanem a fehér köpeny kihajtott nyakát, ahol a mellek találkozásának árkocskája jótékonyan felsötétlett, s a domborulatok elhelyezkedése, állaga, illetve
a hajlékony és karcsú törzzsel való természetes relációja arról vallott, hogy erős
és gömbölyded, nem túl nagy, ámde okos mellek birtokában van a nővérke. Istenem! Mellek, mellecskék. Milyen csodálatos, ha közel vannak! Amikor odajönnek az arcunkhoz, amikor belekéredzkednek a kezünkbe és legszívesebben
örökre ott maradnának! És Bakó elnézte ezeket a nem túl nagy, de okos melleket, merengő tekintettel követte őket, sőt a pillantása egy idő után még alább
ereszkedett, ott tapogatott már valahol a köldök tájékán, s a fehér kórházi szöveten, a kombiné selymes anyagán áthatolva becserkészte a köldökzsinór pihés
eredőjét, azt a drága kis helyet, amiben olyan ezüstösen tud fényleni a férfinyál, és még ez sem volt elég, mert amikor a nővérke félfordulatot véve lehajolt, Bakó fáradt és meggyötört tekintete egyenesen a nővérke tomporára

1997. április

31_

^

^

szegeződött, nem éppen kicsiny tompor volt ez, de láthatóan szelíd és odaadó,
bölcs és önzetlen, éppen olyan, amire a fáradt férfi ráfektetheti az arcát, amin
megnyugvást lelhet a napi robottól, a kisszerű mindennapoktól, a halálfélelemtől elgyötört férfihomlok, jaj, és szórakozottan elnézte Bakó a bugyika megfeszülő, a köpenyen átütő szegélyét is, amibe a férfi bele tudja akasztani a fogát,
aztán egyszerre lehunyta a szemét.
Aranyosak, lehelte.
Szépek, lehelte és haldoklott tovább.
Szív Magyarországot már régen nem akarta megérteni. Berlinben időzött,
úgy tehát Berlint, vagyis a németeket akarta megérteni. S azon a hideg, baltikumi széllökésektől űzött novemberi napon meg is értette őket, és ezt voltaképpen egy másik népnek, a görögöknek köszönhette. A magyar miniszterelnök könyve ebben az időben jelent meg német nyelven, és a magyar miniszterelnök nem sokkal ezután szaunás házat építtetett az írói honoráriumból. Ez is
egy milyen érdekes történet volt. Nem csak mérvadó ellenzéki politikusok, de
mérvadó magyar írók lettek a hír hallatán rettentő dühösek, némelyek irigységtől eltorzult, pulykavörös arccal kiabáltak, mások meg a döbbenettől sápadtan suttogtak, hogy lám csak, egyes kiválasztottak, akik pedig nem is mérvadó
ellenzéki politikusok, de hiszen még csak nem is írók - éppen csak miniszterelnökök - olyan kiadói honoráriumot kapnak, amiből szaunás házat lehet építeni. Hogy a fészkes fenébe van ez?
Van igazság, vagy csak szó van?
Szív Ernő erre hümmögve azt válaszolta, egyáltalán nem olyan nagy baj
az, ha magyar író nem kap ilyen mértékű honoráriumot, mert ha - engedjük
csak fel képzeletünk daloló madárkáját a lehetséges fájának legmagasabb ágára
- olyannyira meg lenne becsülve, hogy kapna, akkor bizony a magyar író is
azonnal szaunás házat építtetne, és egész nap csak szaunázna, és bizony nem
egyedül szaunázna, mert a kedves feleségével, a szüleivel, rokonságával, a szeretőjével és más magyar író barátaival szaunázna, de még egy-két kritikus is
lenne ottan, amiből éppen csak annyi következne, hogy semmiképpen sem írna
a magyar író, vagyis nem lenne magyar író többé. Szauna vagy irodalom. Lenni,
vagy nem lenni. Nem is kérdés. Szív Ernőt november első napjainak egyikén
hívták meg abba a görög étterembe, ahol Szív a németeket végül megértette.
Megnyugtató dolog érteni egy népet. A görög étterem valahol a Ku'damm végén volt, szemben fehér épület terpeszkedett komoran, egy AIDS központ.
Tegyük hozzá, azért volt már valamicske elképzelése Szívnek erről az országról, és az országot belakó nációkról. Szív egyszer írt egy Galatasaray-Frankfurt
labdarúgó mérkőzésről, ahol egy színes bőrű német játékos belerúgott a török
csapatban játszó német játékosba, és ettől a frankfurti török futballbarátok
olyan dühösek lettek, hogy nem csak Frankfurtot, de egész Németországot
meg akarták verni, és le akarták pofozni még az Odera menti, egészen vétlen

11

18

tiszatáj

frankfurtiakat is, nemzeti lobogókat égettek, és úgy káromolták a németeket,
hogy Allah szép hosszú szakálla is kedvetlenül abbahagyta a göndörödést. Bizony nagy német, igazi európai pillanat volt ez, mondogatta kedvtelve Szív.
De igazából még ez sem volt elég, hogy Szív Németországot végérvényesen és
megmásíthatatlanul megértse. Jól tudta, hogy a német nép még valami nagyon
fontosat nem árult el neki.
Azon a szeles novemberi napon tehát ott ebédelt a görög étteremben. Szív
nem gondolta, hogy a város, s hogy az itt élő emberek éppen egy görög étteremben lebbentik fel magukról természetük titkát. Pedig így történt. Szív éppen jó adag salátát tömött a szájába, amikor a bejáratnál föltűnt néhány markos kőműves legény. Németek voltak, ezt látja jól a tapasztalt ember. Mert
ugye lehettek volna törökök, lengyelek, vagy éppen vietnamiak, de egyáltalán
nem azok voltak. Valódi német kőműves legények voltak. Szív foga alatt nagyokat recsegtek a salátadarabkák, miközben a tekintetével követte a kőműveseket. Éppen olyanok voltak, mint otthon, Magyarországon. A fiatalok kese
hajúak és vékonyak, a főnök dúlt arcú, táskás szemű és sörhasú, bakancsuk
hangosan kopogott a görög étterem valószerűtlenül tiszta, fényesen csillogó
kövezetén, munkaruhájukról finoman pergett alá a finom sóder és a rajnai
homok. Igen jókedvűek voltak. Nevetgélve és viccelődve, egymást lapogatva
szolgálták ki magukat. Mindannyian ugyanazt kérték. Nagy görög tányérokon
nagy zöld növényeket.
Szív szomszédja elmosolyodott.
Oberzsin, mondták Szívnek.
Padlizsánsaláta, mondta a szomszédja.
Mert a német kőműves legények csak oberzsint ebédeltek. Semmi mást.
Ittak hozzá egy kis ásványvizet még. Ennyi volt az egész, ez volt az ebédjük.
Elköltötték, mentek is. Szív csak nézett, és jólesően borzongott. Az jutott az
eszébe, hogy ezek a kőműveslegények talán Kohl kancellár vagy Herzog elnök
úr építkezéséről jöttek, mert nekik építenek szaunás házat - no persze aligha
magyar kiadói honoráriumból. Mindegy. Ezek a kőműveslegények ebédidőben
abbahagyták Németország építését, ettek egy kis oberzsint, és aztán mentek
vissza, és építették tovább Németországot, építették a német szaunákat. Oberzsin a hasukban. Teljesen világos, abszolút magától értetődő volt minden. Németország fel fog épülni. Németország értve volt.
Szív természetesen azt a lehetőséget is számba vette, vajon mi történne
akkor, ha a magyar kőműveslegényeknek - akik éppen a magyar miniszterelnök szaunás házát építik - délben kiáltana a magyar miniszterelnök kedves felesége - ahogy az ilyenkor szokás a magyar építkezéseken - , hogy
hej, fiúk,
hej édesdrága mester úr,
hej, haj, készen már az ebédke,

1997. április

33_

^

^

és úgy biz' ám, a kerti lugas kockás abrosszal - kincstári szegfűvarratocska
a balfelső sarkokban - lefedett asztalán, a csattogó malteros gép mellett már ott
buborékolna az ásványvíz, már ott zöldellne és gőzölögne az oberzsin.
Az a kurva padlizsán.
És Szív ekkor felsóhajtott, és tapintatosan nem engedte tovább szárnyalni
a képzeletét, leparancsolta az asztmás porba, vissza a realitás tocsogó sarába,
mert egyszerűen illetlen dolognak gondolta, hogy azon képzelegjen tovább,
mint üvöltenek és verekszenek a magyar kőművesek a magyar miniszterelnök
félbe hagyott építkezésén, mint tapossák az oberzsint, vagyis tehát a padlizsánt
a friss betonba, mint kergetik a magyar miniszterelnök feleségét és gyanútlan
családját az Országházig, és onnan is tovább, nem, erre nem gondolhatott Szív,
így tehát azt mondta halkan a szomszédjának a görög étteremben, hogy ha lehetséges lenne, úgy szívesen enne egy kis oberzsint is.
Padlizsánt, mondta szomszédja, és bólintott.
Aztán néhány nap múlva Szív valahol az Erotikus Múzeum egyik emeletén téblábolva fejezte be az utolsó magyarról szóló látomását. Nem látomásként fejezte be, amiként azt kezdte, hanem komoly és felelősségteljes végiggondolásaként ama problémahalmaznak, melynek a középpontjában egy roppant tragikus kérdés világított, izzott és lobogott véres évtizedek és komikus
évszázadok óta, azaz tehát, hogy
mi a magyar.
És ez a kérdés természetesen nem jelentett kevesebbet, sem többet annál,
hogy mi nem magyar. Oberzsin vagy padlizsán. Következésképpen, gondolta
Szív, ha az iránt tudakozódunk, mi a magyar, nyomban az jut az eszünkbe, mi
nem magyar, és ha azt kérdezzük, mi nem magyar, rögvest arra gondolunk,
ami magyar, vagyis ez egy ördögi kör, ordító lehetetlenség, mert se azt, hogy
mi a magyar, sem pedig azt, hogy mi nem magyar, nem lehetett eldönteni, kinyilatkoztatni és megfejteni.
Mi az oberzsin.
Mi nem padlizsán.
Mígnem aztán Szív az Erotikus Múzeum első szintjén, kissé direkt kínai,
de viszont nagyon bensőséges japán tusrajzok között - a számtalan erotikusabbnál erotikusabb pózt vizsgálgatva - egyszerre megtalálta a szívének legkedvesebbet. A japán hölgy embriópózt fölvéve gömbölyödött össze, kebleihez
húzta a combját, a lábszárát átölelte, miközben a testének hátsó részét engedelmesen fölkínálta, úgymond, az életnek, a sorsnak, a jövendőnek, amely lehetőséggel a rajzon úgyszintén nagy műgonddal ábrázolt japán úr élt is, vagyis
hátulról hatolt a hölgy testének arra foganatosított, láthatóan forró nyílásába,
minek következtében nem láthatta a boldog, a nemi örömtől kiteljesedő,
ugyanakkor magába is zárkózó japán hölgy arcát, viszont az se az övét. Vannak kérdések, melyek úgy kínálják fel a válaszukat, miként ez a szép szerelmes
jelenet itten.

11

18

tiszatáj

Mi a magyar.
Néha egy férfi, aki azt kiabálja, oberzsin.
Néha egy nő, aki meg azt sóhajtozza, padlizsán.
Néha mindkettő egyszerre.
Néhány óra múlva tehát Szív kilépett az Erotikus Múzeum kijáratán és
akkurátusan befejezte az utolsó magyarról szóló látomást. Vagyis végiggondolta, hogyan és mint fog megtörténni, amikor föladja inkognitóját az utolsó
magyar. Teljesen nyilvánvalónak tetszett, hogy amikor az utolsó magyar - aki
épp olyan lesz, mint Bakó András volt - megjelenik egy későosztrák vagy egy
újukrán postahivatalban, a hír - mármint hogy megvan végre valahára az
utolsó magyar - nyomban elterjed egész Későausztriában és Újukrajnában, hanem még a Vlagyikavkazi Nagyhercegség és a Vietnami Kormányzóság is közleményt ad ki róla, de bizony a dolog nem lesz ilyen egyszerű, mert néhány
nap múlva egy ágrólszakadt alak jelentkezik azzal, hogy ő az utolsó magyar,
aztán egy újabb, és megint egy újabb figura jön, hovatovább már nők is jönnek, hogy ők az utolsó magyarok, és az év végére, - úgy ötszáz, netán ezer év
múlva, amikor mindez majd történik - egyszer csak meglesz az összes magyar,
tízmilliónál egy kicsit több, húsznál egy kicsivel kevesebb, a baj talán csak lesz,
hogy mindegyik magyar azt állítja majd, hogy ő az utolsó, és már nincs több
rajta kívül egy se.
Jól van hát.
Szívnek Magyarország kapcsán Majorkára is illett gondolnia, aki egyszer Bakó akkor már jócskán beteg volt - pozitív falusi riportra vitte őt. Így tudta
meg Szív, mi is voltaképpen egy pozitív falusi riport leglényege, és bizony nem
lett boldogabb e tudástól. Pedig milyen költőien indult minden! Autóval utaztak át a lepusztultságában is szép, kietlenségében is izgalmas Kelet-Magyarországon. A szegedi olajkutak felől a tarackos debreceni hantok felé tartottak.
Hideg őszi idő volt akkor is - Bakó András ezekben a napokban kaphatta kézhez a tokaji borokat a megnyert költői versenyért, no és a csúnya és üres díszhordócskát, ami olyannyira tetszett neki. Szív ült Majorka autójában és kíváncsian fészkelődött, mert még soha sem volt pozitív falusi riporton. Büszke
nyírfák, kócos akácosok futottak mellettük, és a tanyák is olyan szépek voltak,
mint friss tepertődarabkák a konyhaasztalon. A távoli ég boldogan szürkéllt
odafent, akárha egy ügyetlen gyerekkéz satírozta volna össze. Szív néha Majorkára pillantott, aki meglehetősen rosszul vezetett, ezzel szemben extrovertált személyiség volt, továbbá a hírlapíróknak ama korszerűtlen és kiveszőfélben lévő figurái közé tartozott, akik jobban respektálták a szép mondatokat
a színtelen és szagtalan információknál. Hát igen, Majorka még tudta, mi fán terem a Délibáb, hogyan kell vályogot vetni, mennyit kóstál egy igazi kombájn,
hogyan kiáltozik a szélkiáltó madár, és bizony azt is tudta Majorka, hogyan
kell úgy belépni egy falusi kiskocsmába, hogy a helybeli fröccsös magvetők,

1997. április

35_

^

^

sörös traktorosok és törkölyös majorsági alkalmazottak rögvest a szívükre
vonják, és még évek múltán is könnybelábadó szemmel emlegessék, hogy ihaj,
csuhaj, járt nálunk egyszer egy újságíró-féle, ami igaz, az igaz, kissé extrovertált
volt, de akkor is a mi fiunk volt. Majorka vígan fütyörészett, gyengéd tekintettel nézte a kihalt utat, a szép és reménytelen Kelet-Magyarországot. Egyszerre
azonban megdermedt, s mintha alkoholtól sebesült magyar földműves vagy
vajúdó fejőslány heverne az út macskahullákkal tarkított szélén, tiszta erőből
a fékpedálra taposott. Aztán szinte megbűvölve szállt ki a füstölgő autóból,
rázta a fejét, és nagyon mély lélegzeteket vett. Szív óvatosan araszolt utána.
Ott álltak Kelet-Magyarország közepén, hideg őszi időben, összefirkált ég alatt.
Majorka az út mentén húzódó árokpartot bámulta a fejét ingatva.
Tehén, mondta egyszerre.
És valóban. Az útszéli árokpart túlfelén kipányvázott tehén kérődzött, sötétlett néhány folt az oldalán, egykedvűen rágta a füvet, egészen nyugodt tehén
volt - és tényleg tehén volt.
Fantasztikus, mondta Majorka.
Egy tehén, ismételte.
A homlokát dörzsölte, aztán csinált néhány felvételt. Mert Majorka még
fotózni is tudott. És már lépdelt is vissza az autóhoz, fütyörészve és boldogan,
és Szív izgatottan követte, és ő is egészen jól érezte magát, őszintén szólva nem
is gondolta, hogy ilyen kellemes és üdítő esemény egy pozitív falusi riport. Jó
félórát haladtak aztán, amikor Majorka újra fékezett, és jószerivel a még mozgó
autóból vetette ki magát, futott néhány lelkes lépest, csakhogy megdermedjen
újfent és a távolba bámuljon, ha nem is az ég alá, de legalább kétszáz méterrel
odébb. Elhűlve ingatta a fejét, nagy erővel ráncolta a homlokát, a szájával meg
csücsörített.
Libák, lehelte aztán.
Hah, mennyi, mennyi liba!
És valóban. Úgy kétszáz méterre a debreceni aszfaltúttól jókora libafarm
terült, megannyi ürítő, gágogó szárnyas. Szürke, libaszartól kiégett föld az Alföld őszi halványzöldjében. Hangzavarjukat és kellemetlen szagukat hozzájuk
fújdogálta a szél. Majorka csinált néhány felvételt, és már haladtak is tovább. Majorka szeme úgy csillogott, akár a szentesi halásztavak meleg nyári hajnalokon.
Szív lassanként megértette egy pozitív falusi riport alkotásának megrendítően szép és komoly mibenlétét, hogyan kell csinálni, és bizony nemcsak azt,
hogy mit is kell meglátni, észlelni és tapasztalni, hanem a figyelem módját is
megértette Szív, és amikor újra fékeztek és Majorka lihegve előreszaladt, a föllelkesült Szív fürgén és odaadóan követte és bizony ő szerette volna kikiáltani,
kiharsogni, kinyilatkoztatni a látvány drága, édes, egyetlen nevét, de Majorka
- végtére is ő volt otthon ezen a vidéken - megelőzte.
Disznók!

11

18

tiszatáj

Disznók, disznók, ó disznók, ismételgette.
És valóban. A gazos árokparton termetes anyakoca legelészett, mellette
süldők fickándoztak nagyokat sikkantva - nyilván a közelben szürkéllő tanyáról szöktek ki. Majorka olyan szeretettel és tisztelettel bámulta őket, mint
ahogy az utolsó fröccsös poharat nézzük egy komoly és végzetes este után.
Nem is. Majorka úgy nézte őket, mint ahogy az olaszok bámulták a Madonnát, aki vért könnyezett a napokban.
Ó Istenem, disznók, lehelte még egyszer Majorka.
Sertések, suttogta utána Szív is.
És nyomban megbánta, mert ahogy Majorka ránézett, no hát abban a tekintetben ott öldökölt a legmélyebb megvetés is, pedig csak egy röpke szemvillanás volt, egy ajakhúzódás, egy szemöldökbillentés, az orrcimpáknak egy
semmi megrándulása, és ez úgy fájt Szívnek, hogy szeretett volna porszemmé
válni szégyenében, ám Majorka már nem is törődött vele, csinált néhány felvételt, és boldogan ballagott vissza az autóhoz, Szív meg alázatosan és összetörten
botorkált utána, nem figyelte már az utat, a szépséges Kelet-Magyarországot,
nyomasztó és komor gondolatokkal, ázott kutyaként kuporgott az autóban,
nem is mert Majorkára pillantani, és közben azt határozta, hogy soha az életben már nem fogja kimondani azt a szót, hogy
sertés,
soha, soha a moslékos életben, ha kínozzák akkor se, és amikor az autó
újra fékezett és Majorka lelkesen kiugrott a kormány mögül, Szív már egyáltalán nem akarta követni, mert arra gondolt, hogy most egy nagyon szép ökör
következik, valami csodálatos igavonó barom, netán szűzfehér kecskegida csapat, esetleg a megváltást idéző birkanyáj, de Majorka visszanézett rá, és nem
csakhogy megengedte neki, hogy jöjjön, hanem szinte kérte is, felszólította rá,
és Majorka mindössze néhány métert szaladt az út menti tanya irányába, mert
egyszerre megtorpant, s úgy bámult maga elé, mint akit orvul megütöttek,
mint akit hátulról szúrtak meg, mint akit elárultak, és Majorka nagyon erősen
ráncolta a homlokát, az ajkai elnyíltak egymástól, a feje jócskán előre billent,
és Szív, aki kelletlenül követte, már látta is, mit bámul olyan megrendülten
Majorka, aki ugye - ne feledjük - pozitív falusi riporton dolgozott éppen, benézett Szív a debreceni út mentén álldogáló tanya takaros udvarára - és azt se
feledjük, hogy valamikor kilencvennégy tájékán történik mindez - , és Szív
megremegett, újra a barátjára pillantott, de Majorka nem mondott semmit,
mert mintha nem tudott volna mit mondani, olyan valószerűtlen, különös és
döbbenetes volt a látvány, Majorka elveszetten dörzsölte a homlokát, aztán ő
is Szívre emelte a tekintetét, láthatóan azon erőlködött, hogy mégis csak mond
valamit, de képtelen volt megszólalni, és Szív nézte Majorkát, aki pozitív falusi
riporton dolgozott, a szép Kelet-Magyarországot akarta megírni, az itt élő emberek örömeit és bánatát, küszködéseinek méltóságát, az ésszerűség és a szük-

1997. április

37_

^

^

ségesség jármába terelt élővilágot, szép és különös mondatokkal, természetesen, és mintha most éppen ez vált volna lehetetlenné, és mert Szív látta, hogy
segítenie kell Majorkának, és bizony segített is, mert nagyon halkan azt mondta
neki,
emu.
Ez bizony egy emu, Majorka, mondta Szív.
És már is bánta is az egészet.
Szív képeslaptörténeteknek nevezte ezeket a semmi kis sztorikat, anekdotamagnak is kevés esetkéket. A semmilyen német nőt, a májbajos kelet-berlini férfit és a nyomorult ázsiait. Három kis semmi történet, Bakó kedvéért
persze. Egy kicsit utazni kellett az első történetért. Heinrich von Kleist emlékműve ugyanis a Wannsee partján van. Szelíden emelkedő utcán örökzöldek
betegeskednek arra. Hó esett azonban néhány napja. Talán tegnap. Vagy tegnapelőtt. De már olvadt is. A síremlék mellett látta meg Szív azt a nőt. Ázott
kis veréb, nem csúnya és nem is szép, olyan... hm... olyan semmilyen. Ez a teremtmény még csak szánalmat, csöppnyi együttérzést sem ébresztett Szívben,
s a kíváncsiságnak is csak azt az illékony fajtáját, melyet bármikor el lehet lehelni, akár a gyufácska lángját. Talántán éppen ilyen nő lehetett Henrietta
Vogel is, akinek a nevét nem vésték föl az emlékműre, pedig meghalt ezzel
a nagyon nagy íróval, hagyta magát elveszejteni, hagyta, hogy gyilkos golyó
fúrja át fiatal és kedves testét, előre ment a halálba és megágyazott ott ennek
a nagyon nagy írónak, ennek a Kleistnek, és az utókor mégis azt gondolta,
mindez, kérem szépen, kevés. A csudába is. Henriette Vogel neve nem kerülhetett föl az emlékműre. Szív azt is hallotta, néha idevonulnak a berlini feministák és tüntetnek. Néhány izmos és szemüveges lány körbeveszi Heinrich
von Kleist kicsiny emlékművét előtt és jó hangosan, hogy még a tóparti napozók is hallják, skandálni kezdenek a zöldbe borult fák alatt.
Henriette Vogel!
Henriette Vogel!
Henriette Vogel, kiabálja az egyik feminista, miközben a szemüvegét
igazgatja. Szív felsóhajtott. Az a semmilyen nő ott állt az emlékmű előtt és szipogott. Rázkódtak a vállai. Hogy sírt, még ez sem tette valamilyenné. Ha Szív
elfordította róla a tekintetét, nyomban feledte az arcvonásait, pisze orrának
ívét, ajkainak alakját, pillantásának szokványos melegét. Hogy lehet valaki
ennyire semmilyen, kérdezte magában Szív s hunyorogva a Nap után kutatott.
A parti fák kopár ágai között átderengett valamicske fény.
Vette már valaki a bátorságot, jutott eszébe Szívnek - mintegy zárójelben hogy megmondja a német nőknek, sajnos egyáltalán nem szépek. Ápoltak,
tudnak kedvesek és szenvedélyesek lenni, nagyon jól tudnak ágyazni, de nem
szépek. Hajlandók meghalni egy Kleisttel, de akkor se szépek. Engedik, hogy

11

18

tiszatáj

az öreg és fogatlan Goethe fogdossa a mellüket, mint Bettina von Armin, de
akkor se szépek. Összefekszenek Hitlerrel, de akkor se szépek. Férjüket jelentik
fel a Stasinál, de akkor se szépek. Alapítanak erotikus múzeumot, de akkor se
szépek. Eljönnek tüntetni Kleist sírjához, de akkor se szépek.
Miért nem szépek a német nők?
Az a semmilyen nő szipogott a Kleist-emlékmű előtt. Törölgette az orrát
a gombócba gyűrt papír zsebkendővel. Rázkódtak a vállai. Most akkor miért
sír ez a nő? Kleist miatt? Henriette Vogel miatt? És akkor az a kicsi, semmilyen
nő abbahagyta a sírást és a papír zsebkendőt szorongatva elindult lefelé, elhaladt a betegeskedő örökzöld bokrok mellett, kilépett a Bismark utcára és átment a másik oldalra, a tópart most néptelen és sivár részére, ahol azért üzemelt egy - másik évszakban nyilván igen kellemes hangulatú - kerthelyiség is.
November volt, de azért most le lehetett ülni egy sörre. Sült kolbász illatát
érezte meg Szív, s nyomban bele is lépett egy jókora mustárfoltba. Az a semmilyen nő már a pultnál állt, éppen Bockwurstot kért, pohár barna sört kortyolt
hozzá. S ahogy Szív elnézte őt, egyszerre eszébe jutott az a sajtóházi jelenet
Bakóval, ami a dedikálásról, vagyis hát a névről szólt. Az első képeslaptörténet.
S mintha csak a nőnek mondaná, hangtalanul elkezdte. Ennek a semmilyen német nőnek mondta el Szív az első képeslaptörténetet.
Tél volt akkor is, ki tudja már, hideg-e, jó tél-e, vagy rossz tél. Mindegy.
Ott ültek a Sajtóház fűtetlen nagyteremében és boroztak, amikor Szívhez egyszerre odalépett egy ismerős férfi, aki bizony a tegezésig ismerős volt, néha
a feleségével ült ott, a sajtóház nagytermében vagy éppen a büfés kistermében,
és ha jól emlékszik Szív, fröccsös volt ez az ismerős, kisfröccsöket ivott, ritkábban töményet, egyszóval most megállt Szív előtt ez az ismerős férfi, és lerakta
a könyvet, amit Szív jól ismert, mert hiszen ő írta.
Dedikáljad, Ernő, mondta barátságosan, és mintha még azt is hozzárecscsentette volna, baszodalássan édesöregem, mintha kedélyesen meglapogatta
volna Szív vállát, csakhogy Szív elsápadt, köhögni és krákogni kezdett, mert
nem tudta a férfi nevét, csak azt tudta, hogy tegezik egymást és hogy fröccsöt
iszik, nagyritkán töményet, rumot talán, így hát azt mondta neki, mindjárt dedikálja azt a könyvet, egy percecske az egész, csak még befejez egy nagyon fontos gondolatmenetet itt a barátjával, nézett kétségbeesetten Bakóra, és ahogy az
ismerős visszaült az asztalához, és jól hallhatóan azt mesélte a barátainak, hogy
mindjárt dedikálnak neki egy nagyon jó könyvet, Szív sápadtan odasúgta Bakónak, hogy egyáltalán nem tudja ennek a nagyon ismerős férfinak a nevét.
Bakó beteg volt, de nevetett. Mi lesz most, kérdezte Szív, de Bakó nem válaszolt, csak a szeme csillogott pajkosan. És Szív rettegett, mert egyszer egy nagyon kedves tanárja ment oda hozzá dedikáltatni, és Szív csak nézte ezt a nagyon kedves tanárját, bámult a szemébe, és egyszerre azt mondta neki, tanár
úr, bocsáss meg, de nem jut az eszembe a neved. Huh. Ennél borzasztóbb, ir-

1997. április

39_

^

^

tóztatóbb, szörnyűségesebb esemény író emberrel kevés történhet. Ennél az is
jobb, ha betiltják a művet. Ha visszaadják a kéziratot. Ha csakis rossz kritikát
írnak róla. Ha egyetlen kritikát sem írnak róla. Ennél még az alkotói válság is
jobb. Ennél az is jobb, ha az író egyetlen sort sem írt még életében. És persze
Bakó nevetett ezen. Néha óvón az oldalához nyúlt. És az ismerős férfi már ott
is állt Szív előtt, és a tekintete azt kérdezte, kész-e a dedikálás, baszodalássan
édesöregem, és Szív valamit hápogni akart, de Bakó hirtelen - már ahogy ő ekkoriban hirtelen mozdulatra képes volt - felemelkedett és bemutatkozásra
nyújtotta a kezét. És a tegezésig ismerős férfi is bemutatkozott. Bakó nem hallotta jól, úgyhogy a kisfröccsös ismerősnek meg kellett ismételnie a nevét. És
Szív fellélegzett és nagyon gyorsan dedikálta a könyvet, és ahogy elment ez az
ismerős férfi, gyorsan fizetett Bakónak még egy pohár bort. Aztán talán még
egy újabbat is.
Az a semmilyen nő, aki olyan lehetett, mint Henriette Vogel, megtörölte
a száját, unottan ránézett Szívre és megvonta a vállát.
Mintha azt kérdezte volna, na és, ennyi az egész.
Ennyi az egész, mondta Szív.
Nem sok, biccentett a nő.
Gyűlölök dedikálni, mondta Szív.
A nő elmosolyodott, és ettől hirtelen nagyon csúnya lett. És jó volt, hogy
csúnya lett. Jólesett Szívnek ez a diszkrét, de határozott csúnyaság. Már ment
is a nő. Üres korsócska lengett a kezében, avar ropogott a bokája körül. Ősz
mézelt a homloka fölött. Jaj, de csúnya volt. S ahogy utoljára visszapillantott,
Szív egyszerre rádöbbent, hogy ez az a nő, akinek soha nem volt, és nem is lesz
neve. Ő az, aki soha nem fog odajönni hozzánk, könyvünkkel a kezében, hogy
dedikálja uram, nagyon kérem.
És aki még egyszer kimondaná, hogy kérem.
Írjon nekem bele valami szépet, nagyon kérem.
Ez a nő nem fog ilyesmiket mondani. Ez a nő nem veszi meg a könyvünket, mert nem szeret minket, ki nem állhatja, ahogyan írunk, érzünk és fogalmazunk. Ez a nő néha kimegy egy sírhoz és sír. És csak ő tudja, miért sír. Ez
a nő visszafordult még egyszer, utoljára.
Henriette Vogel férjezett volt, uram, mondta, és elindult a Wannsee irányába.
Szív gyakran látta a Ku'damm hideg kövén azt a sárga kis nemtelen lényt.
Koldus volt. Nem is koldus igazából, annál jóval több. Összeégett arcából földöntúli nyomorúság áradt. Piszkosbarna, ujjnyi vastag varratok a haj helyén.
Szemei, mint összefogdosott gombok. Valami rossz hasadás a száj helyén. Az
angyal ilyen, aki egyszer forró, világi szarba hullt. Szív azon tűnődött, miféle
gondolatok járhatnak egy ilyen szerencsétlen fejében. Lát-e például felhőket,
Napot és csillagokat, tudja-e, mi a különbség az északi és a déli sörök között

11

18

tiszatáj

- az északiak persze jobbak - , egyáltalán, férfi-e vagy nő, kíván-e, tud-e vágyakozni, leissza-e magát néha, mondja-e, hogy jó, vagy hogy nem jó, és ahogy ezt
mind szenvelegve elgondolta Szív ott a Ku'damm mind utálatosabb forgatagában, eszébe jutott egy másik történet is. Neki, ennek a nyomorultnak mondta
el, hogyan sírt Bakó hetvenkilenc őszén Kolozsvárott. Ült Bakó egy erdélyi
költőnő nyikorgó sezlonyán 79-ben, Kolozsvárott, amikor még... hát szóval
amikor még más volt a világ. Ült és zokogott Bakó, aki rettenetesen el tudott
keseredni más baján és nyomorúságán. Bakó jó prédája volt az álkoldusoknak
és hivatásos koldusoknak. Ha például egy csíkszerdahelyi álkoldus támadta le
a szegedi Móra park szélén és indiai akcentussal gyógyszerre szükséges pénz
után könyörgött, Bakó zavartan száz forintot adott neki - amikor pedig száz
forintból két, három sört is meg lehetett inni - és közben szégyenkezett, hogy
nem adhat többet. És ha ez az álkoldus látta, hogy megcsillan Bakó kezében
valamicske apró is, hát azt is elkérte, mit kérte, szinte követelte, és akkor Bakó
szégyenkezve, elpirulva az aprót is odaadta, miközben más ember még az előző
százast is visszavette volna e nyíltszíni pofátlanság láttán. Bakó nagyon szépen
tudott szánakozni és együtt érezni. S talán még a magáénál is jobban szorongott a mások bajától, és más nyomorúsága láttán személyesen is felelősnek
érezte magát. Ült Bakó 79'-ben az erdélyi költőnő sezlonyán, akit Zsófiának
hívtak, és zokogott.
Én... én... én nem tudtam, hogy ti így éltek.
Hogy élünk mi, nézett rá az erdélyi költőnő.
Hogy élünk mi, Bandikám, drága?!
Ennyi, nézett föl a nyomorék a Ku'damm kövéről.
Ennyi, mondta Szív.
A nyomorék kinyújtotta a kezét. Visszahúzta. Szív nem adott neki pénzt,
mert Szív nem szokott adakozni. Ment tovább. S földalattival a Potsdamer térig utazott. Dübörgés és csattogás fogadta. A Potsdamer téren akkoriban hatalmas építkezés folyt. Európa legnagyobb építkezését rendezték meg ezen a kietlen, lerombolt placcon. Az építkezési terület piros jövő dobozában pillantotta
meg Szív azt a sárga arcú férfit. Kelet-német volt és májbajos. Akkoriban még
pontosan meg lehetett különböztetni a kelet-németeket a nyugat-németektől.
Ha ballagott az ember valamelyik forgalmas berlini utcán, különösebben nagy
hibaszázalék nélkül jelenthette ki, hogy te kelet-német vagy, jobbra, te meg
nyugat-német vagy, balra. A kelet-német férfi sárga pergamenarcát a mintaasztal fölé emelte. Azt vizsgálta elmélyülten, milyen lesz, hogyan néz ki majd
Berlin a következő évezredben. A férfi nagyon beteg volt, és Szív látta rajta,
hogy nem éli meg a következő évezredet. Esélye sincs rá. Talántán már a következő évet sem éli meg. Neki mesélte el, hogy Bakó mi mindennel próbálkozott a meggyógyulása érdekében.

1 9 9 7 . április

A

l

i

Először is akarta a gyógyulást, ami a legfontosabb dolog, ha nagyon beteg
az ember. No és persze, komolyan diétázott is. Zöldségeken és gyümölcsökön
élt, és nem ivott többé töményet, rá se nézett a vodkára, az unicumra vagy
a fütyülős barackra. Néha likőrt lopott fel a lakásba, de azt is már csak nosztalgiából, két deci likőröcske az szinte semmi, életízesítő, illúzió, játék. A borról
azonban nem mondott le. Azt fogyasztott rendesen, továbbra is. De a csapvízzel felhagyott. Csodavizet ivott, s nem csak a szomjúság okán, de kötelességből
is. A palackok ott álltak a szobája sarkában felhalmozva. A Dokinak mesélt is,
félálomban, félhipnózisban, azt is elmesélte, milyen lesz, ha majd meggyógyul.
Istennek egy gyakorló szolgájával is rendszeresen találkozott, a bűnről és a büntetésről, a hitről és a hitetlenségről beszélgettek. És ez jó volt. Bakó nagyon
készült arra, hogy meggyógyul. Bakó szó szerint undorodott a haláltól. Borzadállyal gondolt rá. Neki is volt - képletesen szólva - piros jövő doboza. Odahajolt fölé és nézegette. Egyre ritkábban nézegette. Bakó hasában volt egy szörnyű dudor, és ha még bírja Bakó veséje, ha még elvégzi a kiválasztás arra rendeltetett műveletét, és nem árasztja el a szervezetet mindenféle mérgekkel, akkor az a dudor, mely a betegség utolsó stádiumában már nemcsak tapintható,
de látható is volt, akár a járda betonján kitüremkedő fűcsomó, egyszerűen átüti
Bakó hasfalát, igen, törülte meg a szemét egyszer Bakó Andrásné, egyszerűen
attól lehetett tartani, hogy kitör a testéből, átüti a szöveteket, a bőr rétegeit,
és megmutatja magát a világnak, kijön Bakó testéből a daganat, odaburjánzik
a szabad ég alá, de aztán mégse jött ki, nem volt rá, hál istennek ideje, mert
a vese nem bírta tovább.
Ennyi, kérdezte fölpillantva a májbajos kelet-német.
Ennyi, mondta Szív.
Dübörögtek kint a gépek.
Cirózisom van, mondta a kelet-német.
Értem, mondta Szív.
És különben Dortmundból jöttem, mondta a kelet-német.
Honnan jön az ember. Hova megy. Bakó Andrásné nézte az urát. Egyedül voltak a kórházi magánszobában. Kint a folyosón kórházi egyenpapucs
csattogott el, valahol vizitelt a professzor úr. Bakó nem mozdult. Nagyon régen nem vett lélegzetet, s Bakó Andrásné egyszerre azt gondolta, hogy bevégeztetett, hogy készen van, hogy vége van. Nagyon lassan felemelkedett, fáradtan és elgyötörten a férfi fölé hajolt, hogy lecsukja Bakó tárva maradt szemét,
hogy lezárja a retinákra fagyott földi világ árnyképét. De Bakó még élt. Hirtelen hördült ki belőle a bennszorult levegő, kitört a tüdejéből, szinte megsütötte
Bakó Andrásné arcát. És Bakó újra zihálni kezdett, mert nem akart meghalni,
és azt mondta halkan és nagyon érthetően, hogy
jaj, de utálatos,

11

18

tiszatáj

jaj de szörnyű ez az egész,
jaj csak lenne vége már.
Hideg volt a pankowi kisházban. Nyirkos levegő bent, kint nyálkás köd,
saras hó, kerítésre szállt, meg-megnyikorduló varjú. Szív abbahagyta az írást.
Lassanként úgy érezte magát, mint valami élősködő. Ahogy tárgyként, témaként kezelte a barátját, a testét és a lelkét, mérhetetlen szenvedését. Ahogy leírta az élet peremére sodródó, a halál szakadékába készülő tehetetlen embert,
tudatának elhomályosulását, utolsó napjait, perceit itt, az életben. Miért. Minek. Kinek. Vajon Szív, miféle érzéssel fogadna egy hasonlatos eljárást, hogy
egy barátja vagy egy ismerőse megírná, kifogalmazná, hogyan ágytálazzák, hogyan nyúlnak, vágnak és piszkálnak a testébe. Hát biztosan nem örülne neki.
Akkor hát miért nem az élő, a tetterős és tevékeny emberről beszél Szív? Arról
a Bakóról, aki az életében talán csak egyetlen embert akart megverni, azt a bitangot, aki a kislányát molesztálta a rókusi temetősarkon. Bakó biciklipumpát
tett a táskájába és napokig azt várta, hogy találkozik azzal a szeméttel és szétveri a fején a pumpát. Vagy miért nem ír Szív arról a Bakóról, aki Bulgáriába
utazott? Aki Jerevánba repült? Vagy arról a Bakóról aki egy téli reggelen pestre
készült, hát a korai vonathoz fel is húzta a vekkert. Még sötétben kelt, felöltözködött, lesétált a kihalt trolimegállóba. Az utca is kihalt volt, sehol egy teremtett lélek. De Bakó várt. Tehette. A troli nem jött. Bakó idegeskedett, hogy
lefogja késni a hatos gyorsot. Taxit fogott, és az állomásra vitette magát. És aztán egy darabig szótlanul nézte, hogy fél kettőt mutat az óra, az állomás nagyórája. Vagy miért nem ír Szív arról, hogy Bakó és a barátnője, aki később Bakó
Andrásné lett, egyszer, egészen pontosan 1968 nyarán lestoppoltak egy teherautót Szolnok felé. Csakhamar útitársaik is akadtak, egy cseh párocska, akik
éppen Várnába tartottak. Bakóék ott, a teherautó platóján hallották egy kisrádióból, hogy az oroszok bevonultak Csehszlovákiába. Először nem is tudták,
hogyan mondják meg a cseh párocskának, akik egyetemisták voltak, láthatóan
nagyon szerelmesek, és Bulgáriába utaztak, mert a cseheknek nincs tengerük.
Aztán megmondták. És a prágai kislány sírni kezdett, mozdulatlan szemeiből
valósággal ömlött a könny, és Bakó barátnője, akiből később Bakó Andrásné
lett, egy szelet görögdinnyét nyújtott oda a kislánynak, aki sírva majszolta
a dinnyét, utazott Bulgária felé, és a magocskákat egyenként köpögette a szerelme tenyerébe.
Szív kilépett a pankowi házacska elé és egyetlen haragos legyintéssel elzavarta a kerítésre telepedett varjút. Aztán visszament és a paksaméták halmai
közül előkereste azt az interjút, melyet néhány éve készített Bakóval. Az egyik
ismerőse azt mondta, igen rossz interjú. Egy másik ismerőse meg könnyezett,
amikor elolvasta. Szív megvonta a vállát és rosszkedvűen betűzni kezdte:
A szerkesztő úr arra kért, készítsek interjút Bakó Andrással, a költővel.
Mi sem könnyebb, gondoltam, Bakó András a barátom, hetente találkozunk,

1997. április

43_

^

^

ismerem a hétköznapjait, gondjait, bajait, titkait, rejtett és kevésbé rejtett vágyait... Az interjú Bakó barátom dolgozószobájában készült - Szeged, Molnár
utca, ötödik emelet - ködös, november végi napon. Hideg volt és kilenc óra
néhány perc. Amikor elkezdjük a beszélgetést, Bakó András költő négykézlábra ereszkedik, és vadul turkálni kezd az ágya alatt.
- Ha jól emlékszem, korábban nem ilyen pozitúrában adtál interjút. Ez
egy új divat? Vagy valami modern szokás?
- Csak a bort veszem elő, kedves barátom. (fölpillant) Itt, az ágy alatt tartom, vagy a polc mögött. Mert mindennek van helye a világon. Különben is,
ez az egyetlen ital, amit ihatok. (föltápászkodik, kissé ingerült).
- Szóval el kell dugni?
- Egyáltalán nem kell eldugni.
Bólogatok, ezalatt ő üveget bont, tölt a poharakba.
- Most pedig folytasd azzal - mondja - hogy olvastad Vörös tanár úr egy
nyilatkozatában, hogy Juhász Gyula után én vagyok Szeged legnagyobb költője.
- Biztosan ezt kellene kérdezni?
- Biztosan. (tűnődve) És akkor én szerényen azt mondom, hogy ez így
talán túlzó, mindenesetre eszembe jutott egy történet Juhász Gyuláról... (lelkesen). Ez pedig úgy szól, hogy amikor Juhász Gyula hazakerült Szegedre Szakolcáról, nyomban beadott egy kérvényt telefonvonalra, hogy végre tudjon
beszélgetni a barátaival, Babitscsal, Kosztolányival, és az angyalokkal... (tűnődve)... És várt türelmesen. Az első világháború alatt azt mondták neki, momentán sajnos nem megy, katonai vonalakra van szükség. A kommün alatt újrapróbálkozott Bojtár elvtársnál a postaigazgatóság főnökénél, de csak ikszedik
volt a proletárlistán, várakoznia kellett. A francia megszállás alatt ékes franciasággal írt kérvényt, hogy ugye Szeged meg van szállva, pontosabban föl van
szabadítva, mármost ő mégis csak magyar költő, és ha nem túlzó az igény, hát
olykor szívesen elbeszélgetne a literátor barátaival az éteren keresztül. A francia tiszt úr, civilben pedáns hivatalnok, visszaírt, sajnos nem megy a dolog,
mert a vonalakra az Antante-nak van szüksége... (bosszúsan)... Telefon tehát
nem lett. Juhász egyre többet betegeskedett, miközben Horthy fehér lova is
megdöglött. Akkor Juhász Gyula újra kérvényt írt az új postafelügyelőnek,
egy bizonyos vitéz Vojnovszkynak telefonügyben... (villogó szemekkel)...
Vitéz Vojnovszky visszaírt, hogy bizony meg kellett volna gondolni azokat
a balos verseket a kommün alatt egyfelől, másfelől meg abban az utcában, ahol
ő, mármint Juhász úr lakik egyelőre nem vezetnek vonalakat - legfeljebb a kézpénzfizető vállalkozóknak. Szegény Juhász még az öngyilkossága előtt is próbálkozott - hasztalan. Akkoriban pedig József Attilával szeretett volna beszélni,
hallotta, igen nagy bajok vannak vele. Ekkor már a polgármesterhez, az alpolgármesterhez, a főjegyzőhöz is fordult, de valahogyan senki nem tudott

11

18

tiszatáj

segíteni rajta... (nagyon szomorúan, mintegy teljes átéléssel)... Ugy is halt meg,
hogy nem lett telefonja.
- Szegény, szegény Juhász.
- Neked nem azt kell mondanod, hogy szegény, szegény Juhász, hanem
meg kell kérdezni, hogy ez a történet tényleg Juhász Gyuláról szól.
- Kérdezem: ez a történet tényleg Juhász Gyuláról szól?
- Egy nagy fenét!... (teátrálisan a fejéhez kap)... Énrólam! Csak így könynyebb volt elmondani... (Cinkosan kuncog, eltűnődik)... Na, jó lesz így?
- Jó lesz.
- Vagy nem ilyen történetekre gondoltál?... (gyanakodva)
- Én azt gondoltam, sétálva is beszélgethetünk. Merthogy ez a te időd.
Köd van, és nyálkás, csontig lihegő idő.
- Csakhogy én ilyenkor nem sétálni szeretek, hanem az írógépemnél ülni,
és alkotni. Például most van új írógépem. Szép?
- Szép. Drága volt?
- Azt például tudod-e, hogy a legkorszerűbb magyar költők közé tartozom?
- Valóban?
- Valóban. Én voltam ez egyike azon néhányaknak, akik írógépen kezdtek verset írni. Rájöttem, ha az ember azonnal írógépbe ír, sokkal szebb a versírás képe. És ez befolyásolja magát a művet is. Művészi fegyelemre tanít.
- Van, aki ezzel szemben igazán nagy számítógépes, például Zalán Tibor,
de azért a verset csak kézzel írja. Hogy ez egy szentség, kézzel írni, személyesnek lenni.
- Én már húsz éve géppel írok, és mégis elég személyes vagyok.
- Tudod, ki volt az első magyar író, aki először kezdte komolyan használni az írógépet?
- Babits.
- Én úgy hallottam, Móricz.
- A költők nagyon soká kezdték használni az írógépet. József Attilától
például rengeteg kézirat maradt fenn. Nekem nincsenek kézirataim... Különben is kezdek szorongani. (Tényleg szorong, kortyol a borából) Jövő héten
megyek be a kórházba kezelésre. Tudod, a szokásos hó eleji kezelésem.
- Tudom. Fáj?
- Nem fáj. Csak unalmas. Jönnek a nővérkék, és elmennek. Meleg van.
Mellettem egy öreg bácsi, állandó szomszédom, Szokolt hallgat...
- Amikor a második műtéted után kijöttél, azt mondtad, ha meggyógyulsz, leleplezed Istent. Az üzelmeit. A gonoszságait. Az igazságtalanságait.
- Hát nem azt is csinálom?! És tudd csak meg, valóban üzelmekről van
szó. Ha ugyan nem a Sátán csinálja... Néha mégis azt hiszem, rosszul állok ehhez az egészhez. Isten az nem úgy van, ahogy az ájtatos mamikák hiszik. Ugy

1997. április

45_

^

^

van, hogy nincs. És úgy nincsen, hogy van. Állandóan róla beszélünk, hozzáfordulunk. Csakhogy lehet-e szeretni? Nem lehet... (büszkén)... Én nem akarok leborulni senki előtt. Isten előtt se.
Újra négykézlábra ereszkedik, miközben vadul turkálni kezd az ágy alatt.
- Most akkor mit csinálsz?
- Keresek egy másik üveget... (fölnéz, eltűnődik)... Sajnos én nem tudok
hinni... (az üveget megtalálta, rámosolyog, föláll, vizsgálgatja az ablakfénynél)... Amellett, tudom, hogy jogosan büntet ezzel a betegséggel. (elkomorodik) Sokat bűnöztem. Nem voltam jó. A második menetet azonban nem tartottam jogosnak. Ez... minimum... igazságtalan. Merthogy változtam annyit...
Ezt már elengedhette volna, ezt a... megaláztatást.
- Szerinted miben változtál?
- Azelőtt sokat kiabáltam itthon. Botrányokat csináltam. Nem nagyokat,
nem vertem meg senkit, de kiállhatatlan és ingerült voltam. Most többet törődök velük. Leültem például a fiammal tanulni is... Mondjuk, egy kicsit elkéstem vele, már régen nem én vagyok a példaképe... (szomorúan turkál a szakállában).
- Miért, voltál az?
- (dühös) Na jó, soha nem voltam a fiam példaképe. Például az is biztos,
hogy egyetlen soromat sem olvasta. Nem baj... (látszik rajta, hogy különben
baj)... Majd később. Egyszer. Majd rájön ő is, hogy... (elhallgat).
- Mindenesetre türelmesebb lettél.
- Sokkal türelmesebb. Általában mindenkihez.
- De hát te korábban is arról voltál híres, hogy inkább mindenkitől kétszer is bocsánatot kérsz, mielőtt rápillantasz.
- Akiket utálok, azoktól nem kérek bocsánatot.
- Sok embert utálsz?
- Vannak néhányan.
- Költők?
- Szerkesztők... meg költők is, és a telefon... na hagyjuk.
- Közérzet, amúgy?
- Én azt hittem, hogyha elmennek a párttitkárok, akkor itt leszünk valakik.
- Mire is gondolsz pontosan?
- Arra, hogy szavunk lesz. Hogy megkérdeznek, kikérik a véleményed.
Hogy az irodalomnak presztizse, méltósága lesz. Hogy például nem kell könyörögni egy nyomorult telefonért, ha az ember, teszem azt... jó költő... ráadásul írószövetségi titkár is... (nagyon heves)... És amiért még igen haragszom,
például a városomra! Na akkor ezt is elmondom! Román írók jártak nálam
a Kincskereső szerkesztőségében, temesváriak, testvérvárosi kapcsolattartás végett, mifene. Kértem a helyi vezetést, fogadják őket, vagy ha azt nem, hát egy

11

18

tiszatáj

ebédet álljanak. Nem, mondták, erre nincsen keret. Rendben. Én vettem meg
a több kiló húst, te pedig a bort. Hány litert is vettél?
- Ötöt.
- Igen, annyit,... emlékszem már. Nem lett elég.
- Nagyon sajnálom.
- Most már késő. Szóval Pászka Imre barátom, megfőzte a birkát, azt is
mind megettük. Azért olyan megalázó, hogy... Ah, én hatalmat nem akartam
soha. Akkor négy éve indultam volna a képviselő választáson a körzetemben.
(szenvedélyes) Azt hiszed, nem futottam volna be?
- Igen, azt hiszem, nem futottál volna be.
Meglepődik, idegesen babrál a szakállával.
- (sértődötten) Hát jó, komoly ellenfeleim lettek volna.
- És például milyen színekben indultál volna?
- Mondjuk... SZDSZ-MDF közös jelölt lettem volna... akkoriban.
- Mostanában többet írsz.
- Ez ment meg... (gyanakodva figyel)... Kérdezem^ is a barátaimtól, nem
rosszabbak-e az újabb új verseim. Eddig megkíméltek. Úgyhogy azt tervezem,
ha tényleg sikerül meggyógyulnom, és újra embernek érezhetem magam, felülhetek egy buszra vagy vonatra, és elutazhatok Pécsre vagy Debrecenbe, nos
akkor tartok egy hosszabb szünetet. Mert újra meg kell ismerkednem az élettel. Olvasni is akarok, újra. Ez egy ideje nem nagyon megy. Látod, most gyakorlatilag be vagyok zárva... ha ti nem jönnétek állandóan, mert hál istennek
rengeteg látogatóm van... akkor... el is terjedt, hogy én egy iszákos pali vagyok.
- Ez terjedt volna el?
- Mert ha látogató jön, leküldöm a lányomat, hozzon bort. Hiszen úgy illik. A vendéget kínálni kell. Lenn, a boltos meg azt hiszi, mindet én iszom meg.
Őrület. Napi négy-öt palack. Most is vagy ötven üres üveg álldogál a spájzban.
(Egészen pontosan harminchét. Kimentem és megszámoltam, továbbá
kettőt találtam még a szobában, illetve még néhány ott zöldellt a polcok mögött is. De azok között lehetett teli is.)
- Egyéb segítség?
- Angyalok vannak. Angyali erők működnek a világban. Egy férfi számára a nőkben működnek, a nő számára a férfiben ezek az erők... Én is angyal
vagyok valamilyen módon, és az Ilia Miska is az, sőt... (figyelmesen rám néz)...
még te is az vagy.
- Szerinted ezt kifejthetem otthon is?
- Bennem van egy rész angyal, meg egy rész ördög... És van egy másik
szempont is. Hogy miféle erők vannak. Elmondom. Láttad a televízióban a műsorunkat? Amikor Ilia Miskával, Kalmár Marcival, Temesi Ferivel és Pataki
Ferivel beszélgettünk.
- Láttam.

1997. április

47_

^

^

- Es jó voltam?
- Nagyon.
- Es azt mondtam már, milyen szobrot szeretnék?
- Úgy érted, magadról?
- Úgy értem.
- Es még az életedben szeretnéd?
- Természetesen elég, ha a halálom után leplezik le.
- Gondolom, egészalakos bronzszobrot szeretnél, valahol egy árnyas szegedi parkban álldogálna, zavart tekintetét az ég felé függesztené, miközben
szenvedélyesen a melléhez szorítana egy bronz telefonkészüléket.
- Ostoba ember!... (ingerülten kortyol a borából, megkönnyebbül)... Van
itt Szegeden, a Stefániánál ez a Dankó Pista szobor. Hiszékeny és tökéletlen
emberek folyton letörték a hegedűjének a nyakát, mert azt hitték, varázsereje
van. Szerintem különben a cigányprímások tördösték le, hogy olyan virtuóz
módon bánjanak a húrokkal, mint Dankó Pista. De ezt nem rasszizmusként
mondom... Történt, hogy egyszer Kalmár Marci szobrász barátomat megfogták a rendőrök, mert épp a szobornál, a hegedűnyakkal babrált. Azt hitték,
ő tördeli, és nagyon boldogok voltak, mert már a belügyi jutalomra gondoltak.
Pedig a Marci csak éppen vissza akarta ragasztani az új hegedűnyakat, amit
eská ő faragott ki.
- Neked viszont nincsen hegedűd, amit törögetni lehetne.
- Neked tényleg elmondom, milyen szobrot szeretnék... (figyelmesen
néz)... De meg mered írni?
- Szerintem megmerem írni.
- Szóval az én szobrom is ott álldogálna a Tisza parton, csakhogy háttal
a víznek. Faun képében ábrázolnának... (eltűnődik)... ekkora... hímtaggal...
(ilyen nagy halat fogtam című mozdulat)... Azonban ezt a hímtagot minden
héten letörnék. Es akkor Kalmár Marci kiküldené a tanítványait, drága kislányokat, akik előtte gipszből megformáznák és kiöntenék a... testrészt, márványba faragnák, lecsiszolnák nagy-nagy szeretettel, és akkor óvatosan visszaragasztanák... Ez lenne Szegeden a leggyönyörűbb szobor.
- Dankó Pista hegedűjének nyakát a varázserő miatt törögették. De a te
szobrod hímtagját miért is?
- Csakhogy a szobrász lányok újrafaraghassák.
- Erteni vélem a problémát. Viszont úgy tudom, Kalmár Marcinak vannak fiú tanítványai is. Esetleg úgy alakulhat, hogy...
- Ezt a kényes munkát csak lányokra bíznám... (igen heves)
- Szerintem ez a művészi szabadság korlátozása. No de mindegy. Azt akarom még mondani, hogy elég hosszan beszéltünk, nem lesz több hely a hírlapban. Abba kellene hagyni.
- Hagyjuk abba?

11

18

tiszatáj

- Egyelőre.
- Egyelőre abbahagyhatjuk.
- Valami szép végszó?
- Legyen az a végszó, hogyha egyszer mégiscsak lesz telefonom, mindenkit fölhívok.
- Jó, legyen ez a végszó. Csak még egy utolsó kérdést. Ha mindenkit fölhívsz, ki állja majd a számlát.
És Szív néhány nappal a hazautazása előtt el kezdte sorolni a dolgokat.
S persze ezt is egy történet miatt tette. Ah dehogy is. Nem volt ez már történet,
annak kevés volt, inkább afféle egyszerű metaforája annak, hogyan is gondolkodott némely helyzetben Bakó András, és miért is mondhatta Szív nyugodt
lélekkel, hogy Bakó nem ért különösebben a szeszes italokhoz, hogy nem az
ízekért és a harmóniák kínálta élvezetekért jár Alkohol kisasszony egzotikus
kertjébe. És akkor Szív csak úgy, rendszerezés és különösebb megfontoltság
nélkül kezdte sorolni a dolgokat, amiket Berlinben látott.
Például a moabiti börtön, hogy itt raboskodott Honecker is, sárga és széles épület, Nyugat-Berlin úgymond legnevezetesebb börtöne. A Köztársasági
palota. Ha Herzog elnök úr itthon van, leng és csattog rajta a nemzeti zászló.
Aztán a Schanburg utca. És bent a központban Európa egyik legelegánsabb
áruháza, a KDV, amit a rossz nyelvek szerint csak azért építettek a nyugat-berliniek, hogy megmutassák a világnak, milyen gazdagok, nagyok és erősek tudnak lenni, és ahol valóban hegyekbe volt rakva a magyar Pick szalámi és úgy
szintén dombokba volt emelve a lazacszerű, pirosan tündöklő sonka, és a zöldséges osztályon illatozott a manióka gyökér, és édesburgonyát lehetett is válogatni, valamint cayotent, illetve volt ott dudhi Kenyából, és volt töpörödött
vizigesztenye, aztán a kokoma fűszergyökér Kenyából, gyömbér meg ízes banáncsíra, továbbá carambole a távoli Malaysiából, mellette pedig babaco Ecuadorból, pitahaya Kolumbiából, és volt cherimojas, ami egyszerű alma káposzta
volt, és volt granadil és faparadicsom, és a halosztályon kicsi homár, meg nagy
langusztatörzsek jégbeáztatva, mindenféle nyershalak, no meg rákszirom, és
restaurantban ott ebédelt a helybeli Wolstansbürger meg a japán üzletember,
kagylólevest kanalaztak, lazacvariációt vagy tonhalsztéket rendeltek aztán, és
közben beruházásokról és árfolyamokról tárgyaltak. No igen, a Potsdamer tér
piros jövő doboza. A Moszkva-Berlin kiállítás. Egy új film plakátjai mindenütt,
A halálcsináló jön. A halálcsináló jön. A halálcsináló jön. Grunewald. Az árnyas Königsalle. Gazdagok, gazdagság, hihetetlenül kék ég, akvarellzöldet legelésző bárányfelhők, meg leszakadt szürke esőfelhők, kicsiny villák, fehérek, gazdagság, gazdagok, egy teraszos szárd étterem, ahol, mondják, kitűnő a szardínia.
Egy szociális otthon, öregasszonyok a balkonon, kibontott hajjal. A Savignyplatz sarkán az a kisvendéglő, ahol piros lábaskákban lehetett pörköltet kapni.
A Brandenburgi kapu ócskapiaca, orosz kitüntetésekkel, Szokol rádiókkal.

1997. április

49_

^

^

Legyen elég.
Elég legyen.
Hogy mire fel is volt mindez?
E rengeteg dolgot csak azért sorolta Szív, mert egyszer Guinnes sört vitt
a nagybeteg Bakónak, aki már nem ivott töményet, legfeljebb titokban likőrt,
de még titokban sem evett húst, csak zöldséget, és csodavizet ivott, hogy meggyógyuljon. Szív odahelyezte Bakó elé a Guinnes sört, ami, egyesek szerint
a legjobb sör volt a világon, ami persze egyáltalán volt biztos, mert akkor mit
tarthatunk a belga tízfokos sörökről, a ferences barátok kikísérletezte bajor sörökről, az északnémet sörökről, a kanadai sörökről vagy a szent inkvizíció
szenvedélyét is segítségül hívó spanyol sörökről, ah, mindegy is, ott állt Bakó
előtt a Guinnes, ő meghúzta az üveget, szívott az orrán, a szakállába túrt és
csak nagy sokára szólalt meg.
Olyan ez is, akár a Bak. Hát nem?
Aki ivott már Bak sört, illetve fogyasztott Guinnes sört is, tudhatja, miről
beszél Szív. Bakó soha nem volt tárgyilagos, amit talán az bizonyít a legjobban,
hogy képtelen volt sétálni. A tárgyilagos emberek nemcsak hogy tudnak sétálni, ^hanem mesterei is ennek az időtöltésnek, művészettel és odaadóan csinálják. Órákon, napokon keresztül, olykor egy egész életen át. Bakó viszont akkor is sietett, ha nem volt különösebb dolga, himbálva és gyorsan járt. Társát,
ha éppen akadt neki, folyamatos lökdöséssel ösztökélte a haladásra, úgyhogy
jobb volt Bakóval ülni valahol és iszogatni. Bakó az utcán, a szabad ég alatt kiszolgáltatva érezte magát, szorongott.
A pankowi kertben kint megroskadt a novemberi hó. Szív felemelte a fejét, hunyorogva bámult kifelé az ablakon. Csönd volt. Néha a Grabeallén elhúzott a villamos. November vége volt. Lassan utazik haza. És akkor visszagondolt arra a napra, a halál napjára. Szív ezt az egészet hallotta valakitől. Nos
igen, hogy kitől is, nyilván megmondhatná, szépen ideírhatná, hanem ez már
olyan mindegy, mintha valóban megtörtént volna, mintha igaz lehetne mindaz,
ami volt. Éppen olyan mindegy volt, mint a víz, amiben már lemosakodtunk.
Szóval azt hallotta Szív, hogy Bakó András búcsúztató szövegét, azt a néhány
sort, azt az egylendületű hírlapi flekket, amelyben legalább annyi kötelességtudat munkált, mint amennyi fájdalom, és amely a halál másnapján jelent meg
a helyi újságban, bekeretezve, dőlt betűkkel szedve, úgymond kurziválva, egyszóval ő ezt az egyflekket már megírta korábban. Vagyis annyira készült a búcsúztatás kizárólagos szerepére Szív, mondták neki, hogy egy este odaült az
íróasztalához, és leírta a mondatot:
Meghalt Bakó András.
Hogy talán leírta még egyszer.
Elhunyt Bakó András.

11

18

tiszatáj

S így is próbálgatta.
Elment Bakó Andris.
Ésígytovább.
Pedig Bakó András még élt. Igaz, a halálán volt. Igaz, alig volt már tiszta
pillanata. Igaz, magatehetetlen volt. Igaz, néha felült az ágyában, s a testéből
lógó csövekkel együtt elindult, ám hogy hová, azt talán csak a lelke tudta volna.
Akárhogyan is, de élt és lélegzett még Bakó. Néha azt mondta a villamosnak,
hogy villamos. Zenét kért. Azt mondta, hogy a nővérke szép.
Aranyos a nővérke.
Melyik nővérke aranyos?
Mindegyik nővérke aranyos.
És talán tudta még Bakó, hogy ősz van, és szeptember van, hogy kint az
utcán merő szeszélyből csapkod az eső, aztán a fény lassan és körülményesen
szárítgatja a rossz aszfaltot. Tudhatta ezt Bakó, mert élt. Legyen elég ennyi. És
ő - hallotta a hírt Szív Ernő - mégis annyira magának akarta a búcsúztatás
drámai szerepét, hogy egy este leült az íróasztalához, ráncolta kicsit a homlokát, tornáztatta az ujját, ivott egy kis esti kávét, és leírta:
Meghalt Bakó András.
Vissza kellett pergetni négy hónapot. Szív Hamburgból érkezett haza,
még ennek az évnek a tavaszán, de odafönt, hová már nem ér el az emberi
homlok, a fák ágai a nyár érett húsába kapaszkodtak. De csak odafönt. Embermagasságban hideg volt. Jó egy hónap távollét után tért haza Szív. A könyvnapon találkoztak Bakóval, a Dugonics téren. Erősködött a szél boldogtalanul,
hidegen és fényesen. Egy nagyon sovány és nagyon sápadt embert ölelt meg
Szív a zenélő szökőkút mellett, és ez a változás egészen megdöbbentette. Bakó
összement és gyenge lett, mint egy üres papírlap. Márciusban még erősnek
tűnt, pirospozsgás volt az arca, akkor még, ahogy mondani szokás, súlyánál
volt, terveit és a vágyait sorolta, tudott dühös és mogorva, szeretetre méltó és
esendő lenni. Élt. Most meg mintha kihűlt volna benne valami. Mintha valami
nagyon fontosat elvettek volna belőle. Május, igen, ez volt az a hónap, amikor
a halál gyorsítani kezdett Bakó szervezetében. S ha most visszagondol Szív,
könnyen utánaszámolhat, hogy mindössze három hónapja volt Bakónak az
életben. Három egész hónap, és a szeptemberből valamennyi. Bakó András
dedikált a Dugonics tér forgatagában. Forgatag? Na jó. Lézengtek a könyvnapon néhányan. Tolla éppen nem volt Bakónak, így hát kölcsönkért valakitől.
Egy nagyon szép s láthatóan nagyon drága golyós irónt adtak neki. Szív már
nem emlékszik rá, hogy ki, mindenesetre Bakó ezt a szép és drága tollat azon
mód beejtette a szökőkút rácsai közé, s egészen úgy tetszett, ez a toll elveszett,
ennek a tollnak annyi, s bizonyára így is lett volna, ha nem tűnik föl a könyvheti ácsorgók gyér népségében Majorka, ha nem hasal rögvest a rácshoz, nem
ügyeskedik egy fémpálcával, hogy végül diadalittasan kiemelje az irónt, és be-

1997. április

53 ^^

vallja, hogy nem csak a diadaltól ittas, hogy csak azért sikerült neki a művelet,
mert istentelenül másnapos, hogy tiszta fejjel és rezzenéstelen kezekkel ilyen
mélységből egy ilyen tollat kiemelni képtelenség lenne, és akkor ezen nevettek,
Bakó is heherészett, miközben az oldalára tévedt a keze, ahol egy zacskóban
végződött a teste. Fújt a hideg júniusi szél. Szív Ernőné ekkor látta utoljára az
utcán Bakót. A dedikálásnak vége lett. Es akkor elmentek a Botond nevű étterembe, négyen, mert Szív Lacika is velük volt. Drága, de nagyon kellemes
belga sört ittak, és Bakó fizetett. Vitatkoztak ezen egy kicsit, mármint hogy ki
fizessen. Vannak emberek, akik úgy élik le az életüket, hogy lényegesen többet
fizetnek, mint amennyit nekik fizetnek. Bakó ilyen ember volt. Többet itták
az ő borát, az ő sörét, és többet itták az ő pálinkáját, mint amennyit ő ivott
mások kontójára. Mindenesetre akkor egy korsóval és egy pohárral öltek meg
ott, a Botondról elnevezett étterem fényes teraszán, közben Szív Lacika szendergett a távoli napsütésben, Szív meg, aki néhány napja érkezett haza Hamburgból, arról fecsegett Bakónak, milyen érzés is a felhők fölött repülni, minisztériumi elsőosztályon persze, ahol az alig órás út alatt négyszer kérdi meg
a légikisasszony, parancsol-e a kedves utas egy konyakot. Bakó bólogatott.
Felhők fölött konyakozni, motyogta, s közben az oldalára tévedt a keze,
és ott is maradt. Aztán a sör elfogyott, pukkogtak a habbuborékok a korsók alján. Bakóval nem lehetett a halálról beszélni. Legfeljebb annyit dünnyögött
olykor, - komorabb pillanataiban - , hogy ha nem sikerül ez és ez a műtét, ha
nem hoz eredményt ez és ez a beavatkozás, ha nem távolítják el az oldaláról
ezt az undorító zacskót, akkor ő magától elmegy, akkor ő majd megoldja az
szenvedését, akkor ő majd maga vet véget ennek az egésznek, mert az képtelenség, hogy így éljen, zacskóval az oldalán, megalázva és kiszolgáltatva, nyomorék módon, évekig. Bakó soha sem beszélt úgy a közelgő halálról, mint valami elkerülhetetlen és végérvényes eseményről. Nem békélt meg, az utolsó
percig sem. Egyszerűen nem volt kapható a lélek békéjére, úgymond. Azon az
utolsó nyáron még a fogait csináltatta. Akkor is az utcán találkoztak, szokás
szerint véletlenül, egészen pontosan a Széchenyi tér trolimegállós oldalán botlottak egymásba, és Szív nyomban elkísérte Bakót a fogröntgenes kis irodába,
ami egy belső körudvaron nyílt, valaha talán legényszoba volt, két egymásba
nyíló parányi helység, s míg Bakó morogva és bosszankodva újra és újra viszszament a fekete szobába, mert rendre elmozdult a röntgenkép, és ismételni
kellett, Szív elnézte az udvar csorba kövein heverő kövér macskákat, félig
nyílt, álmos tekintetüket, lassú mozdulataikat, s amikor Bakó végre elkészült,
elmentek a Boszorkányba, és ittak egy pohár fehér bort, ki tudja már, talán
a legutolsót együtt. Szív fent, Pesten hallotta meg a hírt. Sírt egy kicsit. Aztán
az első vonattal hazautazott, vissza Szegedre, ahol a szerkesztőségben már várták a búcsúztató cikket. Szív akkor és ott írta meg, a halál napján. Nem előbb
és nem később. Igaz persze az is, hogy a helyi hírlapon kívül további három

11

18

tiszatáj

más helyen is el kellett a barátját búcsúztatnia. Azt mondta később Bakó Andrásné, hogy Bakó voltaképpen megfulladt.
Szív faltól falig járkál pankowi kislakásban. Hideg van kint, mint az Isten
hátsóudvarán, ahol az ítéletre kész lelkek gyülekeznek. Piszkos és elfáradt,
rossz fénnyel játszó hó az udvaron, hasas kukák, fedelüket emeli már a szeméthalom. Valami tétova történés leng a körtefa ágai között, nem is a szél az,
csak az akarna lenni. És ahogy visszalép az összelehelt ablaktól Szív, egyszerre
meglátja Bakó Andrásnét, ahogy az asszony ott ül azon a szerdai napon a kórházi ágy mellett, szinte rágörnyed a kórházi székecskére, miközben tartja Bakó
András kezét. Valami aprócska zaj is hallatszik. És Bakó Andrásné egy röpke
pillantást vet hátra, mert halkan, szinte bocsánatkérően tárul az ajtó, éppen
csak egy emberi test méretére válik el a kipárnázott kerettől, és a nyíláson át
valóban belép egy aggódó ismerős, egy másik nő, és akkor Bakó Andrásné
visszafordul és tartja tovább az embere kezét, és egyszerre csak azt látja, hogy
a férfi már halott.
Nem mondja Bakó Andrásné, hogy Istenem.
Nem mondja, hogy jaj.
Nem mondja, hogy hát akkor szervusz, lelkem.
Nem mondja, hogy bocsáss meg.
Nem mondja, hogy megbocsátok.
És nem mondja, hogy akkor most mi lesz.
Bakó Andrásné a férfi mozdulatlan arcába mered. De hiszen csak annyi
volt az egész, mint ahogy felsóhajtunk. Annál is kevesebb. Odanézünk egy
emberre, és azt mondjuk, Bakó András. Odanézünk, és már nem mondunk
semmit. És akkor most hol van, ami volt. Kérdezni, ami nincs? A férfi karjának alsó felén szirmoznak már a hullafoltok. Bakó Andrásné azt figyeli, hogy
kiszaladt Bakó testéből az összes vér. Istenem, milyen fehér a bőre. Hogy megritkult a szakálla. Távolról és fehéren fénylik a homloka és a nyaka egyetlen
hatalmas árnyék a meredt áll alatt, és a szemével egészen úgy néz, mintha megnyugodott volna. És ahogy ott feküdt, még mindig melegen, de már a lelkétől
elválasztva a férfi, Bakó Andrásné egyszerre csak arra gondol, hogy ez az ember nem megnyugvást lelt, nem csak átlépett azon a kapun, melynek túloldalán
már nincs szó szenvedésre és örömre, hanem... hanem más történt vele.
Micsoda történt Bakóval, kérdezi Szív megtorpanva a pankowi kislakásban. De aztán nyugtalanul járkálni kezd újra. Cigarettára gyújt. Ott a bíborlik
boros üveg is az asztalon, összefirkált könyvek és gyűrött jegyzetek és persze
Bakó egy derűsebb változatú fotójának társaságában, ott várakozik bizony a bolgár kadarka. Bocsáss meg, Világ. Dönt az üvegből Szív. Issza, mint a vizet.
Micsoda történt Bakóval, kérdezi újra Szív és már sír.

1997. április

53_

^

^

S mert gyorsan újra felhajt egy csurranásig telt pohárral, hát bosszúsan,
a könnyei fátylán keresztül bámulhatja, hogy alig kotyog valamicske az üveg
alján. De az is az eszébe jut gyorsan, hogy van tartalék Kadarka, hej, Bakókám,
néz a fotóra, szerencsére van. Már jön is a konyhából, s remegő ujjakkal bontogatja a következő üveget.
Bakó Andrásné, mondja Szív halkan.
Bakó Andrásné ráemeli a tekintetét, egyenesen a szemébe néz, hosszan és
komolyan, de mintha nem is annyira a válaszon, hanem inkább azon tűnődne,
hogy ha majd innen, a kórházi szobából kilép, miként lesz lehetséges élni tovább, nézni félfelhős égre, nyúlni egy pohárért, villamosjegyet lyukasztani,
számlát lerendezni, kávét kortyolni, látni verssort és újra látni, igen, mintha
ezeken tűnődne Bakó Andrásné, de mert ahogy Szív tartja a sajátjával és nem
engedi az özvegy tekintetét, megérzi azt a ki nem mondott néhány mondatot,
melyek nélkül ez az egész füzet egy fabatkát sem érne, hát viszi magával Szív
Bakó Andrásné tekintetét, és az akkor is vele van, amikor összepakolja a holmiját és búcsút int a pankowi kisháznak, és akkor is amikor felszáll a dérvirágoktól összekarcolt hajnali vonatra az egyik berlini külkerületben, és akkor is,
amikor kikészíti az útlevelét és a szendvicseket meg a dobozos söröket, és vele
van Bakó Andrásné tekintete akkor is, amikor átzötyögnek a cseh, aztán meg
a szlovák határon, amikor ott kanyarog a vonat mellett a jeges Duna, és aztán,
végül, ahogy a vonatról lelép a Keleti-pályaudvar összeköpdösött, mocskos peronjára végre meghallja a szavakat.
Mi történt vele, kérdezi tehát halkan Szív.
Nehéz csomagok a kezében, talpa alatt Magyarország.
Ki mondta, hogy ártatlanul születünk, kérdezi az asszony.
Ki mondta, kérdezi Szív.
Ki mondta, hogy az ártatlansághoz szenvedni kell, kérdezi Bakó Andrásné.
Ki mondta, kérdezi Szív.
/

1

Én mondtam, válaszol halkan Bakó Andrásné, s már a halottat nézi újra.
Hát ez történt, kérdezi Szív. Csomagjait leengedi, cigarettára gyújt, vonatok jönnek és mennek télből a télbe.
Igen, ez történt, mondja Bakó Andrásné.
Hát akkor most visszakapta az ártatlanságát, mondja még, és már újra
a mozdulatlan arcot nézi, azon a szerdai napon, valamivel délelőtt tíz óra előtt.

1

tiszatáj

1 18

DANYI

MAGDOLNA

Sanzon egy hattyúról s egy tavirózsáról
Sohasem szerettél. Mégis mi vonz hozzám?
Húsz éve már, hogy először láttuk: Nyíló
tavirózsát a park szennyes kis tavában,
a büszke hattyút, amint körbe-körbeúszta.
Szépen tudott úszni, a rózsa nem félt tőle.
Meg sem érintette, hullámot kavart csak, s
kérdezgette egyre. Akárha valami hajnali
fuvalom harmatozta volna gyönge virágtestét,
húsos leveleit. Egy hattyú és egy rózsa,
miről beszélgethet? Pedig beszélgettek.
Szirmait a rózsa össze nem is zárta.
Lebegtette őket az állott vizű tóban.
A harmathullásban. Ingott hófehéren, levelei
védték. A furcsa kérdéseket sorra válaszolta.
Miért is ne? Egy hattyú? Kérdezhet akármit.
Sohasem szerettél. Mégis mi vonz hozzám?
Tizenhat éve már, hogy másodszor láttuk.
Egy tisztáson álltunk. Vagy inkább pázsiton?
Néztük őket szótlan. A nyíló tavirózsát s
a hófehér hattyút. Egy hattyú és egy rózsa,
miről beszélgethet? Pedig beszélgettek. A
hattyú kérdezett, a rózsa válaszolt. Miért
is ne? Egy rózsa? Azt mond, amit akar. Te
akkor azt mondtad: Szeretni nem tudnál. Le is út, fel is út. Szólt a tavirózsa, s
a hófehér hattyú értetlenül nézett. Miféle
rózsa ez? Szeretni akarna! A szépség neki
kevés? Ilyen tavirózsát! Ezek a virágok!
Miféle népség ez?
Sohasem szerettél. Mégis mi vonz hozzám?
Tizenhat év alatt miért nem feledtél el?
Hattyúk s tavirózsák, ne emlékezzenek!
fehéren és büszkén ússzanak a vízben. Ma

1 9 9 7 . április

55_

annyi idős vagyok, mint voltál, akkor régen.
Nyíló tavirózsát, büszke hattyút erre, nem
igen már látni. A parkban a kis tó, ő, bizony,
kiszáradt. A medre még megvan, s a fák is
körülállják. A reményt fel nem adják. Sohasem
szerettél. Mégis mi vonz hozzám? S hogy én
miért szerettelek? Azt sem tudom meg már. S
hogy szerettelek-e? Arra sincs felelet. Az
elmúlt évek során itt nagy inségek dúltak.
Aszály sújtott mindent. S még ha csak ez lett
volna! A hattyú elrepült. A rózsa, ő elhervadt.
Ez a rózsák sorsa. S ő ezt nem tudta éppen.
Hogy víz nélkül nem élhet. S hát ez lett a veszte.
Sohasem szerettél. Mégis mi vonz hozzám?
Egy hattyú s egy rózsa? Mit kezdhet egymással?
Nos, legyünk barátok. Miért is ne lennénk?
Egy büszke hattyú s egy hófehér rózsa! Már
csak egy tavat kell keresnünk. Ha lehet,
tisztább vizűt. Ha lehet, abban a szép parkban.
Palics, 1996. május

HOLDAS GYÖRGY: A „HATALOM" (1986)

^

^

11

LÁZÁRY

18

RENÉ

SÁNDOR

Ablakomból
Át a zörgő Széne uczczán
Társzekér döczög tuczat-szám!
Oh, naponta mennyi théma:
Lóganyé, pocséta, széna!...
S mily sekély poéta-véna!
Kolozsvár, 1874. augusztus 5.

Boriskához, futólag
Oh, ne hidd Borbála, Borcsa,
Szép Boriskám, Borsikám,
Hogy a költés sava-borsa
És a költő-sors vidám...
Nem! Nem jut rám csak a korcsa:
Fogy az ihlet sava-borsa,
Hisz hiába koptatom
Verseimre tollam...
Izzadok, káromkodom:
Azt az illen-ollan,
Mert potomra pusztitom
Érted itt a tintát!
Többet érne, hogyha most
Csókolnálak inkább!
Sáromberkén nyaralván, 1877 augusztusában

tiszatáj

59 ^^

1997. április

Billet doux Boriskának
Bori, nézd, úgy tülekednek!
Kóbor betük e füzetben,
Mint az ebek a füzesben Üzekednek!
De ne vedd ezt üzenetnek!
Szintúgy Sáromberkén vakácziózván,
1877 augusztusának majdnem a végén!

Bácsi-torok!
Regét költök rólad, híres Bácsi-torok!
Táj-leíró vers lesz. Czíme: „Bácsi-torok!"
Első sora így zeng: „íme, Bácsi-torok!"
Bérekesztem itt, mert ríme már csikorog!
Magyar-Vistára menet, 1888. augusztus 10.

Csáky bácsi arczképe
Csáky bácsi méla bajsza
Csáléra áll, s néha hajszra!
Bajsza alján két nagy ajka:
Három csibuk fityeg rajta...
Csak pipázgat, s bárha már agg:
Úgy pöfékell, mint a gyárak!
Kis szobában él pipálva:
Füstölög, mint kormos élet,
Megrepedt vén, régi kályha.
Székely-Keresztúron, 1889 augusztusában

1

1

tiszatáj

18

Orpheusz suttogása
A kéz egy asphodélos
Vad árnyékát letépte:
Szavak mögül kiárad
Lélek s tudás setétje:
Áramlik, mintha réten
A szél, a lét, a Léthe:
Tücsökhang súlytalan leng,
Mint árnyak néma lépte.
Mykene - Argos, 1908 júliusában

Un parnassien
Kávéházak terasszán,
Zöld rakpartok kövén ül:
Elmélázó moszat... Már
Nem írogat - de vénül!
Dilettáns kis poéta:
A vers belőle gúnyt űz.
Lírája lenge pernye:
Nem perzselő, nem új tűz!
Költőnek úgyse tartja
Vásárhely, Pest, Kolozsvár,
Nagyvárad, Kassa, Karcag...
Parnasszusért cserébe
Nem jár csak macskaszarszag.
Parnasszus helyett néki
Elég a Montparnasse...
Parfőm, húgy, macskaszarszag.
C'est tout. C'est mon Parnasse.
Párizs (Montparnasse - Le Döme),
1912. júliusának vége felé (talán 27-én)

61 ^^

1997. április

GÖMÖRI

GYÖRGY

Hajnali ihlet
Korareggeli álmok, hajnali ébredezésekmennyire adósotok vagyok!
Az éjszaka: szénfekete, lágy tó,
hív, húz, magába ránt és ringat hangtalan.
Szélcsend van, semmi nesz, csak egy távoli
repülőgép mint hogyha búgna.
Ilyenkor a Gondviselőre
bízom lelkemet. Már amennyi belőle
még lassan kihúnyó öntudatomban benne leng.
Hiába álmodnék azután csodaszépet,
az lesz csak belőle, mint Babits
sebtében lejegyzett kétsorosából: zöngemény.
...De a violaszín hajnalban új-meg-új
szókapcsolatok sarjadnak, villamos
szikrák sercegnek a fejben, és íme,
csoda: formát ölt s egyszerre
alkalmi Pallaszként életre pattan a vers is.

Előzetes egy antológiához
Örülj szivem,
s ne táncolj már a gúzsban,
repess szivem,
ott vagy hiszen
a dicső hatszázhúszban!
A zord jelen
(-talan, -telen)
nem hagyott lenn a búsban;
neved ragyog:
helyet kapott
a végső hatszázhúszban!

1

1

tiszatáj

18

Újra nekrológ
már annyi nekrológot írok
hogy szinte nekromán leszek
életkedvemet felemésztik
parányi halál-termeszek
azt még csak el lehet viselni
ha nyolcvanon túl mennek el
akiket ismertünk szerettünk
- mindenkit vár mene tekel
de amikor lesújt a villám
s elvisz egy ötvenéveset
(nem öreg még! nem is idős tán)
aki nem is volt nagybeteg
elnémulunk akkor s a csöndben
a szívverésünk hallani
morajlanak a kinti ködben
a nemlét kék hullámai
amiken túl - így hitte Wiktor van élet még van túlvilág
de sohasem vesszük magunkra
többé a régi test-ruhát
megszoktuk már meg is szerettük
s ha le kell tenni? üsse kő
nekromantikus szódagállyal
virít a „kincses temető"
1996

1997. április

JÁNOSHÁZY

61_

GYÖRGY

Előadás után
Az elcsépelt darabnak vége régen,
színész, közönség elment már, sötéten
tátong a nézőtér - de a szakadt,
poros függöny valahogy fennakadt,
s az üres színpadon magányos árnyék
hajlong, az elmaradt tapsokra vár még,
és észre sem veszi, hogy odalenn
nincs egy hüvelyknyi emberfia sem,
csak bentlakó patkányok háborúznak
pár falatért a széksorok alatt;
eszébe sem jut, hogy a fennakadt
behemót függöny bármikor kicsúszhat
a Sors markából, s egy kő súlyú bojt
úgy agyoncsapja, mint posztós a molyt.

Holtvágányon
Rozsdázó holtvágányra félretolva
alszik a kiérdemesült vonat,
nem hull szilaj szikrája, mint a polyva,
mindegy neki hajnal, dél, alkonyat.
Mellette száguld el a duhaj élet,
a hipermodern
mammutmozdonyok;
az övében tűz és füst már nem éled,
vastestében élő szív nem dobog.
De öröklét ez inkább, mint halál:
élvezi a megérdemelt nyugalmat,
nem árt neki többé se hó, se harmat.

^

^

1

1

tiszatáj

18

Fapadjain gazdátlan macska hál,
és egy lélekkel nap- s éjszakahosszat
ócskavas-mennyországról álmodoznak.

Burleszk szonett az elmúlásról
Az órában sántán döcög az inga:
gém, melyet célba vett egy fránya flinta;
szived, a szorgos kis szivattyú-himba,
úgy nyekereg, mint szétpüfölt marimba.
Elkókadt rég a rétek kankalinja,
a nyárból sem maradt, csak száraz inda;
kopott zakódból kifakult a minta,
kopott tolladból kifogyott a tinta.
Mohó szájad tátog csak egyre, mintha
végbúcsuja előtt a csalafinta
életből még egy utolsót nyalintna de pálcájával üstökön legyint a
Fekete Angyal, s gúnnyal rád kacsintva,
füledbe súgja: Gyerünk formalinba!

SZAKÁCS IMRE: GÖRGETETT KÖVEK (1995)

65 ^^

1997. április

BAKOS

ANDRÁS

Megszállás
Egy falumbeli asszony néhány évvel ezelőtt, egy vasárnap délelőttön belépett a falu templomába, odament a pap mellé, aki egy hokedlin állt, és a mellékoltáron lévő sószobor lábát törölgette; és azt mondta a papnak, mosolyogva,
hogy úgy érzi, megszállta a szentlélek. A pap, hallva ezt, lelépett a hokedliról,
de olyan szerencsétlenül, hogy kificamodott a bokája. Az asszony megkérdezte, mit tegyen, a pap pedig csupán annyit tudott mondani, hogy ha az újszülött világra jön, az asszony nyugodtan hozza el, meg fogja keresztelni.
Ezután semmi érdekes sem történt: az asszony az eset után is szorgalmasan járt
a misére; nem volt terhes.
Később ez a nő azt mondta anyámnak, amikor találkoztak, hogy bárcsak
beszélhetnék egyszer a fiaddal. Amikor ezt anyám elmesélte, épp egy kéthetes kirándulásra indultam. Csónakomon végigjártam a folyó felső szakaszát, horgászással, főzéssel töltöttem az időt, és a csónakra kifeszített ponyva alatt aludtam. Amikor hazaértem, és beléptem az üres lakásba - közben az itthoniak is
elmentek valahova -, a felmosott kövek hűvösségével együtt a kamrában maradt almahéj erjedésének szagát is megéreztem, és azt is, hogy itteni életem
nem ott folytatódik, ahol két héttel ezelőtt abbahagytam.
Ez így is történt: mióta itthon vagyok, sok, korábban gyakran emlegetett
emberről nem hallok semmit. Az asszonyról sem beszél senki; pedig régen
ennyi idő alatt többször is okot adott arra, hogy szóba kerüljön. Ám úgy döntöttem, nem kérdezem meg senkitől, mi van vele, mivel nem tudok és nem is
akarok fölkészülni egy olyan válaszra, mely valamiképp velem kapcsolatos
lenne.

Álom egy lóról
A gulyásnak, aki az utcánkban lakott, volt egy nagyon szép, fehér lova,
amelyet azután sem adott el, hogy felhagyott a marhaőrzéssel. Ötéves koromban ezt a lovat mindenáron meg akartam venni; hónapokig kiürült mézesflakonokban, műanyag mackókban gyűjtöttem az aprópénzt, a gulyásnak
azonban váratlanul meghalt a felesége; hirtelen sok pénzre lett szüksége, így
nem várhatott addig, míg össze tudom gyűjteni a teljes árat. Amíg a ló ott volt,
majdnem mindennap átmentem hozzájuk. A gulyás, amint a melléképület

11

18

tiszatáj

ablakán át meglátott, kilépett az udvarra, bejött velem az istállóba, a hónom
alá nyúlt; fölemelt a ló hátára, majd szinte azonnal le is vett. Ezután
rendszerint estig beszélgettünk a melléképületben.
Tegnap éjjel a lóról álmodtam: a házsor végén, a villanykaró mellett álltam, és egy szürkésfehér, gomolygó felhő képében láttam meg. Lassan közeledett a ház felé, néhány méterrel a gyep fölött lebegve. Amikor bevágtatott az
udvarunkra, futni kezdtem. Attól féltem, hogy mire hazaérek, eltűnik.
Végigszaladtam az udvaron, és a ház mögött, a palatetős színben találtam
rá. A bárányok szénáját ette, amit a téli esők elől hordtunk be. Leültem mellé
a földre, hátam a falnak támasztva, nyújtott lábbal, és azt álmodtam, hogy elalszom. Akkor nem tudtam, hogy mindez nem ébren történik velem; mint
ahogy az is, hogy ott, a földön ülve felébredtem, és nem láttam magam mellett
a lovat. Körülnéztem, aztán megnyugodtam: a földet ugyanis faltól falig beterítette a széna. Tehát mégis itt van valahol, mondtam, és kezem a malteros falnak
támasztva fölálltam.

A padlóváza története
A polgárőrök versenyén fölfigyeltem a súlyzóra, mely a futtballpálya szélén, a fűben hevert; mellette a színes korongok. A polgárőr-csapatok a pályán
vándoroltak, egyik versenyszámtól a másikig; a súlyzó volt az utolsó versenyszám.
Miután a szervezők többször is megpróbálkoztak a rúd felemelésével, és
egyikük sem járt sikerrel, én is odaléptem; ráfogtam, fölvettem, és a fejem fölé
löktem. Ezután két újabb korongot húztam a súlyzóra, majd további kettőt;
ezt, vagyis a száz kilót is sikerült kilökni. A szervezők mosolyogva néztek.
Egyikük mondott valamit, ami úgy hangzott, hogy „heszte könnyű". Aztán,
mintha ott sem lettem volna, leszedegették a külső korongokat és folytatták az
emelgetést.
A versenyzők ezután érkeztek meg; mindegyikük mosolyogva, pontosabban önirónikus mosollyal lépett a rúd mögé. Ám amikor lehajoltak a rúdhoz,
arcuk megkomolyodott; a sikeres vagy sikertelen erőlködés után ismét mosolyt
erőltettek arcukra. Mindezt a büfésátor ponyvája alól néztem végig. Amikor
a legerősebb versenyző, aki négyszer is próbálkozott, föladta a küzdelmet, vettem magamnak egy pohár hideg barnasört, és órákig el sem mozdultam a helyemről.
Késő este azonban, az eredményhirdetésen, amit a sátrak előtt rendeztek
meg, a verseny fő szervezője váratlanul az én nevemet is bemondta a mikrofonba; arra kért, menjek oda mellé. Szavait hallva sokan felémfordultak, olya-

1 9 9 7 . április

8 5 1 1

nok is, akiket még életemben nem láttam, így nem tudtam, honnan tudják, ez
a név enyém. Fölálltam, odamentem, a fő szervező pedig átadott egy okker virágokkal díszített, hatalmas, sötétbarna padlóvázát. E díjat, mint mondta, versenyen kívüli teljesítményemért, a száz kiló felemelésével érdemeltem ki.
Ez a fordulat annyira meghatott, hogy könnyezni kezdtem.

ASSZONYI TAMÁS: BAROKK (1993)

VB

'

11
í

m

"

N EZ 0
K m u n

Apokalipszis - 1 9 1 /
A XIX. századvég és a X X . századelő orosz gondolkodásában és irodalmában különösen felerősödött az orosz tudatra oly jellemző eszkatológikus látásmód. Vlagyimir
Szolovjov, a kor meghatározó filozófusa, aki nagy hatást gyakorolt a századelő legmarkánsabb szellemi áramlatára és irodalmi irányzatára, az orosz szimbolizmusra,
utolsó művében, a Három beszélgetésben megírja az Antikrisztus legendáját, melyben
megjövendöli az Antikrisztus közeli eljövetelét, s az egész világot behálózó társadalmi
szervezetét. Szolovjov műve értelmezésének egy, rendkívül fontos mozzanatára
Nyikolaj Bergyajev, akit filozófusként szintén a szolovjovi örökség folytatójaként tartanak számon, hívja fel a figyelmet Az orosz kommunizmus értelme és eredete című
könyvében: „Szolovjov apokaliptikus szemlélete nem a világvége eljövetelére utal, hanem egy meghatározott történelmi kor végét s történelmi katasztrófa közeledtét jelzi:
ez az Apokalipszis a történelmen belül fog lezajlani." (Kiss Ilona fordítása.)
Mikor Oroszországban bekövetkezett az 1917-es októberi forradalom, az orosz
írók és értelmiségiek többsége, jelentős mértékben a szellemi előzmények következményeként, a „köznapok" történelmét mintegy apokaliptikus kulcsban értelmezte és
így is élte meg. Egyébként, egyfelől a véres és brutális eseményeket, másfelől az új életről és új világról szóló hangzatos jelszavakat tekintve, minden oka megvolt rá.
Az Apokalipszis-várás nem csak a misztikus beállítottságú szimbolistákat jellemezte,
hanem a parasztköltőket is, sőt, a fiatal proletárírók naivan lelkes, jórészt dilettáns alkotásai szintén apokaliptikus, messianisztikus elemekre épültek. Természetesen az ő műveikben az üdvtörténeti végen volt a hangsúly, Krisztus második eljövetelét a kozmikus forradalom győzelmével helyettesítették be. Az apokaliptikus-elv szokatlan egybefogó erejét mutatja például a Petrográdban 1916-18 között működő irodalmi csoportosulás, a Szkíták, amely a „szellemi maximaiizmus" és az „örök forradalmiság" programját hirdette meg: a szimbolisták és szimpatizánsaik (A. Blok, A. Belij, V. Brjuszov,
A. Remizov, J. Zamjatyin), a parasztköltők (Sz. Jeszenyin, Ny. Kljujev, P. Oresin) és
ismert filozófusok (L. Sesztov, K. Erberg) alkalmi társulása volt. A szkíták a forradalomban a romboló, pusztító barbár őserő feltörését látták, amely a beteg, felemás orosz
civilizációt ugyan elpusztítja, viszont ez a záloga az orosz kultúra és szellemiség megújulásának, az „új ég" és „új föld" eljövetelének. A csoportban 1918-ban a baloldali eszerek júliusi moszkvai lázadásának leverése után szakadás állott be. Főként Remizov,
Zamjatyin és Sesztov számára ekkor már végképp világossá vált, hogy a bolsevikok által vezérelt orosz forradalom nem a szellemi újjászületést, hanem Oroszország és az
orosz kultúra értékeinek végleges pusztulását hozza, s az utópia megvalósítása szükségszerűen egy értelmiség- és kultúraellenes diktatúrába torkollik.
Jelen írás az Európa Könyvkiadónál májusban megjelenő Apokalipszis - 1917 című könyv
utószava, amely Bunyin naplóját, Gorkij 1917-18-as publicisztikáját és Rozanov Korunk Apokalipszise című írását tartalmazza.

1997. á p r i l i s—^^

Az 1917-es forradalmak hétköznapjairól, a személyes sorsok kataklizmáiról az
események idején született naplók, s a napilapokban megjelent írások tanúskodnak.
Ekkor még létezett sajtószabadság, noha ez a februári forradalom kérészéletű vívmányának bizonyult, s a viharfelhők már 1917 végén, 1918 elején gyülekezni kezdtek felette. A forradalom idején az orosz írók közül többen vezettek naplót; elegendő itt
Blok naplójára, Z. Gippiusz Pétervári naplójára, M. Prisvin pár évvel ezelőtt publikált
naplójegyzeteire utalni. E naplók többségét Oroszországban a szovjet korszakban nem
publikálták, csak „tamizdat"-ban, vagyis nyugati kiadásban és szamizdatban terjedtek,
illetve az archívumok mélyén szunnyadtak, mint például Prisvin naplója. Ezeknek az
írásoknak a közvetlen dokumentum-értéken kívül fontos vonásuk, hogy beszámolnak
arról, milyen hatással volt a forradalom okozta megrázkódtatás az írói világkép, „világmodelP alakulására, mennyiben rendítette meg az eddig stabilnak hitt értékeket, valamint ebben az új léthelyzetben mennyiben igazolható mindaz, amit eddig az orosz történelemről, az orosz emberről és az orosz kultúráról írtak és gondoltak. Éppen ezért
majdnem mindegyik napló egyben válság-dokumentum is; arról tanúskodik, hogy valami végérvényesen lezárult nem csak az orosz történelemben, de az orosz irodalomban is, éppen ezért válik problémává több alkotó esetében, miként lehet a jelen helyzetben megfelelni az orosz író legendás elhivatottságának (Oroszországban az író több
mint író), illetve egyáltalán hogyan lehet tovább írni és élni.
Ivan Bunyin (1870-1953) naplója a forradalomról, az Elátkozott napok hosszú
ideig csak külföldön jelenhetett meg, Oroszországban 1989-ben adták ki először.
A naplót, melyet az olvasó nem ismerhetett, a szovjet kritika művészileg értéktelen,
szovjetellenes rágalomnak minősítette. Bunyin ugyanakkor nagyon fontosnak tartotta
ezt az írását, az első helyen válogatta be összes művei nyugati kiadásába. Bunyin ötven
éves volt és ismert író, mikor arra kényszerült, hogy elhagyja Oroszországot. A naplót
1918-19-ben Moszkvában és Odesszában írja, a kiutazásra készülődvén, annak tudatában, hogy lehet, sohasem látja viszont Oroszországot. Az utolsó bejegyzés 1919. június
20-ról vaíó. Családjával 1920. január 20-án hagyja el Oroszországot; először Odesszából
Konstantinápolyra hajóztak, majd Párizsba mentek, ahol Bunyin haláláig élt. 1933-ban
ő az első orosz író, aki megkapja a Nobel-díjat. A díj odaítélését többen politikai
okokkal magyarázták, az viszont tény, hogy munkássága az emigrációban kiteljesedett,
melyet olyan művek jeleznek, mint a Sötét fasor mesteri miniatűr elbeszélései, vagy az
A rszenyev élete című regénye.
Bunyin ugyanúgy nem tartozott egyetlen politikai irányzathoz sem, ahogy nem
tartozott egyetlen irodalmi csoportosuláshoz. Féltékenyen óvta mind emberi, mind
írói szuverenitását, s jogát a kritikára. Irótársairól - legtöbbször igazságtalanul - nem
volt valami nagy véleménnyel. Talán ő az egyetlen olyan orosz író (Csehov mellett),
akit alig érintettek meg a kollektivisztikus utópiák, eleve tagadott mindenfajta forradalmat, beleértve a nagy francia forradalmat, s az 1905-ös orosz forradalmat is. 1917
előtt írott elbeszéléseiben uralkodó az orosz falu ábrázolása: alakjai a lelkileg kiüresedett nemes és paraszt, akik a nemesi kultúra széthullásának áldozatai. Bunyin prózájában a paraszt egyáltalán nem idealizáit, sőt, kiszolgáltatottságában kegyetlen és gyanakvó, „az orosz lélek szörnyű rejtélyének", vagyis a lét értelmetlenségének a megtestesülése. Bunyin szerint ez a pszichikum, vagyis a néplélek megváltoztathatatlan.
Az ugyancsak 1917 előtt írott, egyik legismertebb elbeszélésében, a San Francisco-í w'rban
a lét értelmetlenségének témája már filozófiai szinten, az egyén és a mindenség antinómiájának képi megjelenítésében valósul meg. Bunyin prózája impresszionisztikus jel-

n— tiszatáj

legű, nagy szerepe van benne a természet ábrázolásának: a természettel való egyesülés
ritka pillanatai jelentik az ember számára azt az illúziót, hogy a lét értelmetlensége leküzdhető.
Mikor Bunyin naplóját olvassuk, olyan érzésünk támad, mintha az „örök" orosz
természet hátterében a falusi elbeszélések parasztjai kelnének életre. A napló hőse tulajdonképpen az elembertelenedett, manipulált tömeg, a néhai „szent orosz nép". Bunyin
kegyetlen őszinteséggel leplezi le az orosz értelmiségre oly jellemző önámító hazugságot, a népimádatot, amely mögött valójában mély közöny rejlett éppen imádatuk
tárgya iránt. Bunyin nem kis indulattal ír arról, hogy az orosz értelmiség, a kollektivisztikus ideálok bűvöletében élve, mikor „népben" és „emberiségben" gondolkodott,
a parasztot nem vette emberszámba, nem látta meg benne az egyes embert, az individuumot. A naplót mindvégig egyfajta ideges lüktetés jellemzi, amin nincs mit csodálkozni, ismerve az író akkori élethelyzetét. Az Elátkozott napok alaphangját Bunyin
már-már depresszióba hajló mély pesszimizmusa határozza meg. Ennek ellenére a naplóban ábrázolt utcajelenetek, életképek meglepően élőek, az idézett beszélgetések majdnem mindegyike poénra van kihegyezve. A megszokott életük kerékvágásából kizökkentett emberek naivitása, elvtelen alkalmazkodásuk Bunyinban egyáltalán nem titkolt
ellenérzéseket vált ki. A naplóban ábrázolt panoptikum rendkívül széles: fel-felvillannak a különböző társadalmi rétegekhez tartozó emberek, irodalmárok, politikusok,
csekisták, színészek, munkások és utcai járókelők. Mind megmérettetnek, és jóformán
mind könnyűnek találtatnak. Bunyint mint írót leginkább a „zűrzavaros idők" nyelve,
kifejezésmódja foglalkoztatja: felidézi az odesszai utca szófordulatait, a plakátok értelmetlen jelszavait, a korabeli munkássajtó félművelt cikkecskéit, vagyis a tömeg „hangját". Ezzel a szubkulturális nyelvi kifejezésmóddal állítja szembe az irodalmi nyelvet;
ezen a naplóíró akkor szólal meg, mikor a számára legkedvesebbről, a zűrzavar közepette az örök értékekről, a természetről és Oroszországról beszél. A székesegyházak
szépsége, a tavaszi természet, az esőben csillogó háztetők nosztalgikus hangulatot ébresztenek benne, hiszen örökre készül elhagyni Oroszországot. Bunyin felfogásában az
orosz forradalom egyértelműen a történelmi Oroszország végét jelzi. Bunyin apokalipszise a személyesen megélt kataklizma, amelyet nem igazolhat semmiféle utópikus álom,
sem magánmitológia.
Makszim Gorkij (1865-1936), a sztálini korszakban a „szocialista realizmus" megalapítójának kikiáltott nagy orosz író viszonya az októberi forradalomhoz korántsem
volt egyértelmű. Tulajdonképpen a gorkiji életrajz bizonyos elemei mind a mai napig
nem tisztázottak (többek között halálának valós körülményei sem); 1917 után a szovjet
rendszer bonyolult macska-egér játékot játszott vele, hol kedvére tett, hol elhallgattatta, hol privilégiumokat nyújtott neki, hol még személyes szabadságát is korlátozta.
Gorkij 1917-ben talán a legismertebb orosz író volt mind hazájában, mind külföldön.
Köztudott volt róla, hogy nem csak szimpatizált, de kapcsolatban is állt a forradalmi
erőkkel. 1901-ben írta meg a Viharmadár dala című prózaversét, amely a századelő
forradalmi romantikájának alapműve. Az első legális bolsevik újság, a Novaja zsizny
(Új élet) 1905-ben az ő közreműködésével jött létre, ekkor ismerkedik meg Leninnel is.
Kapcsolatuk azonban egyáltalán nem nevezhető felhőtlennek. 1906-tól Gorkij A. Bogdanov nézeteinek hatása alá került, komolyan hitt ő is abban, hogy az orosz „istenépítés" és a forradalmi eszmék összeegyeztethetőek: Gorkij „istenépítő" útkeresése
tükröződik például az Anya című regényében. Lenin emiatt kritizálta Bogdanovot és
szintén elítélő szavakkal illette Gorkijt „naivitása" miatt. Igazán feszültté viszonyuk

1997. á p r i l i s—^^

voltaképpen közvetlenül az októberi forradalom elótt vált. Gorkij lelkesen fogadta
a februári forradalmat, s a baloldali eszerekkel, az úgynevezett „internacionalistákkal"
(N. Szuhanov, A. Tyihov, V. Gyesznyickij) együtt Petrográdban lapot indít 1917 május 1-én szintén Novaja zsizny néven. A lap célja a demokrácia védelme a februári forradalom szellemében. A Novaja zsizny a pluralizmust hirdeti meg a politikában a szovjetek egyeduralmával szemben, bírálja a bolsevizrnust, állandó vitában áll a Pravdával,
s mindennek következtében az újságot Lenin parancsára 1918. július 6-án véglegesen
betiltják.
Gorkij a Novaja zsizny-ben Időszerűden gondolatok címmel írja nap mint nap
publicisztikáját. 1918-ban, a lap betiltása után az Időszerűtlen gondolatokat Petrográdban és Berlinben is megjelenteti könyv alakban. A sorozat több cikkét lefordították
nyugati nyelvekre. Magától értetődő, hogy a Szovjetunióban a cikksorozat egészen
a Gorbacsov-korszak végéig nem jelenhetett meg, 1989-ben adták ki először. Pedig az
Időszerűtlen gondolatok nélkül nincs hiteles Gorkij-biográfia, s nehezen érthető Gorkij
világképének alakulása is.
Az Időszerűtlen gondolatok egyes írásai hiteles képet nyújtanak a forradalomról.
Igaz, irodalmi szempontból hagynak némi kívánnivalót maguk után, érződik, hogy sietősen megírt cikkekről van szó, hiszen a napi események értékelése Gorkijnak mindennél fontosabb. Az írások stílusa éppen ezért nem mindig egységes, hol túlzottan patetikus, hol leegyszerűsítően didaktikus, sőt, néha egyenesen vulgarizáló a hangvételük.
A cikkekben erőteljesen szétválik egymástól, ami a tulajdonképpeni kritika, sőt, a felháborodás tárgyát képezi és a gorkiji utópia, ami a realitások ellenében is mindvégig az
író világképének alappillére marad. Gorkij kritikájának fő motívumai egybeesnek a későbbi orosz és kelet-európai emberjogi mozgalmak jelszavaival. Fellép a szólásszabadság és a sajtószabadság védelmében, melyet a februári forradalom alapvető vívmányának
tart. Az erkölcs és a jó ízlés nevében ugyanakkor elítéli a sajtóban megjelenő méltatlan
hangot, a „piszkos kis brosúrákat", melyekben a Romanov családon gúnyolódnak.
Felemeli szavát a letartóztatások ellen, s a politikai pluralizmus védelmére kel, mikor
tudomást szerez Singarjov és Kokoskin, ellenzéki kadet politikusok kegyetlen meggyilkolásáról. Megdöbbentő képet fest az utca, az elállatiasodott tömeg ösztönkitöréséről, az önbíráskodásról és a pogromokról. Leleplezi a bolsevik sajtó demagógiáját,
rámutat a bolsevikok és a nép közötti mély szakadékra és konstatálja, hogy a bolsevikok lényegében a demokrácia és a munkásosztály (munkás-értelmiség) ellen folytatnak
harcot. Figyelmet érdemel az Időszerűtlen gondolatok Lenin-kritikája: Gorkij elsőként
eredezteti Lenint és Trockijt a Bakunyin-Nyecsajev-típusú orosz anarchista fanatikus
forradalmároktól. A későbbiekben ezt a vonulatot rendkívül pontosan Ny. Bergyajev
Az orosz kommunizmus értelme és eredete című könyvében vázolja fel.
Tomas Venclova, a világhírű emigráns litván költő az Időszerűtlen
gondolatoktól
1988-ban írott tanulmányában nem véletlenül hangsúlyozza azt, hogy mind Gorkij antibolsevik alapállásának, mind későbbi közeledésének a szovjethatalomhoz gyökereit
az író személyes mitológiájában és világ-modelljében kell keresni. A gorkiji személyes
mitológia már a századfordulón írt elbeszéléseiben, színműveiben és 1917 előtti regényeiben, a Foma Gorgyejet/ben és a Matvej Kozsemjakin életeben világosan körvonalazódik. Alapja egy jórészt eklektikus és leegyszerűsített zárt világkép, amely a X I X . szá-

^

7

0

n— tiszatáj

ben mitologikus kategóriákká tágulnak. Bízik az emberi önmegvalósítás korlátlan lehetőségeiben, a haladásban, a „tervszerű történelmi folyamatban" és egy olyan jövő képét
látja maga előtt, ahol megvalósul a végső társadalmi harmónia. Éppen ezért szimpatizál
a szocialisztikus eszmékkel. A szocializmus nála a tudományos igazság rangjára emelkedik, ez az a végpont, ahová eljut az emberi történelem, vagyis a szocializmus nem
más, mint a földi paradicsom megvalósulása. Végeredményben a gorkiji világkép egy
szekularizált eszkatológikus modellre épül, amely jellemzője a XIX. századi orosz forradalmi demokrata utópiáknak is.
A fentiekben vázolt világkép alapvetően meghatározza az Időszerűtlen gondolatok
pozitív programját. Gorkij szerint minden baj, a vadság és az anarchia forrása a „felszabadított Oroszországban" a kulturálatlanság, a műveletlenség és a passzivitás, vagyis
a testi és szellemi renyheség. A megmenekülés útja tehát az aktivitás, a munka, valamint a „kulturális építés". Miután azon bánkódik, hogy Oroszországban kevés a munkaszerető ember - az antiszemitizmussal szembeni fő érve például, hogy „a zsidó majdnem mindig jobb munkás, mint az orosz" - , megállapítja, hogy nincs más recept, mint
a tervszerű munkavégzés az élet minden területén: „a csodák országát alkotjuk meg, ha
energikusan dolgozunk" - írja. A „kulturális építés" gorkiji programja ismeretelméleti
elveken nyugszik, mivel elképzelései szerint az igazi kultúra csak a tudományon alapulhat és a haladás, valamint az aktivitás szellemében működik. Egyébként Gorkij a kultúra művelését a felvilágosító, nevelő tevékenységgel azonosítja, szintén a XIX. századi
forradalmárok szellemében. Az Időszerűtlen gondolatokban némi patetikus hevülettel
így fogalmazza meg ezt: „Ha a forradalom képtelen arra, hogy azonnal nekikezdjen
a kulturális építésnek, akkor - nézetem szerint - a forradalom terméketlen, nincs értelme, és mi - a nép - életképtelenek vagyunk." Gorkij utópikus beállítottságából - nyilvánvaló erkölcsi kételyei ellenére - logikusan következik a bolsevikokkal való megbékélése. Az Időszerűtlen gondolatok utolsó cikkei már ebbe az irányba mutatnak.
Gorkij 1918-19-ben sokat tett írótársaiért, szinte „intézménynek" számított az
irodalmi életben. Segítette anyagilag az éhező, beteg írókat (többek között Rozanovot
is), megalapította a Világirodalmi kiadót, ahol munkát adott pályatársainak. Kapcsolatait és tekintélyét felhasználva még a Csekától is meg tudott védeni számos ártatlan
embert. Lenin nem nézte jó szemmel ezt a tevékenységét, és egészségi állapotára hivatkozva rábírta, hogy külföldön telepedjék le. 1931-ben tér vissza csak, immár végleg,
a Szovjetunióba.
Gorkij utópiáját voltaképpen a sztálini irodalompolitika a „szocialista realizmus"
megalkotására használta fel. O maga ugyanakkor nem volt mindig kényelmes ember
a rezsim számára. Megtagadta például, hogy Sztálinról könyvet írjon, viszont zsolozsmát zengett a Fehér-tengeri csatorna építéséről, melyről köztudott volt, hogy kényszermunkával rabok építették. Az 1930-as években Gorkij, mint „őfelsége ellenzéke",
a maga eszközeivel próbált valamit tenni a pártellenzék és az írók módszeres kiirtása
ellen, ám nem sok eredménnyel. Élete utolsó éveiben megtiltották neki, hogy elhagyja
Moszkvát.
1930-ban, mikor elkészítette V. /. Lenin című cikke végleges változatát, melyben
Lenint Nagy Péterhez és Lev Tolsztojhoz hasonlítja, arról vall benne, hogy tizenhárom évvel korábban azért nem értett egyet a kommunistákkal, mert hibásan túlértékelte az értelmiség szerepét, mint az egyetlen olyan erőét, amely képes Oroszország
vezetésére. A gorkiji apokalipszishez talán adalékul szolgál a következő történet, melyet egy szovjet disszidens írt le visszaemlékezéseiben (Gorkij világképét elemző cikké-

1997. á p r i l i s

—

^

^

ben Tomas Venclova említi meg): 1949-ben egy leningrádi diákot letartóztatnak ellenzéki tevékenységért és a bíróság elmekórtani szakvéleményt kér róla. A kiküldött pszichiáter, miután talál egy kéziratot a diáknál, melyet a kórházban készített, ennek alapján mániákus depressziót és nagyzási mániát állapít meg nála. A kézirat Gorkij Az ember című poémájának szó szerinti szövege volt, melyet a diák kívülről tudott.
Ha a szovjet pszichiáter Rozanov valamelyik szövegének másolatát találta volna
meg a szerencsétlen diáknál (ami eleve elképzelhetetlen, az 1940-es években Rozanovnak még a nevével sem találkozhattak az ifjú emberek), a diagnózis még elrettentőbb
lett volna. Vaszilij Rozanov (1879-1919) az orosz „vallási reneszánsz", a századelő vallásfilozófiájának egyik legellentmondásosabb és legszínesebb alakja. Szépírói vénája és
nyíltan vállalt szubjektivitása folytán különös, egyedi nyelven szólal meg a filozófiában, a számára oly kedves eljárásmóddal, a paradoxonnal élve, a „formátlanság tökéletes
formáját" hozza létre mind az orosz gondolkodásban, mind az orosz irodalomban.
Műveiben nem alkotott rendszert, hanem a gondolkodás folyamatát, a gondolatok spontán áradását kívánta rögzíteni szövegeiben.
Vaszilij Rozanov életrajza furcsaságokban is bővelkedik. Vetlugában született,
a moszkvai egyetem filológiai fakultását végezte el, majd 13 éven át vidéki gimnáziumokban tanított földrajzot és történelmet, s közben írta filozófiai munkáit. Megnősült, egy nála jóval idősebb nőt vett el, aki nem volt más, mint Apollinaria Szuszlova,
Dosztojevszkij egykori szerelme, több Dosztojevszkij-nőalak prototípusa. Szuszlova
jócskán megkeserítette nem csak Dosztojevszkij, de Rozanov életét is. Mikor Rozanov
elhagyta és másik családot alapított, s gyermekei is megszülettek, Szuszlova nem volt
hajlandó elválni tőle. Rozanovnak egészen első felesége 1918-ban bekövetkezett haláláig várnia kellett arra, hogy törvényesíthesse második, jól sikerült házasságát. Rozanov 1893-ban Pétervárra kerül, ahol először hivatalnok, majd a Novoje vremja (Új idő)
nevű ismert konzervatív, egy időben a feketeszázadokkai is szimpatizáló napilap munkatársa lesz. Ebben az évben jelenik meg híres könyve, a F. Dosztojevszkij: A Nagy Inkvizítor legendája, mellyel neve ismertté válik a főváros értelmiségi köreiben. 1901-ben adják
ki cikkgyűjteményét Vallás és kultúra címen, melyben már határozottan körvonalazódnak a tipikus rozanovi eszmék és elképzelések. Rozanov vallásfilozófiai esszéiben eleinte még csak a nyugati és keleti kereszténységet állította szembe egymással; az előbbit
az „e világtól távoli és idegen vallásnak" nyilvánította, míg az utóbbit az „e világhoz
közeli, örömteli és otthonos vallásnak" tartotta. Rozanov olyan utópisztikus vallásról
gondolkodik, amely nem tagadja meg az életet és annak forrását a sexust (oroszul: pol).
A sexus Rozanov értelmezésében nem biológiai funkció, hanem transzcendentális energia. Az ember a sexus titka, az új élet születésének titka révén kapcsolódik be a természet fensőbb rendjébe. A sexus az élet metafizikai szimbóluma: isteni eredetű - a lélek
szinonimája, mivel bensőségesség, melegség kapcsolódik hozzá. A sexus szemszögéből
nézi Rozanov a történelmet is; az ember szerinte nem cselekvő részese a történelemnek, hanem csak egyszerűen benne él, tévelyeg, anélkül, hogy tudná, mi a célja, merre
vezet. Az egyedüli hely, ahol képes az emberi személyiség önmaga megvalósítására,
értelmes tevékenységre, a család, s főképp, a gyermekek nemzése. Rozanov a családban
misztikus mélységeket lát, a család a közvetítő láncszem az empíria és a transzcendencia között.
A vallás és a sexus kapcsolata a témája Rozanov 1911-ben írott két könyvének
(Emberek a holdfény vonzásában. A kereszténység metafizikája; Sötét arc), melyekben már
nem csak a nyugati kereszténységet bírálja, hanem általában a történelmi kereszténysé-

n— tiszatáj

get: a „Golgota vallásával" szembeállítja „Betlehem vallását", összeegyeztethetetlennek
tartja egymással az Ó- és Újszövetséget, a Bibliát és az Evangéliumokat. Rozanov vallása az Atya által szentesített vallás, hisz O a Teremtő, aki gondoskodik ember-gyermekeiről. Neki köszönhetően megszentelt az anyag és a test, hiszen magában foglalja
az „isteni magot". Mindebből logikusan következik Rozanov Krisztus elleni lázadása,
hiszen Krisztus „magtalan", aszkéta, aki árnyként vonul végig az Evangéliumokon.
Rozanov Krisztus elleni lázadása drámai erejű, ugyanis hívő keresztény emberként teszi mindezt, s az egyház tekintélyét feltétlen tiszteletben tartó gondolkodóként.
Rozanov Krisztus elleni kirohanásaiban voltaképpen a keresztény dualizmus ellen lázad, a test és lélek, a föld és az ég, a sexus és az Isten szétválasztása ellen szól: „Istennek
nem Jézus az egyetlen gyermeke. Két gyermeke van - a világ és Jézus. A világ is Isten
gyermeke, hisz O teremtette." - írja. Rozanov bírálja a keresztény aszketizmust, Krisztus nála a halál vallását testesíti meg. Mivel gondolkodását, érvelését bevallottan érzelmei irányítják, igazságtalanul elfogult Krisztussal szemben, az egyház szerepét ugyanakkor paradox módon túlértékeli; a pravoszláv egyház fontosabb számára, mint maga
a kereszténység, mivel az egyház otthont jelent az embernek, organikusan kapcsolódik
mindennapi életéhez, sőt, intim szférájához is. Rozanov az egyház feladatát elsősorban
abban látja, hogy az ember lelki életét „otthonossá" tegye; gondolkodásának sajátossága
az örök értékek és a köznapi lét kategóriáinak egybemosása. A rozanoví utópia alapja
e két értéktartomány közti élő kapcsolat megteremtésének vágya, amely az orosz népi
vallásos utópiák világról alkotott elképzeléseire emlékeztet.
Intim világának „kibeszélésével" Rozanov tulajdonképpen új műfajt teremt az
irodalomban. A Lehullott levelek (1913) című kísérleti prózájában a napló, az életrajzi
jegyzetek keretei közt jelennek meg az őt izgató filozófiai kérdések, melyek szervesen
beépülnek az író mindennapjaiba, összekapcsolódnak például éremgyűjtő szenvedélyével, a napi bosszúságokkal, kis, intim titkokkal. Ez a fragmentáris próza azt mutatja,
hogy Rozanov tudatosan szünteti meg a határt az élet és irodalom között, az írott és
beszélt nyelv között. A Lehullott levelek az orosz asszociatív próza egyik csúcsteljesítménye. Lényegében egy „lírai újság", amely napi hírekkel szolgál a lélek minden rezdüléséről, a gondolatok születéséről. A „kibeszélés poétikáját" Rozanov maga is reflektálja: „A lélek minden rezdülését nálam a kibeszélés követi" „... a szubjektivitás bennem
oly végtelen, mint senki másban..." „Az igazsághoz az út a szubjektivitáson át vezet."
A kibeszélés, az állandó önreflexió Rozanov művészi alkatának megkülönböztető
jegye. E próza egyik meghökkentő formai játéka az idézőjelek gyakori használata.
Az idézőjel persze nem valódi idézetet takar, Rozanov inkább azt jelzi vele, hogy nem
pontos szavakkal, hanem árnyalatokkal
fejezi ki magát. A lélek rezdüléseit a szó
amúgyse tudja visszaadni.
Rozanovot a kor filozófusai és irodalmárai egyaránt nagyra becsülték, annak ellenére, hogy extrémitásaival gyakran vitába szálltak. Közeli barátságban volt Ny. Bergyajewel, a Merezskovszkij házaspárral, P. Florenszkijjel és A. Remizowal. A konzervatív kategóriákban (család, otthon, egyház) gondolkodó Rozanovot a forradalom
sokkhatásként érte. 1917-ben az idős, betegeskedő író feladja pétervári otthonát, mivel
úgy gondolja, hogy a forradalommal Oroszország kultúrájának pétervári periódusa
véget ért, és a Moszkva környéki Szergijev-Poszadba költözik családjával együtt, ahol
a híres kolostor van Rubljov ikonjaival, valamint ott él Pavel Florenszkij, akit Rozanov
Oroszország legokosabb emberének, az „orosz Paseal"-nak nevezett. Házat bérel,

1997. á p r i l i s

—

^^

szűkös körülmények között él, majdhogynem éhezik, kapcsolata a régi környezetével
megszakad. Gorkij és néhány barátja nyújt anyagi segítséget neki. Agyvérzés következtében 1919. január 30-án hunyt el.
A Korunk Apokalipszise Rozanov utolsó könyve. Drámai könyv, amely nem csak
Oroszország Apokalipsziséről szól, hanem egyben az író végső számvetése önmagával,
eddigi gondolataival. Az élő beszéd szaggatottságával, emóciónálitásával rögzíti Rozanov mély megrendülését, zavarodottságát, ezért hitelesen lefordítani ezt a szöveget jóformán lehetetlen. A. Szinyavszkij szerint a Korunk Apokalipszise a rozanovi „kibeszélés" csúcsteljesítménye. A könyvet olvasva tanúi lehetünk annak, hogyan merül el
fokozatosan a forradalom „nemlétében" a világ - ahol már nincs se birodalom, se hadsereg, se egyház, se otthon, se emberi melegség - , s a róla beszélő ember. A Korunk
Apokalipszise talán a leginkább kereszténység-ellenes könyve Rozanovnak. Krisztus
„árnyként", „nemlétként" jelenik meg benne, az Apokalipszishez jóformán nincs semmi
köze. Az Apokalipszis, János jelenései Rozanov vélekedése szerint inkább az Ószövetséghez áll közel, s a benne leírt végső kataklizma nem a világ végét, hanem az európaikeresztény civilizáció befejeződéséi jelzi.
A könyv jelentős részét a zsidóság sorsa feletti töprengés tölti ki. Rozanov egyfelől idealizálta a zsidóság patriarchális, „ószövetségi" életformáját, az atya és az otthon
tiszteletét, másfelől ez egyáltalán nem zavarta abban, hogy a Novoje vremjában megjelenő cikkeiben antiszemita kijelentéseket tegyen. Érdekes adalék mindehhez, hogy
nemrég publikált, közvetlenül halála előtt írott levelei közül kettőben is a zsidósághoz
szól. Az egyikben bocsánatot kér a zsidóktól ellenük elkövetett bűneiért, a másikban
pedig végakaratát fejti ki, melyben az áll, hogy felajánlaná a moszkvai zsidó hitközségnek művei kiadási jogát fele arányban, ha cserében neki és családjának földet, öt tehenet, tíz tyúkot, kakast, kutyát és lovat adnának örök használatra. A Korunk Apokalipszise a Rozanovnak oly kedves, utópikus gondolattal fejeződik be, mely szerint az élet
ház, ahol az a feladata a következő nemzedéknek, hogy megőrizze a meleget, kényelmet és jólétet.
Rozanov prózájának beszédmódja jelentős hatást gyakorolt az 1970-es, 1980-as
évek nem hivatalos orosz prózájára. Elsősorban A. Szinyavszkij és a két Jerofejev, Venegyikt és Viktor tekintették elődjüknek. Szinyavszkij és Viktor Jerofejev tanulmányt
írt róla, „Venyicska", a Moszkva-Petuski szerzője egy rendhagyó monológot, Vaszilij
Rozanov egy különc szemével címen. Rozanov művei újra megjelentek Oroszországban,
„divatos" íróvá vált, úgy tűnik, végleg hazatalált az orosz irodalomban.

0 R 0K S£ G

11

A demokrácia eleven lelkiismerete
BESZÉLGETÉS BIBÓ ISTVÁNRÓL
1989-ben, Bibó István halálának 10. évfordulóján emlékének tisztelegve „Nemzet
és demokrácia" címmel országos konferenciát rendeztek Szegeden. Akkor, a rendszerváltozás küszöbén sokaknak adott erőt Bibó István szelleme, amely egységbe fogta
a különböző felfogású embereket. Az akkori véleményeket, gondolatokat is szembesítette a mával az MTV szegedi stúdiójában készült dokumentumfilm, amelynek szerkesztett változatát közöljük.
A filmben megszólaltak: Bibó István (hangfelvételről), Bíró Zoltán irodalomtörténész, Domokos Mátyás irodalomtörténész, Huszár Tibor szociológus, Lengyel András irodalomtörténész, Szentpéteri István jogszociológus, Vásárhelyi Miklós történész.
A film szerkesztő-riportere: Olajos Csongor, rendezője: Radó Gyula.
Huszár Tibor: Minden eredeti gondolkodó sorsa a történelemben az, hogy jelentősen sokkal több a vele kapcsolatos meg nem értés, mint a történelmi időkben. Aki
a tudás fájába beleharap, aki a gondolatait, mindazt, amit tud a világról, nem instrumentalizálja, tehát nem igazítja hozzá egy szűk értelemben vett politikai szükséglethez,
vagy irányzathoz, vagy érdekcsoportokhoz, annak az a sorsa, hogy nem lesz pillanatnyilag vaj azon a kenyéren, amit éppen fölkínálnak.
Lengyel András: 1924-ben, amikor idősebb Bibó István elvállalta a szegedi egyetemi könyvtár vezetését, már voltak könyvtárügyi tapasztalatai. így természetes volt
a döntés, hogy az új (mert lényegében új egyetemről volt szó, hisz a kolozsvári egyetem
minden nélkül került Szegedre), szóval ennek az új egyetemnek az új könyvtárát megalapozza. Előzőleg már volt itt egy kisebb állomány, de könyvtárat a névleges könyvtárból tulajdonképpen ő csinált: részben nagyon jól megválogatta a munkatársi gárdáját, részben a régi miniszteriális kapcsolatait mozgósítva elérte, hogy például a könyvtár megkapta az ügyészségi köteles példányokat, ami jelentős állománygyarapítást, és
sok unikális és izgalmas dolgot jelentett a gyűjteménynek. így a könyvtár az idősebb
Bibó István igazgatása alatt, tehát 1924-től 1935-ig hatalmasat fejlődött, és állománya
1935-ben már meghaladta a Somogyi-könyvtár sokkal régebbi alapítású gyűjteményét.
Bibó István: Szegeden édesapám miniszteriális múltja révén az egyetemi tanárok
együttesébe tartozott. Bár egészen a tudománynak inkább a perifériáján foglalt helyet,
de mint szerkesztő és tudományszervező mégis odatartozott, ami társasági szempontból anyagi erőnkön felüli meghívásokkal és hasonlókkal járt. Az egyetemi tanárok
hozzánk képest többszörösen vagyonos emberek voltak, vizsgadíjakon és egyéb dolgokon keresztül. Úgyhogy még itt is módomban lett volna nem észrevenni, hogy privilegizált elem vagyok. Mégis kezdtem észrevenni ezt már a középiskolában. A szegedi piaristákhoz jártam, akik jó és szenvedélyes tanárok voltak.
Olajos Csongor: Bibó István érezte, hogy a családi közeg, amelyben él, nem teljesen problémamentes, kellett mégis valaki, aki igazán rádöbbentse őt a társadalmi igazságtalanságokra.

,

«

<

'

-

i

1997. á p r i l i s

—

^^

Lengyel András: A Bibó-család tulajdonképpen az akkori magyar középosztályi,
keresztény középosztályi életmódnak az egyik változatát képviselte, testesítette meg, és
így a család szükségképpen az akkori elveknek megfelelően élt. Tehát itt nem személyes problémákról volt szó, hanem arról, amit a középosztálynak az adott társadalomstruktúrában való helye jelentett. így Bibónak rá kellett döbbennie, hogy a magától értetődőnek tekintett dolgok korántsem magától értetődőek. Ezt Bibó István számára
két barátság világosította meg, barátsága Erdei Ferenccel és Reitzer Bélával. Tulajdonképpen mind a ketten kora ifjúságától szoros emberi kapcsolatot jelentettek számára.
Reitzer Béla még a gimnáziumban osztálytársa is volt, majd egyetemi társa is lett, Erdei
Ferenccel pedig az egyetemen került kapcsolatba. Erdei, a makói parasztfiú, hagymásgyerek, tulajdonképpen a magyar parasztság, a polgárosodó, de mégis sok gonddal
küszködő parasztség létének a problémáit közvetítette Bibó István felé, Bibó általa ismerte meg a kétkezi embereknek az akkori Magyarországon nagyon is nehéz életét.
Erdei tehát ablakot nyitott egy másik szociális környezetre. Reitzer Béla megint egy sajátos látószöget közvetített Bibó Istvánhoz, ő a szegedi zsidó polgárságnak a sajátos életére, körülményeire, bizonyos értelemben szegregált viszonyaira hívta föl a figyelmét.
Mind a két barátság döntő fontosságú lett, mert a konfliktusoknak, a társadalmi diszszonanciáknak a közvetítőjévé váltak Bibó István életében és gondolkodásában.
Bibó István: Arra emlékszem, hogy az első, korai pillanatoktól kezdve először
Erdei Ferenctől értesültem arról, hogy a parasztság nem is olyan egyszerű dolog, mint
ahogy én képzelem. Aztán szóba került a szegényparasztok állapota, egyáltalán, a szegény emberek állapota és az emberek egyenlősége... És én akkor meghökkentem, mert
én ugyan azt tudtam, hogy az embereket erkölcsileg egyenlőknek kell tekinteni, de
hogy ebből a társadalom komoly felborítása következik, azt nem gondoltam végig.
Úgyhogy kialakult köztünk egy olyan vita, melyben én úgy fogalmaztam, hogy végeredményben ahhoz, hogy jelentős és igazi kultúrértéket jelentő személyiségek létrejöjjenek, egy bizonyos mennyiségű alárendelt személyiségre is szükség van, és ha fontosnak tartjuk ezeket a jelentős személyiségeket, akkor fel kell vetnünk a kérdést, hogy
végeredményben egy civilizációnak mi a célja: az-e, hogy virágozzék, vagy pedig az,
hogy egy egyenlő, szürke tömeget létrehozzon. Én akkor így fogalmaztam meg az ellenkezésemet, s bár ez sokat szelídült, úgy mondhatnám, hogy egészen 1935-ig lényegében ezt ebben a formában érvényesnek is hittem.
Huszár Tibor: Bibó a magyar protestáns hagyományoknak is folytatója, egy olyan
gondolkodó, akinél a keresztény, és bizonyos értelemben a keresztény konzervatív hagyományoknak végbemegy egy újraértelmezése és ez is beleötvöződik az életműbe.
Amikor az európai fejlődés értelméről gondolkodik, akkor nem egyszerűen, mint protestáns, Lutherrel indítja el, vagy Kálvinnal a gondolatát, hanem Szt. Ágostonnal, mert
ott kezdődik valahol annak az általa annyira tisztelt európai individuumnak, a szabadság kis köreinek a kialakulástörténete; hisz számára már az is, hogy az egyház és az állam eszmeileg szétválik, már az is egy lépés afelé, hogy a társadalom tagoltabb, plurálisabb, sokképletűbb legyen.
Ugyanakkor Bibó a szocialista gondolkodásnak is minden olyan értékét, amelyik
nem a diktatúrával rokonította, nem az egyeduralommal, parancsuralommal rokonította, nem egy ésszerűtlen, tervutasításos rendszerrel társította a szocializmust, hanem
az esélyegyenlőség és a szolidaritás értékeit fejezte ki és fogalmazta meg. Ez a szocialista
hagyomány is ott van Bibónál, és ez az egyensúly, ami az életműben - számomra - azt

^

^

76

tiszatáj

az egészlegességet jelenti, és amely nem egy tanulmányára, vagy másik tanulmányára
jellemző, hanem hangsúlyozom: számomra az egész életmű ezt az üzenetet közvetíti.
Olajos Csongor: Professzor úr, egyetért-e azzal a megállapítással, hogy Bibó Istvánnal tulajdonképpen minden, majdnem minden politikai irányzatnak volt egy kis
baja?
Szentpéten István: Teljesen egyetértek.
Olajos Csongor: Miért?
Szentpéten István: Bibóval szemináriumi találkozásokon ezeket az aktuálpolitikai
kérdéseket felvetettük. Ugye a hallgató az elsősorban azon gondolkodik, hogy hát
ilyen párt, olyan párt, melyik párt mit vall, mit helyesel, és Bibó mikor idejött, első
előadásától kezdve azt mondta: engemet ne soroljanak be semmiféle izmushoz, én nem
vagyok izmus: nem vagyok kapitalizmus, nem vagyok szocializmus, nem kommunizmus, bárki be akar terelni egy nyájba, én ezt nem vállalom. Én Bibó István vagyok,
nekem megvan a történeti, politológiai és jogi koncepcióm, én ezt mondom, ezt írom,
és hogy ez liberalizmus, vagy szociáldemokratizmus, engemet besorolnak olyan helyre,
ahová én nem akarok menni. Azt mondta mindig: én Bibó vagyok, és nem izmus.
Ezért voltaképpen Bibó nem akart soha a pártba belépni. Tudjuk, hogy végül a parasztpárthoz kötődött elsősorban, barátai, Illyés Gyula vehették rá, hogy párttagként
is állást foglaljon, de meggyőződésem, hogy ő a parasztpártot se tartotta magáénak,
a maga ellentmondásosságában, mert hál a parasztpártban is ugye ott volt a Veres Péter
az egyik oldalon, ott volt Kovács Imre a másik oldalon, tehát nem egynemű volt a parasztpárt sem.
Olajos Csongor: Ön bölcsész volt a szegedi egyetemen, miért hallgatta Bibó István
előadásait?
Domokos Mátyás: Én 1946-ban érettségiztem Makón, és a szegedi egyetemre iratkoztam be bölcsészhallgatónak; akkoriban tápászkodott föl a szegedi egyetem a semmiből szinte! Akkor bárki, bármit fölvehetett, én pedig ott találkoztam egy előadássorozattal, illetőleg egy szemináriummal, amit a számomra teljesen ismeretlen Bibó
István hirdetett meg, és azért vettem föl, bölcsészhallgató létemre, mert még Makón
egy fiatal költő barátom lévén az idősebb Erdei Ferenc, tehát Erdei Ferenc apjáéktól
megkaptam az első Válasz számot, amelyben ennek az ismeretlen Bibó Istvánnak jelent
meg egy nagy tanulmánya a békeszerződésről. Nos ez a tanulmány nagyon fölkavaró
hatással volt rám, mert olyan kérdéseket feszegetett, Magyarország második háború
utáni nemzetközi helyzetét és állapotát, a „jaj a legyőzöttnek" állapotát, ami engem
annyiban érintett személyesen és családilag, hogy családom tagjai szét voltak szórva
a Kárpát-medencében, s a történelmi változásokat az életsorsukon szenvedték el.
Olajos Csongor: Ön mit hallgatott Bibó Istvántól?
Szentpéteri István: Az indexemben az van beírva, hogy nemzetközi jog. Bibó nem
nemzetközi jogot adott elő. Később azt írta és teljesen igazolódott ez előttünk, hogy
ő egyetemes történész volt, tehát ő a római kortól napjainkig foglalkozott a politikával.
Olajos Csongor: Milyen előadó volt?
Szentpéteri István: Énnekem nagyon szuggesztív előadónak tünt. Vannak, akik azt
mondják, hogy száraz. Nem volt száraz előadó. Járkált a pódium előtt, mindig szabadon beszélt, soha nem volt jegyzet nála. Azt hittük, hogy rögtönöz, pedig nem így
volt, mert később megtalálták a jegyzeteit.

1997. á p r i l i s—^^

Domokos Mátyás: Nem volt különösebben lenyűgöző előadó, az a stílus, amit ő
írásban képviselt, szóban is olyan volt, hogy csendesen, higgadtan, nyugodtan, részletezve elmondta, kifejtette a gondolatait. O a gondolataival hatott, nem a szónoki képességeivel. Rendkívül korrekt ember volt, ezt nem tudom igazolni, ez megérzés, ez
mindig a megérzések szintjén marad, és valami, ami a magyar világban nagyon ritka tulajdonképpen, szokták az embereket ugye szociológiai címkékkel kategorizálni, és azt
szokták mondani: Bibó polgár. Nem, nem tudom, hogy ez a legjobb kifejezés-e, én inkább azt mondanám: civil, civil ember volt, de a szó nyugat-európai értelmében. Tehát
minden poroszos drilltől, merevségtől, vagy bürokratikus kötöttségtől mentes.
Olajos Csongor: 1945 őszén jelent meg A demokrácia válsága című tanulmánya, ez
meglehetősen nagy vihart kavart.
Szentpéteri István: Igen. Akkor ő még nem volt itt Szegeden, tehát mi erről csak
úgy tudtunk, a sajtóból. Hát ez a tanulmány egy nagyon érzékeny kérdést érintett.
Nevezetesen, hogy lesz-e proletárdiktatúra Magyarországon újból? A Kommunista
Párt annak idején ezt egyértelműen tagadta. Nem akart proletárdiktatúrát, és Bibó már
ebben az időpontban kezdte jelezni, hogy akármit mond a párt, ténylegesen elindulhat
a diktatúra felé. O ezt figyelmeztetésnek szánta, hogy ezzel ugye a Tanácsköztársaságnak rossz emlékei éltek a magyar társadalomban, és a szovjet csapatokat úgy fogadták,
hogy visszahozzák a Tanácsköztársaságot. Ez pedig úgy történt, hogy a Belügyminisztérium 1945-ben elkezdett bizonyos tisztogatásokat. Letartóztatott egy orvost, egy
egyetemi hallgatót, hogy a Köztársaság ellen szervezkednek. Mondjuk meg, hogy mi
volt emögött, ez egy politikai harc volt, és rendészeti vonalra terelődött át. Ezt az orvost 1954-ben kivégezték. Az egyetemi hallgatóval nem tudom, hogy mi lett. Bibó
a belügyben volt 1945-ben. O Erdei Ferenc minisztersége idején főosztályvezetői rangban működött és közvetlenül észlelte, hogy nem lehetett többet a politikai rendőrség
tevékenységét ellenőrizni.
Olajos Csongor: Reitzer Béla egyszer megfeddte Bibó Istvánt, hogy nem tanulta ki
igazán a marxizmust. Bibó ezt elismerte, csupán azzal védekezett, hogy neki egyszerűen a marxizmustól megfájdul a feje.
Mitől fájdulhatott meg elsősorban a feje Bibó Istvánnak?
Lengyel András: Ez nagyon messzire vezetne. Kétségtelen tény, hogy Bibó a marxizmust, mint a tőkével kapcsolatos gazdasági tanokat, és erre épülő antropológiát és
politikai filozófiát részben felületesen ismerte és részben elutasította. De ő maga is egyféle sajátos szocializmust képviselt. Az ő szocializmusa inkább egy angolszász típusú,
a liberalizmust sokkal jobban magával integráló szocialisztikus vonulatot jelentett. Azt
hiszem, hogy ami őt igazában irritálta, az nem annyira konkrétan Marx ilyen-olyan
nézetei voltak, hanem ennek a két világháború között megjelenő változata, az úgynevezett marxizmus, vagy marxizmus-leninizmus, vagy sztálinizmus, amely vulganizált formában jelent meg és tulajdonképpen nem tudott mit kezdeni azokkal a liberális
inspirációkkal, amelyek Bibó számára fontosak voltak. Tehát számára fontos volt, hogy
a szocialisztikus koncepcióban legyen egy liberális szál, egy liberális komponens is. Ezt
a kor marxizmusa tulajdonképpen kiszorította magából, és ezen a ponton nyilvánvalóan Bibó nem tudott mit kezdeni a marxizmussal, és a kor marxizmusa nem tudott
mit kezdeni a kereszténységgel sem, ami Bibó számára megint fontos volt.
Olajos Csongor: Sokáig nem merték hivatalosan kikezdeni Bibó Istvánt. Mi volt
az a pont, amikor Szegeden is elindult ellene a nyílt támadás?

n— tiszatáj

Szentpéteri István: 1949 eleje volt. '48-'49-ben hirdetett egy stúdiumot, Legitimitás címen. Ennek AZ alapgondolata, hogy minden forradalomnak kell, hogy szabályai
legyenek. Az olyan forradalom, amelyik átlép bizonyos kapukat, amikor eldob bizonyos jogelveket, az önkénybe fordul. Előadásai során rettentő sokat beszélt a francia
forradalomról, és arról, hogy ez a forradalom szülte meg a diktatúrát. A modern diktatúrák, ahogy keletkeztek Napóleon idején, és ő a legitimitás kérdésében, mondjuk így,
hogy finoman, de határozottan azt mondta, hogy megindul Magyarországon a diktatúra kiépítése '48-'49-ben. És az a legitimitás-elmélet egy kísérlet, hogy megakadályozza. Nem tudta természetesen megakadályozni, de értettek elvtársak a szóból és abban a pillanatban tudták, hogy Bibó a legnagyobb akadály pillanatnyilag a diktatúra
építésében, mert Bibónak hazai meg nemzetközi tekintélye van. Tehát el kell szigetelni, és akkor jelent meg a helyi sajtóban egy cikk, amelyik a legitimitás koncepciót
kezdte ki a legnagyobb csúsztatással, azt mondták, hogy Bibó vissza akarja hozni a legitimistákat, és bizonyára a Habsburgokat. Hát, ha volt valaki, aki a Habsburg Monarchiát politikailag torzszüleménynek tartotta, akkor az elsősorban Bibó volt.
Olajos Csongor: Mi az, ami ma különösen aktuális Bibó István életművében?
Domokos Mátyás: Kénytelen vagyok egy szomorú paradoxonnal válaszolni: az,
amiért hallgatnak róla. Tehát volt a '80-as évek vége felé egy hirtelen megnövekedett
érdeklődés Bibó életműve és gondolatvilága iránt. Ugye van a tudományban egy fogalom, amit úgy neveznek, hogy hivatkozási index. Akkor Bibó hivatkozási indexe óriási
módon felszökött, mondjam azt, hogy megelőzte Leninét? Azoknál főleg, akik korábban Lenint idézték folyton? Ma ez visszaállt majdnem a nullára, mert nagyon kínos ma
szembesülni, érzésem szerint, persze én most csak a magánvéleményemet mondom,
azokkal a nézetekkel, amelyekről ott a rendőrségen is szó volt, s amelyek miatt életfogytiglani szabadságvesztésre ítélték. A kihallgatások vége felé, ezek majdnem egy esztendeig tartottak, lezajlott egy párbeszéd az egyik kihallgató rendőrtiszt és Bibó között
abban a témában, hogy ő milyen államformát, milyen társadalmi berendezkedést képzelt volna el, és akkor Bibó elmondta, hogy ő kihasználva azt a nagy történelmi lehetőséget, amin Magyarország kénytelen-kelletlen keresztülment, tehát azt, hogy a nagytőkét, a bankokat államosították Magyarországon, a földet pedig felosztották, tehát az
úgynevezett szociális vívmányok megtartásával szerette volna egyesíteni a nyugati szabadságtechnikákat. Tehát ő egy demokratikus, ki is mondja ezt a szót, demokratikus
szocializmust képzelt el, vagy szociális demokráciát. Mire a rendőrtiszt gúnyosan megjegyezte, hogy hát mondja el, hol létezik ilyen állam a világon? - Sehol nem létezik válaszolta Bibó. - Na és, ez volt az a híres Bibó-féle új rend, vagy új állam? Azt mondja
- nem, én nem magamról nevezném el, én szocialista demokráciának tartom.
Olajos Csongor: A magyar demokrácia eleven lelkiismerete, Bibó István emlékének tisztelegtek 1989 májusában Szegeden a Nemzet és Demokrácia Konferencián. Ön
szerint mi volt ennek a konferenciának a különös jelentősége?
Vásárhelyi Miklós: Különös jelentősége a bennünk élő nagy reménység volt. Mi
azt reméltük, hogy ez a demokrácia körülbelül úgy fog alakulni, hogy legalábbis alapelveiben a bibói gondolat határozza meg. így jöttünk össze. Közismert, hogy ez egy
emelkedett gondolat és a demokráciának egy olyan megvalósulási formáját tételezi föl,
amely nemcsak Magyarországon, de még egyelőre a világon sehol nem jött létre, illuzionista és ködevő volt. Az olyan nagy elmék, mint Bibó, nem öt és nem tíz évre látnak előre, hanem száz évvel látnak előre, és én meg vagyok győződve arról, hogy az ő
elképzeléseinek egy része - szándékosan nem mondok álmokat
hogy milyennek is

1997. á p r i l i s

—

^^

kell lennie tulajdonképpen egy demokráciának, egy népuralomnak - magyarra lefordítva, az idővel meg fog valósulni, vagy legalábbis részben meg fog valósulni. Most persze a csalódás korszakában vagyunk és nagyon messze attól a hamvasságtól, amely
bennünket 1989 májusában ezen a konferencián még beborított.
Olajos Csongor: 1989-ben Bibó István nagyon fontos volt, 89 előtt nem 89 után
úgyszintén nem, valahogy úgy tűnik, hogy Bibóval minden politikai irányzatnak fenntartásai vannak. Ön szerint mi ennek az oka?
Bíró Zoltán: Alighanem az az oka - mint minden ilyen esetben
hogy túlságosan
szuverén gondolkodó volt, Bibó esetében ez kiegészül azzal, amit a kommunisták, Révai és Lukács már 1945-ben nagyon erőteljesen a szemére hánytak, hogy a politikából
nem hagyta ki az erkölcsöt. Erre mondták, hogy moralizál. Bibó úgy gondolta, és azt
hiszem, hogy ebben neki maradéktalanul igaza volt: nincs jó politika erkölcs nélkül.
Az más kérdés, hogy az erkölcs és a politika nem ugyanaz, nem fedik egymást, de erkölcsi alapok nélkül, egy bizonyos erkölcsi és eszmei alap nélkül politizálni, az gyakorlatilag a legcinikusabb és a legkicsinyesebb machiavellizmust jelentheti csupán, bármilyen formában jelenjék az meg. A politizáló pártok és a pártokon belül politizáló
emberek többsége számára azért olyan nehezen emészthető, mert minduntalan veszélyeztetve érzik magukat egy eszmei, erkölcsi megalapozottságú politikai gondolattól.
Bibó Istvánra én elsősorban úgy tekintek, mint politikai gondolkodóra, tehát nem
a jogász él bennem, hanem a politikai gondolkodó. Az olyan politikai gondolkodó,
akinek maradandó az életműve, mint Bibó Istváné, minduntalan tükröt jelent a politizálóknak, még akkor is, ha nem olvassák őt, mert hiszen nem csak az olvasásból ismerjük, hanem valamiképpen beépül a gondolat a köztudatba, a közvélekedésben él valamiképpen és ezzel mindennap szembesülni kell.
Olajos Csongor: Akkor, 1989-ben a Bibó-konferencián elhangzott, hogy négy jelentős kulturális hagyományt kell számon tartani: a keresztény, a liberális, a szocialista
és a népi tradíciót, amelyek képesek beleszólni a magyar társadalom alakulásába. Véleménye szerint ezek a tradíciók mekkora súllyal, vagy esetleg egyensúllyal szerepeltek
és szerepelnek a mai demokratikus társadalmi rend kialakulásában?
Vásárhelyi Miklós: Mi úgy gondoltuk, hogy mivel ezek mind egy demokratikus
keretben valósulnak meg, ezért ezek az egymástól eléggé eltérő eszmevonulatok végül
is bizonyos pontokon konszenzusra találnak, találkoznak, párbeszéd lehetőségét nyújtják. Pillanatnyilag nem itt tartunk, mert sajnos ezek nem egymást kiegészítő, vagy egymással politikailag nemesen versengő eszmeáramlatok, hanem, mint mindenütt, gyakorlatból tudjuk, nem egyszer eléggé visszatetsző, ellentétekben, összetűzésekben nyilvánulnak meg, itt is azt kell mondanom, hogy én bizonyos vagyok benne, hogy ezek
az eszmeáramlatok, amelyek a magyar fejlődésnek mind nagyon jelentős áramlatai,
azok kiforrva és a demokratikus intézményrendszer fejlődése folytán, egy bizonyos
idő múlva másképpen fognak tudni egymással kommunikálni, mint ahogyan az most
történik.
Olajos Csongor: Az 1989 májusi „Nemzet és Demokrácia" konferencia nem Bibó
István életútját elemezte, hanem az ő szellemiségében a 80-as évek magyar társadalmi
problémáinak bemutatására, megvitatására vállalkozott. A témák a liberalizmus és harmadik út, a demokrácia és a saját út köré csoportosultak. Bíró Zoltánnal együtt nézzük
meg a Harmadik út - saját út c. előadásának egyik részletét, amelyben az 1945 utáni
koalíciós évek és a 80-as évek végének politikai párhuzamait vizsgálja.

n— tiszatáj

Bíró Zoltán: (1989) Annyiban feltétlenül vonható párhuzam, hogy most 40 év
után megint elölről kell kezdenünk mindent. Akkor azonban volt mindenki által megélhető pátosza a kezdésnek, most viszont merőben mások a néplélektani feltételek. Az
elmúlt évtizedek atomizálták és korrumpálták a magyar társadalmat, és most nem egy
felszabadult, teremtő erőtől aktív nép, hanem fáradt, közömbös és gyanakvó tömegek
élnek, illetve vegetálnak az országban, akik nem a pincéből jönnek elő a levegőre, nem
a halálfélelemből az élet viszonylagos biztosságába, nem a teljes nyomorúságból haladnak a kisebb nyomorúság és a kiegyensúlyozottság felé, hanem a viszonylagos anyagi
stabilitásból sodródunk rohamosan a bizonytalanságba, a kiszolgáltatottság helyzetébe.
A harmadik út, vagyis a keleti és a nyugati világmodell helyett a Magyarországnak, tágabban a kelet-közép-európai térségnek megfelelő saját út kijelölése ma nem egy korábbi elmélet felmelegítése, hanem történelmi kényszer. A nemzetnek Európa szívében, Kelet és Nyugat érintkezési pontján kell fennmaradnia a jövőben is. A magyar
demokráciának pedig az európai demokráciára kell épülnie.
Olajos Csongor: Az, hogy nehezebb ma újat építeni, mint a háború után, tökéletesen bebizonyosodott, a sajátos magyar út azonban nekünk nem igazán sikerült. Egyetért ezzel?
Bíró Zoltán: Igen. A történelmi tapasztalat az, hogy a harmadik út metaforája körülbelül azt mondja, hogy Magyarország geopolitikai helyzete, kulturális adottságai,
hagyományai, összességében nem kötötték teljesen sem Nyugathoz, sem Kelethez, de
Keletet és Nyugatot mindig magánhordta valamiképpen és magában hordja. Ebből következően és politikai és gazdasági érdekek következtében is, Magyarországnak mindig
valamiképpen törekednie kellett arra, hogy védekezzen. Tehát kapcsolatokat teremtsen
keleti és nyugati irányba, de védekezzen is Kelet és Nyugat birodalmi törekvéseivel
szemben. Ebből következően én azt gondolom tehát a harmadik útról, hogy ha nem is
kimondva, nem ezzel a metaforával, de ez a gondolat a mi történelmünket végigkíséri,
tulajdonképpen ez egy történelmi adottság, hogy erre mindig gondolni kellett. A harmadik út esetében egy történelmi igény fogalmazódik meg, amire a mi történelmünk
nem tudott megnyugtató választ adni. Ma sem tud, ez teljesen nyilvánvaló, ez azonban
nem ment fel bennünket az igények megfogalmazásától.
Olajos Csongor: Őrzünk egy felvételt az Ön hét évvel ezelőtti felszólalásából. Kérem, nézzük meg!
Vásárhelyi Miklós: (1989) Az egész konferencia legnagyobb fegyvertényének azt
tartom, hogy nem kerülték meg a kényes kérdéseket. Az egyik legkényesebb kérdés,
hogy az átalakulás, amit mi reformnak titulálunk, az elkerülhetetlenül egy polgárosodási folyamattal jár együtt. Erről nyíltan kell beszélni. Jelenti ez kétségkívül
tiirSci"'
dalmi és erkölcsi normáknak a bevezetését, ugyanakkor semmiképpen sem jelenthet
egy olyan szociális érzéketlenséget, amelyet a polgári társadalom a korábbi szakaszában
és majd virágzásakor is tanúsított. Én mint célt csak egy olyan polgári társadalmat és
polgárságot tudok elképzelni, amelynek a szociális érzékenysége alapjában különbözik
a régitől.
Olajos Csongor: Én ezt valahogy másképp hallottam hét évvel ezelőtt, mint most.
Akkor derűsen, talán azért, mert optimistábbak voltunk, most viszont, mintha azt
érezném ki belőle, hogy Ön, amikor azt mondta, hogy milyen társadalmat szeretne,
akkor nagyon benne volt Önben az a félelem is, hogy hátha nem ez valósul meg...

1997. április

5Í.11

Vásárhelyi Miklós: Kicsit kétségkívül már voltak jelei annak, amit én itt érzékeltetek, hogy olyan polgári társadalom alakul ki, amelyik nem kedvünkre való, és amelyik
semmiképpen sem illeszthető bele megint a bibói gondolatba. Nagyon jól tudjuk most
már öt év tapasztalata alapján, hogy egyelőre ennek a gondolatnak a megvalósításától
nagyon messze vagyunk és ettől talán kicsit keserű a szánk íze, és ez indokolja az Ön
kérdését is, de az az optimizmus és az a derű, amely bennünket, Bibót is egy életen keresztül táplált, ez nem teszi lehetővé, nem engedi meg nekünk, hogy most is ne reménykedjünk abban, hogy végül is ez nem az utolsó szó, amit a társadalmi fejlődés terén ki lehet mondani.
Olajos Csongor: Ugyan „történelmietlen" a kérdés, de tegyük fel, ha élne Bibó István, milyen következtetéseket vonna le a mai közép- és kelet-európai társadalmi és politikai állapotokat megélve?
Bíró Zoltán: Én azt hiszem, hogy ebben a kérdésben Bibó István körülbelül
ugyanúgy gondolkodna, mint akkor. O az 1945. utáni években, tőle szokatlanul nyersen fogalmazva azt mondta, hogy aki itt a szovjet betagolódást szorgalmazza, az hazaáruló, de az is hazaáruló, aki az angolszász betagolódásra szavaz. A mai tapasztalatok
szerint igaz ugyan, hogy nagy felszabadulás volt, nagy megkönnyebbülés volt megszabadulni a szovjet impérium nyomása alól, felszabadulni ez alól a nyomás alól, erkölcsi,
katonai, és mindenféle tekintetben, de jött egy másik hatalmas erő a helyébe, amely,
meggyőződésem szerint, annyival hatalmasabb, hogy nehezebben felismerhető és sokkal hatékonyabb. Ez pedig a multinacionális tőke ereje, amely úgy tűnik, a világot
uralja ma, és természetesen ezen a világon belül, ezt a kis országot is. Na most, ezzel
szemben nem adhatunk olyan választ, hogy mi kivonjuk magunkat a világból, természetesen ez komolytalan lenne még egy frivol gondolatnak is, de azt a választ igen,
hogy meg kell kísérelni megtartani magunkat ebben a helyzetben. Erre törekszik a világon ma minden nép, úgy tűnik, legalábbis az európai népek, de ezt tapasztaltam például Japánban is, hogy igenis nagy kérdés a saját út, vagy másképpen fogalmazva:
a harmadik út kérdése, mondjuk a dánoknak és a japánoknak éppúgy, mint a magyaroknak. Egyszerűen azért, mert világerők, gazdasági és politikai erők között vergődnek, élnek ezek a népek, egyik jobban, másik kevésbé jól, de kulturálisan mindegyik
fenyegetett.
Olajos Csongor: Eljöhet-e még 1989 májusa, amikor Bibó szellemében mindenki
egyetért legfontosabb dolgainkon?
Vásárhelyi Miklós: Ezek az emberiség történetének, és adott esetben, egy nemzet
történetének, Magyarország történetének olyan áldott és kivételes pillanatai, amelyek
egyszer fordulnak elő, amelyek nem éleszthetők ujjá. Illúzió volna azt hinni, hogy még
egyszer lesz '89 tavasza, a legtöbb, amit remélni lehet, hogy azért azok a gondolatok és
eszmék, és az a légkör, amely akkor kialakult, az valamikor mégiscsak a mostaninál lényegesen nagyobb befolyást tud gyakorolni az események alakulására.
Olajos Csongor: A szépemlékű '89 tavaszán volt egy pillanat, amikor azt hittük,
hogy Bibó István portréja majd bekerül a halhatatlanok közé a Szegedi Pantheonba.
Nem így történt...
(A történetnek még nincs vége. A film forgatása és szegedi bemutatása idején valóban nem volt még szobra Bibó Istvánnak sem a szegedi Pantheonban, sem másutt az
országban. Idén júniusban azonban történt valami, bár - hadd tegyem hozzá - ez sajnos semmit sem változtat a filmbéli komor valóságon.

n— tiszatáj

íme a tudósítás a szegedi Dóm téri eseményekről, 1996. június 25-én.)
Olajos Csongor: Köszönetemet fejezem ki a szegedi József Attila Tudományegyetemnek és a városnak, hogy elfogadták és felállították Bibó István szobrát: ugyanis azt
más városoknak is felajánlottam, de elutasításban részesültem - így kezdte beszédét az
1956-ban emigrált Prágay Dezső biokémikus professzor. Bibó szellemi örökségét búvópatakhoz hasonlította, amely a több korszakban is tapasztalt hivatalos érdektelenség
ellenére mindig előjön és hat az emberekre. A demokrácia eleven lelkiismerete, a Nagy
Imre-kormány államminisztere, a kiváló jogtudós munkássága, élete és utóélete azt
példázza, hogy hosszú távon nem lehet egy ország életét hazugságra építeni. Bibó István bronzszobrát, a Németországban élő Barth-házaspár alkotását nemcsak Szeged városának adták át az amerikai magyar öregdiákok és a szegedi tudományegyetem nevében, hanem az országnak is, hiszen ez hazánkban az egyetlen köztéri Bibó-szobor.
Ódái¿Va

BENCSIK JÁNOS: CÍM NÉLKÜL (1995)

CSw»*^*/

11

KRITIKA

11

Az elbeszélés gyönyörűsége
GION NÁNDOR: MINT A FELSZABADÍTÓK
Gion Nándor terjedelmét tekintve is jelentős életműve mintha önmagában is cáfolná a történet hiányával és a történet elmondhatatlanságával kapcsolatos elméleteket.
Igen, mintha cáfolná. Gion ugyanis nem tesz mást, mint történeteket mond el, történeteket, amelyek egyszer valójában megtörténtek vagy csak az elbeszélő képzeletében léteztek mindaddig, amíg megteremtőjük papírra nem vetette őket, s amelyeknek szereplői, hősei vannak, néha még tanulságai is, olvasásuk közben pedig azt érezzük, mintha
mi is ott lennénk, ahol a történetek megtörténtek, azaz azonosulni tudunk a szereplők
nem mindennapos világával, máskor pedig az írói teremtő képzeletnek adózunk nagy
elismeréssel, a mondatok ritmusa pedig úgy emel be bennünket egy megismerésre váró
világba, ahogy csak a legnagyobb mesterek mondatai képesek ezt megcselekedni.
A történeteket Gion természetesen nem azért meséli el, hogy az újabb esztétikai alapvetéseket szétdúlja, meglehet, nincs is semmi köze semmiféle esztétikai elképzelésekhez, ő azért mondja el mindazt, amit elmond, mert nem tehet mást. Alkata, természete, írásművészete a történetek elmesélésére predesztinálja, s ez elől a kihívás elől
nem tud, de műveit olvasva érezhetjük, nem is akar kitérni, noha ő is átélte és átéli
mindazokat a kétségeket és küzdelmeket, amelyek a hagyományos elbeszélői magatartás eltűnéséből következnek.
Mindezzel együtt elbeszélőként Gion meglehetősen egyedül áll az újabb magyar
irodalomban. Pár évtizeddel ezelőtt még rangos társai lettek volna, mindenek előtt talán Tamási Áron, s nem azért mert világuk annyira hasonlítana egymásra, hanem azért,
mert Tamásin kívül talán senki nem volt, aki annyi súlyt tudott volna magára a történetre és magára a mondatra rárakni, mint Gion Nándor. Meglehet, egy alapos elemzés
számos párhuzamot feltárhatna a két világ között, a legfontosabbnak azonban azt érzem, hogy Tamásihoz hasonlóan az intellektualizálódó prózában - s tegyük hozzá: világban, miközben az újbarbárság erőszaktételeit éljük át - Gion megőrizte a szavak,
a mondatok, a metafora és a történet erejét, hogy a segítségükkel tárja fel a huszadik század végi világ rejtelmeit. Az újabb magyar próza az utóbbi időben nem is irányzatokra,
hanem alkotókra bomlott, így jelentek meg - teljesen hitelesen - a gondolati konstrukciókat magukba foglaló epikai formák, másutt a világra közvetlenül, szinte áttétel nélkül reflektáló formák, ismét másutt a próza-kísérletek, amelyek a világ megragadhatóságát hivatottak felmérni, s nem hiányoznak a töredék-prózák és a világ leépültségét
a nyelvi sivársággal megragadó ábrázolási módok sem, ahogyan a groteszk is őrzi erejét:
a világot a maga gondolatiságával méri, s az ábrázolható és feltárható világból csak azt
hívja elő, amire a maga gondolati előfeltevéséhez szüksége van. Ebben a széles és jelentős teljesítményeket létrehozó mezőnyben maradt egyedül a maga történethez és elbeszéléshez való ragaszkodásával Gion Nándor. Talán Bodor Ádám művészete rokonítható még leginkább az övével: nem annyira tónusával, noha a pusztulásra hangolt világ
mindkettejüké, hanem a történetmondás következetessége miatt. Csak azt ne higgyük,
hogy a történethez való ragaszkodás szükségszerűen avíttá, régimódivá formálja az
újabb írói törekvéseket. Nem, nem a forma, hanem a tehetség a meghatározó, s erről

n— tiszatáj

mintha hajlamosak lennénk elfeledkezni, amikor a modernség és a korszerűség mibenlétét formai követelményekkel szoktuk meghatározni - főképpen akkor, ha még a formáért folytatott küzdelem stációi sem említődnek.
Gion Nándor emberteremtő képzeletének legfőbb sajátossága az, hogy az esendő
s kisszerű emberben is képes megmutatni az általános emberi vonásokat, a maga faluszéli, társadalmon kívüli hőseit a legfontosabb emberi kérdések kutatójává és átélőjévé
formálja. Emlékezzünk csak, ahogyan a Száz év magány hősei a maguk és családjuk történetében mintha az emberiség történetét élnék át, a felfedezések mámorával együtt,
azaz képesek a világot a maguk törvényei szerint újraépíteni, a Virágos katona Rojtos
Gallaija úgy vonul a Kálváriára, s a Jézust ostorozó katonák közül a mellén sárga virágot viselő mutatja meg a számára, hogy más távlata is lehet az életnek, mint a hétköznapi létért folytatott állandó küzdelem. Féja Géza, Gion egyik legjobb olvasója írta erről a mozzanatról: „A katona Jézust korbácsolja, de úgy áll ott, mintha nem volna jelen,
s bár üt, de tulajdonképpen nem üti. Mindenki szenved a Kálvária képein, Jézus csakúgy,
mint a pribékek és a farizeusok, de ő boldog. Mintha bizonyságot tenne, hogy más dimenziók is vannak, az ember pedig messzebbre nézhet, mint ameddig a szem ellát. A virágos katona megtanította Gallait, hogy beléphetünk a mesébe, az abszolút időbe,
konkrétabban
megfogalmazva: lelkiállapotot válthatunk. Ez pedig távolról sem jelent elszakadást a valóságtól - hiszen Gion időnk egyik legkitűnőbb realistája -, de robbanásszerű tágulást. Rojtos
Gallai helytállóit, makulátlan maradt a hétköznapokban, ezért elnyerte a legfőbb jót: megláthatta az 'ígéret földjét', a határtalan életet, mint Bulgakovnál a Mester és Margarita.
Az élet honfoglalása megy végbe a szenttamási Kálvárián? Valóban, Rézi itt fogadja meg
a legénynek, hogy a népben marad, nem kapaszkodik fölfelé, és megtanítja táncolni, jövendő
örömök ritmusát kelti fel benne a virágos katona színe előtt. De több is történik, Gallai beavatja Rézit a mesébe, a Kálvária-hegyre így hallik fel a lét örök meséinek zúgása."
Valóság és mese, konkrét idő és abszolút idő, röghöz kötött és határtalan idő:
ezek a kettőségek formálták a Virágos katona és a Rózsaméz című regényeket - feltehetően a most formálódó, és a Forrásban fejezetenként megjelenő Ez a nap a miénk című
folytatásukkal együtt - a század első felének szenttamási és vajdasági történetét összefoglaló munkából az örök emberi küzdelmet megörökítő regénnyé, Az angyali vigasságot az egyik legszebb és legáltalánosabb karácsonyi történetünkké, s jóformán minden
elbeszélésének és regényének hőseit, így a Mint a felszabadítók címmel összegyűjtött elbeszélések Irmai Józsefét is az őt körülvevő keretek feszegetőjévé és tágítójává. Csak
azt ne higgyük közben, hogy ez a művekből kiolvasható egyneműség és hasonlóváhangoltság nem rejt magában alkotói küzdelmeket, válságokat és tragédiákat. Csak azt
ne higgyük, hogy a történethez való ragaszkodás buktatóit és csapdáit Gion nem élte
át. Már az micsoda drámára utal, hogy a Virágos katona és a Latroknak is játszott című
regények záróregénye az első munka megjelenését követően negyedszáz esztendővel
még nem készülhetett el, s megírásához a szerzőnek országot is „váltania" kellett, mert
a történet ott, ahol megtörtént, egyszerűen nem volt megírható és elmesélhető. Azt
sem szabad figyelmen kívül hagynunk, hogy a teljes történetek mellett Gionnál is megjelentek a töredék-történetek, a teljes világot átfogó regények mellett a novellák, s a novella-ciklusok, a töredékességüket önmagukban is hangsúlyozó formák. Az elmesélhetőség határait jelzi az is, hogy a közvetlen - egyes szám első személyű - elbeszélés mellett Gion egyre sűrűbben meséli másnak a történetét, ő maga, nem is ő maga, hanem
alteregója, M. Holló János, M. H. János, vagy M. H. J . regényíró, vagy egyszerűen csak
a regényíró lejegyzi azokat. A történetek elmesélőjének, lejegyzőjének és önmaga

1997. á p r i l i s—^^

alakjának ezektől való elkülönítése jelzi, hogy a közvetlenül elmondható történet
eltűnt, a világ velünk már nem történik meg, ha valakivel még megtörténik, akkor az
szükségszerűen más, a világ a mi történetünként már nem mondható el, általunk - az
író által - a történet már nem élhető át, csupán lejegyezhető, s megérthető. Miközben
tehát Gion ragaszkodik az alapeleméhez, a történethez, egyben azt is jelzi, hogy az
általa felépített világ nemcsak tartalmi, hanem formai vonatkozásait tekintve is összedőlt. Nem mindennapi feszültség ez a történet mindenhatóságát megteremtő író számára, s ez a feszültség Gion újabb írásainak valamennyiét belengi. Ha nem élnénk át
ezeknek a szükségszerűen nyelvi teremtményeknek a nyelven keresztül megközelíthető tartalmi vonatkozásait és szépségeit, akkor azt is mondhatnánk, hogy Gion újabb
prózája ezt a feszültséget tárja fel, s prózájának egyik legnagyobb értékét éppen ennek
a feltárása jelenti.
Formai szempontból a legújabb, a Mint a felszabadítók című Gion-kötet is más által „elmesélt" történetek gyűjteménye. A „mesélő" Irmai József asztalosmester, aki már
eddig is sok szép könyvespolcot készített M. Holló Jánosnak, az írónak, s hogy az író
ismét hallgathassa történeteit, újabb könyvespolcokat rendel tőle. Az író alakja csak
a kötet első és utolsó történetében tűnik fel, nem csekély öngúny és irónia kíséretével.
Eszerint ugyanis M. H. J . híres és drága író, aki a könyveit is drágán adja el, ezért már
sikerült összegyűjteni kétszáz márkát. A novellafüzér világát azonban nem az író, hanem Irmai József alakja határozza meg. Az ő alakja mögött sejlik fel háttérként a valamikori, az ötvenes évekig, sőt még tovább visszanyúló jugoszláviai, ezen belül pedig
vajdasági világ, a történetek elmondásának idejét pedig a jugoszláviai polgárháború történései révén határozhatjuk meg. „Tökrészegen vittek ki a frontvonalra - mondja például
Modrovich Béla, Irmai József fogadott fia. - Ott is sokat ittam, annyira részeg voltam,
hogy egyáltalán nem emlékszem, hogy mit csináltam az első három napon. Amikor kijózanodtam, géppisztoly volt a kezembern, és mindenki dicsért bátorságomért. Azt mondták,
hogy az elmúlt három nap alatt én kaszáltam le a legtöbb horvát gárdistát. Aztán folytattam a lövöldözést. Lőttem: mindenre, ami mozgott. Es nem csak a gárdistákra." T é v e d n e
azonban az, aki mindezek alapján azt hinné, hogy a történetek szereplőinek gondolkodását az egykor volt jugoszláviai vagy a történetekkel azonos idejű vajdasági politikainemzetiségi problémák határoznák meg. Ilyen igényt talán csak a magunk értelmiségi
beállítódása támaszthatna, Gion pedig sokkal nagyobb író annál, minthogy eleget
tenne az ilyen jellegű értelmiségi elvárásoknak. Őt nem az elvárások foglalkoztatják,
hanem az élet maga, hiszen Irmai Józsefet is csak az élet, a maga élete és munkája foglalkoztatja. A jugoszlávság és annak egész problematikája természetesen jelen van ebben a könyvben is, de csak háttérként van jelen, úgy, ahogy a maguk mindennapi életét élő emberek tudatában is csak háttérként jelenik meg, hiszen ennél fontosabb és
figyelemre méltóbb jelenségekkel is találkoznak naponta. Gion hősei itt is mást ~ és
többet - tudnak, mint amit a teoretikus alapon gondolkodó értelmiségiek gondolnak.
Ők például képesek jéghegyekkel álmodni, tudják, hogy miért reszket az ember keze,
tudják azt is, hogy ha gonosz lélek lakik egy öregasszonyban, akkor az képes a hangszerekbe is gonosz lelket küldeni, sőt a fiatal lányok csak lepedős ágyon tudnak mosolyogni, ahhoz pedig, hogy egész éjszaka mosolyogjanak, nagyon sok pénz kell. Ezek
a lányok furulyázni is gyönyörűen tudnak, de az sokba kerül, többe, sokkal többe, mint
az asztalosmester által készített éjjeliszekrény. Gion hősei azt is tudják, hogy nem jó
az, ha az ember különbözik a többitől, Bruzsinszki, a lengyel ezért vágja le kisbabával

n —

tiszatáj

a lábán lévő hatodik ujjat, elfeledkezik azonban arról, hogy a közösségből éppen ezzel
a változással kerül ki. Gion hősei mindemellett tisztában vannak azzal is, hogy az időt
legjobban a munkával lehet eltölteni, s megtanulták, hogy a mimózákat nem szabad
késsel bántani, ellenben ha kézzel törnek egy-egy ágat, akkor a bokor gyorsabban nő,
sőt, azzal is tisztában vannak, hogy a medúzák nem hoznak szerencsét, ezért aztán érdemes olyan helyre költözni, ahol soha nem jelennek meg a medúzák. Nemcsak a maguk világával vannak tisztában, hanem azzal is, ami ezen a világon kívül esik. Hugyik
Mihály például, a Mint a felszabadítók című elbeszélés egyik szereplője azért vonul a folyópartra, mert tudja, hogy egy asztalosműhelyről nem lehet verseket írni. „A folyó viszont gyönyörű. Es a folyópart is! Csak meg kell írni." Hugyik Mihály a művészet örök
feladatát is tisztán látja: „A művészeknek az a dolguk, hogy felgyújtsák a világot." S ha felgyújtani nem is sikerül nekik - a művészeknek és Hugyik Mihálynak sem - , a történelmi valóság lényegével annak abszurditásával együtt is tisztában vannak. A szóban
forgó elbeszélés Nesebiknéja azért kényszerül új diófa-bútort csináltatni a lányának,
mert a felszabadító (!) hadsereg katonái széthasogatták a bútoraikat. „Betörtek a házunkba, rabolni akartak, és amikor látták, hogy nincs semmi érdemleges elrabolnivaló, dühükben széthasogatták a bútorokat."
Láthatjuk, nem kevés az a tudás, amit Gion alakjai a világról tudnak, s amit Gion
a hőseiről tud. Magam mégsem hiszem, hogy Gion Nándor ennek a tudásnak az illusztrálásáért írta volna meg elbeszélés-füzérét. A kötetben találunk „csattanóra kihegyezett" történetet nem is egyet, találunk olyat is, amelyik a jelképiségével, „mögöttes
tartalmával" éri el a maga hatását, de nem ezek vannak többségben. De még ha többségben is lennének, a számszerűség ezen a területen már nem jelent semmit. A számoknál és a különböző arányoknál ugyanis jóval fontosabb az, hogy Gion a maga
megtalált, kiküzdött történeteiben és az elbeszélés általa megteremtett, feszültségektől
egyáltalán nem mentes módján „történetenként" rendkívül gazdag, telített világokat
hozott létre - ezek a maguk nyelvi valóságában létező világok pedig képesek önmagukban is létezni, mint ahogy a nagy elbeszélők munkái mindig önmagukban, főképpen pedig önmagukért léteznek, túljutva minden tanulságon, példabeszéden, mögöttes
tartományon. Úgy érzem, Gion Nándor is önmagukért és az elbeszélés öröméért,
gyönyörűségéért írta meg a maga újabb történeteit - az olvasó pedig elfogadja, hogy
a világ még egy-egy egységesként megmutatkozó történet segítségével is megragadható.
(Osiris,

1996)

1997. á p r i l i s

—

^^

Mórái Sándor: Napló 19/6-1983
Az idős Márai fényképeit nézzük: arcán nagyon élesen kirajzolódnak a ráncok,
a magas életkort jelző vonások. Márai Öregkori műveit olvassuk: friss szellemét, éleslátását, világos ítélőképességét érezzük, melyek nem halványultak el a múló évtizedek hatására. Megközelítőleg változatlan az író egyénisége, jellegzetes konok kívülállása, korábban kialakított világnézete, a babitsi soha-meg-nem-elégedés szelleme. A kései napló
is világosan jelzi ezt az írói következetességet, meg-nem-alkuvást, érzékeny emberi tartást, európai polgári szellemet. A napló most is „mindent" magába foglal, az író változatlanul „mindenre" figyel: egyszer a tündéri tél fényeire, máskor a nagyvilág borzalmaira („Vér és vér. És tűz, gyújtogatás, bombák. És rablás, fosztogatás."). Szívesen veszi elő újra kedves íróit: Marcus Aureliust, Arany Jánost, Kosztolányit, Krúdyt. De
őket természetesen egészíti ki az újabbakkal Orwelltől Szolzsenyicinig. A politika is
naplójegyzetek írására készteti: Mao Ce-tung és Dubcek, Moszkva politikája és a Gulag.
A napló műfaja látszólagos „időszerűtlenséget" feltételez az idő múlásával. Ez a Márainapló esetében nem igaz. Teljesen időszerű, a mai olvasóhoz szól Márai a demokráciáról és a szabadságról, a balkanizálódó Európáról, a „televíziótól hülyített" poszteurópai
világról, a félelmes érdekszövetségekről és az egyszemélyes pártokról (Dante kapcsán!),
a rettenetes terrorcselekményekről. Ma is érvényes az európai kisváros szeretete, a Cs.
Szabó László által emberszabásúnak nevezett városoké.
A kései Márai-napló sokszor idézi az öregséget, az író mindig „öreg tömegeket"
lát, nyűg és teher vagyunk szegény és gazdag társadalmak számára. „Az öregek hajdani
„fiatal" vonásait figyeli, megmosolyogja az interjút adó öreg írót, a dél-kaliforniai
„napövezetben" támolygó öregekre figyel, itt az „old man" durva szó. Közel a halál.
A vén embert olyan turistához hasonlítja, aki nem akar „megérkezni". A San Diego-i
autóbuszon utazva pedig megdöbben az eltorzuló öregeken, „külzetükön", hájtömegukön, szőrcsomagjaikon, „az öregség kínzókamrájában" meggyötört embereken. Olykor pedig az öregség „felfedezése" összekapcsolódik az idős írók munkáival. Márai, az
„irodalmi író", a mindig könyvek között élő alkotó bármilyen témáról szól, mindig az
író és műve jut eszébe. így az egyik legfontosabb feljegyzése az öregségről - az öreg
Tolsztojt idézi. A nyolcvanéves Tolsztoj elmenekült a családi otthonból, Jasznaja Poljanáról, s mindenben és mindenkiben csalódva útra kelt, összeesett és meghalt. Márai
a szikár adatközléskor is érezteti együttérzését, igen, mindig újra kell kezdeni, megszökni és útra kelni, még a halál közelében is.
Ma már irodalomtörténeti tény, hogy Márai életművében középponti jelentőségűek a Naplók - nem feledve természetesen más műfajú alkotásait, például az Egy polgárvallomásait.
Illyés Gyula munkásságában ~ például a hatalmas lírai életművet figyelembe véve - a Naplójegyzetek inkább kiegészítő jellegűek, gyakran kissé árnyékban
maradtak, és csak néha fénylett fel egy-egy részlet vers-értékűvé. Csak vázlatosan
érintve a két író naplóját, észre kell vennünk azonnal egy lényegtelennek látszó külsődleges szempontot. Illyés 1975-ben kb. 300, 1976-ban szintén kb. 300 oldalnyi naplójegyzetet tesz közzé. Márai ezzel szemben kb. 25 oldalt egy évben, 200-at nyolc év alatt
1976-tól 1983-ig. Illyés általában naponta ír naplójába, és pontosan hónap és nap jelzésével különíti el ezeket a feljegyzéseket. Márai pedig csak évenként jelzi a napló időegységeit. Mindketten kisebb-nagyobb bekezdésekkel élnek. Illyés terjedelmesebb, Márai

n— tiszatáj

kisebb egységekkel. Illyés is sokat foglalkozik az öregséggel - s a naplót kiegészíthetnénk a versekkel vagy a Kháron ladikján című esszé-regényével. Illyés ír az öregedő test
pusztulásáról, az érzékszervek megmerevedéséről, a halál „megbecstelenítő győzelméről". Naplójegyzeteiben rengeteg fontos eseményt rögzít önmagáról, családjáról, íróvendégeiről, betegségeiről, az úgynevezett „irodalmi életről", olvasmányairól stb. Naplója szinte naplóregény, felvillannak alakok, események, érzelmek, s a haza sorsa is. Ha
vázlatosan összevetnénk Márai és Illyés 1976-os naplójának részleteit, mindkettőben
azonos az öregkor, az olvasmányok és a külvilág témája. Természetesen a salernoi szilveszter más, mint a pesti, különbözőek az írók, a legkedvesebbek. Márai világa más,
mint Illyésé, bár mindkettőében ott a haza, Erdély. Egy érdekesség: mindketten „megküzdenek" Lukács Györggyel. Márai részletesen idézi Lukács tanulmányát Sztálin
„lángeszű" megállapításairól, az alap és a felépítmény problémáiról. Ebben az 195l-es
akadémiai előadásában beszámolt az „alap" megváltozása miatti „eltűnési folyamatról",
amikor a múlt írói, így Márai Sándor is, „feledésbe merülnek". Márai ironikus hangnemét megtoldja, „szegény Babitsot" emlegeti, aki zsebkendőnyi telket vett Esztergomban, aztán „bekerítette házát" - s Lukács György szerint „kapitalista" lett. Mint
a „felépítmény" része. De közben megírta a Jónás könyvét... Márai az ő „eltűnésére",
Sztálin „korszakalkotó" művére, Lukács téziseire csak röviden utal. Inkább útiélményével folytatja naplójegyzeteit, később Joyce-ról, Ortegáról, Mallarméről ír. De érdemes Illyés naplójegyzeteit is fellapoznunk! 1976. március 11-én külön szakaszba
tördelten ezt írja: „Lukács lángelme volt. Épp csak olyanról füstölgött - szépirodalom
- amihez épp gőze-lelke nem volt. „Illyés tömör jellemzése és szigorú bírálata összecseng Márai naplójegyzetének konkrét elemzésével, iróniájával. De érdemes még viszszatérnünk az Illyés naplóhoz, és megvizsgálnunk azt, hogy milyen szövegkörnyezetben közölte Lukács Györgyről rajzolt kis arcképét. A következő naplórészlet előzi
meg: „Barbár, életpusztító hadként a 20. század derekán jött a költészetbe az intellektuelek serege. Nyelvízlelő éhségük kopaszra rágott minden legelőt, a bárányok éhen
halnak." S a másik Illyés mondat: „... van tisztességtudat, amelyben csak hetek múlva
fertőz a nem tiszta nyílhegy..." Valljuk be, hogy Illyés elkülönítette e három bekezdést, csillaggal választotta el őket. így a szövegkörnyezet figyelembe vétele nem teljesen
indokolt. De az már nem „belemagyarázás", hogy visszatérő témája Illyésnek: a magyarság sorskérdéseiről való nyílt megszólalás.
Márai másképpen magyar író: hazájától távol élt, nyíltan szembefordult az úgynevezett szocialista rendszerrel, neki a magyar nyelv és irodalom jelentette a hazát.
1976-ban „titokzatos tüneménynek" nevezi anyanyelvét, s hálás a sorsnak, hogy ezen
a gyönyörű nyelven „mindent el tudok mondani, ami érthető és érthetetlen az életben.
És hallgatni is csak magyarul tudok arról, ami számomra becses." Sir John Browning
százötven évvel azelőtti vallomását idézi a magyar nyelvről, és eltűnődik azon, hogy
a finnugor népek közül valami „rejtélyes szellemi energiatöbbletet" hoztak a magyar
törzsek magukkal. így születhetett meg a magyar irodalom. Miért „nincs vogul Jókai,
sem osztják Arany János" ... Igen, Márai a Halotti beszédben, A négy évszak prózakölteményében („Magyar nyelv, szerelmesem, ítélőbírám, andalgásom, kegyetlenségem.
Mindenem te vagy...") s egyebütt vall a magyar nyelvről. És a magyar irodalomról.
Arany János nélkül nem tud élni: „Arany mindig tökéletes." Utolérhetetlen remekek
Arisztophanész-fordításai, az Őszikék Régi panaszának rosszkedvű sorai stb. S mi
mindent tud belesűríteni egy levélbe, melyet Csengerynek írt: a magyar költészetből
hiányzik „a belső forma, amely a tárggyal azonos". Máskor meg elgondolkozik Arany

1997. á p r i l i s—^^

művén, és az Etele halálára hivatkozva így vall: „A Birodalom megrendül, mert egy
ember elszenderedett... Ha ez lehetséges, mi a Hatalom? Képesség, energia? Egyszemélyes arcvonal?..." Érdekes megfigyelni ebben a kis részletben az olvasó Márai elgondolkodását, az általános vonatkozás kiemelését, a sűrítést. A hosszabb fejtegetésből itt csak
két és fél sor maradt a naplóban. Márai a magyar irodalomból Arany mellett Kosztolányit és Krúdyt szereti legjobban. Az 1976-1983-as naplóban például Kosztolányi Szeptemberi áhítatának hangulatát érzi az ezüst ködben, az olvadt arany fényben, az Appenninek japán rajzával a háttérben. Vagy: egy éjjel megint Krúdy Asszonyságok díját
olvassa, eltűnődik az író-zseni pokoljárásán, Vergilius és Dante után ballagva. Micsoda
többletet tud itt adni Krúdy! És a csodálatos Napraforgó! „Minden sorában a teljes
érettség. Kísérteties biztonság, öntudatlan és mégis mindig célba szúró fogalmazás."
S nem felejti a századvég magyar íróit. Justh Zsigmond naplóját és leveleit olvasva érzi
azt az utánozhatatlan atmoszférát, mellyel búcsúzik a X I X . század békéjétől, nosztalgikus-álomszerű-szépségkereső világától. A naplóíró itt megáll. S önmagába fordulva,
önkritikusan szól arról, hogy a búcsúzó X X . század írójaként képes volt-e azt a többletet megfogalmazni, mint a századvég magyar írói? Ehhez az ön vallomásos írói alkathoz
hozzátartozik az, hogy túllépve a magyar irodalmon mindig világirodalomban gondolkozzon. Márai bárhol van Európában vagy Amerikában, Salernoban vagy San Diegoban - mindig vele vannak az írók. Salernoban Byron leveleit olvassa, és az emigráns lét
jut eszébe. Amikor egy öreg campaniai parasztot lát a halottas ágyon, Babits sora,
„Talán nem is olyan nagy dolog a halál" villan fel benne. „Mégis, még mindig olvasok"
- jegyzi fel naplójában az idős Márai. „A könyvtárban. A fellélegzés, hogy megint többféle nyelven olvashatok könyveket" - írja. Boldogan állapítja meg, hogy talán azért
repült óceánokon és földrészeken keresztül, hogy egy „eleven" könyvtár közelébe
kerülhessen. Márai életének része az olvasás és az írás. Könyveket vesz kezébe, régi
és új barátokkal fog kezet, újraolvassa kedvenceit, jegyzeteket fűz olvasmányaihoz.
A hajóládában megtalálja újra a szeretett Marcus Aureliust. Mint egy régi barátról
mondja: „öröm viszontlátni." Az Ótestamentumot forgatja, mely „úgy maradt meg
a nyelv és az irodalom alakjában a hordozható haza". Mallarmét olvassa, Valéryt kedveli,
Thomas Mann szellemét rokonnak érzi, Szolzsenyicin könyve „vallomás a század nagy
perében".
*
^
A Márai-stílus régebben divatot teremtett, hosszan ívelő, csupa-zene mondatszerkezeteit utánozták. A Naplók stílusa más: a korábbi összetett mondatok lerövidültek,
a nyelv-zenét mellőzi. Gyakori a naplószerűségből adódó tömör kijelentő mondat
(„Nincs »népszabadság«. Csak egyéni szabadság van. A nép csak akkor szabad, ha az
egyén szabad.") Egy-egy bekezdést egy-egy szóval kezdi, a témát jelöli, cím helyett,
pl. Valéry. Eltűnődik a szavak erején: Pound szinte felfedezte a költészet számára
a „szót". Márai kedvelte az idézőjelet, így figyelmeztetett a hangsúlyra, így tett valamit
ironikussá stb. („önéletrajz", „elegáns", „igaz"). Szívesen idézett olvasás közben („Száz
fej kékül...", Dante). Pár sorban tud drámát sűríteni: „Az Ú r rákiáltott a bűnbe esett
Ádámra a Paradicsomban: »Ádám, hol vagy?« Az Ember most felocsúdik, körülnéz,
és felkiált: »Isten, hol vagy?«" Márai hasonlatai olykor képzőművészeti eredetűek,
Hyeronimus Bosch vagy Caravaggio képét idézi. Stílusának eredetisége most a sűrítésben, az esszészerű vallomásban, a sokfelé tekintésben, az asszociációs erőben rejlik.
Pl.: „Mallarmé". A „tiszta költészet főpapja úgy írt, mint Mózes: mintegy vésővel rótt
betűket kőtáblára. »Soha ne kérdezd, mi ez, mindig csak azt kérdezd, mit jeleni ez!...«
(így is lehet verset írni.) Hugó úgy írt verset, mintha egy tűzhányó mondana valami

n— tiszatáj

patetikusat, és közben reng a föld. (így is lehet verset írni.) Babits hegedült, Kosztolányi zongorázott, virtuóz módon. (így is lehet verset írni.) Arany úgy írt verset, ahogy
a fény érintésére egy fa lombozni kezd. (így is lehet...)"
Az Ihlet és nemzedék esszéi közt olvashatjuk Márai Kosztolányiról szóló vallomását: csodálkozik, a költő halott, s újabb és újabb kötetekkel jelenik meg, mintha
élne, „Lenni vagy nem lenni". Márai is így járt: új és új könyvvel lepi meg olvasóit.
S mindig időszerű: bölcsességével, szabadságszeretetével, egyéniség-kultuszával, európaiságával, irodalomszeretetével. Tudta, hogy igazi nemesség egy van: „a vállalt munka
minősége." (Akadémiai, Helikon K. 1995)
¿^tgc/éei

"Ó/tt/w

Bevezetés a rccepcióesztétikába
KULCSÁR SZABÓ ERNŐ: ESTERHÁZY PÉTER
A Kalligram kiadó Tegnap és ma sorozata olyan kortárs, vagy a közelmúltban elhunyt magyar írók bemutatására vállalkozik, akik meghatározó érvénnyel reprezentálják irodalmunk történetének fontos vonulatait. Ügy vélem azonban, hogy e monográfiák jóval többet nyújtanak a tárgyként választott alkotó bemutatásánál, hiszen - mint
Todorov írja - „Hivatkoznunk kell-e a közhelyre, hogy a módszer alkotja a tárgyat, és
hogy egy tudomány tárgya nem a természetben adott, hanem a módszer kidolgozásának eredménye".1
Ilyeténképp tehát a sorozat darabjai legalább annyira reprezentálják napjaink irodalomtudományos gondolkodásának, mint közelmúltunk irodalmának állapotát,
amennyiben egy-egy életmű bemutatásának mélyén - optimális esetben - felsejlik egy
olyan koherens fogalmi háló, gondolkodásmódbeli, terminológiai immanencia, melyen
keresztül egyáltalán konstituálódhat az adott alkotóról való bármiféle beszéd.
Ha tehát pl. Szegedy-Maszák Ottlik-könyve épp úgy szól annak szerzőjéről, mint
Ottlik Gézáról, avagy a Mészöly Miklósról írt kötet egyúttal Thomka Beátáról is beszél, akkor valóban elmondható, hogy a Kalligram könyvei a különböző irodalomtudományos iskolák közti eltérések manifesztumaiként is olvashatók. Ami viszont azt
jelenti, hogy a magyarországi irodalomtudományon belül igenis léteznek markánsan
megkülönböztethető konceptuális előfeltevéseken nyugvó i Tsinyziitü ki
Különösen igaz ez Kulcsár Szabó Ernő Esterházy-könyvére, ahol is a szerzőtől
megszokott elméleti szigor olyan logikusan felépített, zárt fogalmi térbe helyezi Esterházy szövegeit, ahonnan viszonylag kevés kilátás nyílik egyéb interpretációs modellek
irányába. Felmerülhet a kérdés, hogy a különböző vizsgálati módszerek, illetőleg az általuk létrehozott eredmények révén elkülönülő szaktudományos iskolák sajátosságai
1. Tzvetan Todorov: Poétika, in: Tanulmányok: A magyar nyelv, irodalom és hungarológiai
Kutatások Intézete (Novi Sad, 1983. 16. füzet, 7.)

1997. április

U

-

I

1

összevethetők-e egymással oly módon, hogy kitűnjék kompetenciájuk, használhatóságuk, referenciális képességük minőségi különbsége. Létezik-e tehát az irodalomtudományos gondolkodásmódok hierarchiája? Kulcsár Szabó - eddigi munkássága alapján arra látszik utalni, hogy a hermeneutikai alapokon nyugvó recepcióesztétika az irodalmi folyamatok olyan mélyrétegeit képes feltárni, amelyek más egyéb, nyilvánvalóan
kevésbé hatásos módszereknek köszönhetően mindeddig rejtve maradtak.
Korántsem meglepő tehát, hogy Esterházyról szóló művében a szerző továbbra is
a Jauss nevével fémjelezhető „konstanzi iskola" legújabb vívmányainak fényében kísérli
meg bemutatni az írói életmű folyamatszerűségét. Ennek megfelelően megkíméli olvasóit az életrajzi vonatkozások fárasztó felsorolásától - ezt egyébként a kötet végén
kronológiai rendbe állított fényképek kitűnően helyettesítik - , illetőleg csak akkor
tartja szükségesnek említeni ezeket, ha ezek egy tágabb kontextuson belül bizonyulnak
megvilágító érvényűnek.
Esterházy matematikus voltára pl. csak az Ottlikkal és Musillai történő nyelvfilozófiai összevetés keretén belül történik utalás, minthogy e tény pusztán e szerzők
közös, matematikai-logikai alapokon nyugvó nyelvelméleti érdeklődésének alapos
vizsgálata nyomán válhat érdekessé számára. (103) Kulcsár Szabó sokkal fontosabbnak
tartja azt, hogy Esterházy szövegeit egy nem végérvényesen lezárt, hanem önmagát folyamatosan újraíró hagyomány rendszerébe helyezve párbeszédre késztesse őket a világ
és a magyar irodalom fontos törekvéseivel, lehetőséget nyerve ilyeténképp annak vizsgálatára, hogy Esterházy írásai mennyiben építik magukba e folyamatszerű hagyomány
bizonyos elemeit, illetőleg hogy ezeken túllépve mennyiben képesek új kérdéseket is
megfogalmazni.
Mint Törvény és szabály között1 című tanulmányában (is) megfogalmazta, Kulcsár
Szabó a másodmodernség domináns jegyeit az integráns centrumképző én-ből való kiábrándulásban, az epikai világ megalkothatóságának kérdésessé tételében, a nyelvi közvetíthetőség tagadásában, a célelvű történetmondás lehetetlenné válásában, az integráns
középpontok elvesztésében látja. Mindezek figyelembevételével állítja, hogy nagyjából
a század harmincas éveinek végére fejeződött be az a fordulat, ami a diszkurzív nyelvhasználat révén olyan tartalmakról volt képes tudósítani, melyek az esztétizmus horizontja előtt rejtve maradtak. E horizontváltás kiemelkedő képviselői - Joyce, Musil
vagy Céline - többé-kevésbé állandó viszonyítási pontként jelennek meg Kulcsár Szabó
monográfiájában is. Mindez arra látszik utalni, hogy a honi, politikai okokból megszakadó szerves irodalmi folytonosság helyén keletkező űrt Esterházy csak úgy próbálhatta meg semmissé tenni, hogy oda nyúlt vissza, ahol a folytonosság megszakadt.
Azért fogadhatta tehát kritikusi berkekben rémült tanácstalanság a pályakezdő író első
szövegeit, melyek a legkevésbé sem igyekeztek eleget tenni az akkoriban elfogadott
poétikai beszédformák szabályainak, mert a hazai irodalmi köztudatból egy hatalmi
eszközökkel legitimált diszkurzusforma révén egyszerűen kiiktatódott az európai kulturális hagyomány ezen vonulata. Amikor ugyanis már Esterházy első írásai sem tettek
eleget a történetszerű befogadás eszményének, vagy a valóságra vonatkoztatottság kritériumainak, akkor az író olyan új rendet teremtett az irodalmi beszédmódban, amely
még ugyan a másodmodern korszakküszöb lezárulta előtti diszkurzusokon belül áll,
ám - érthető módon - a korabeli kritika még ennek fogalmi leképezéséhez sem rendelkezett megfelelő eszköztárral. Igazi korszaknyitánynak azonban a Termelési regény
2. in: Literatura, 1992/3.

^

^

92

tiszatáj

megjelenését tekinti Kulcsár Szabó, melyben Esterházy végképp maga mögött hagyja
a hetvenes évek irodalmi megszólalásformáit, kilépve a „mimetikus affirmációk szűkös
keretei közül" (49).
E szöveg tehát - a monolitikus jelentésképzéssel szemben - egy olyan olvasási
technikát ír elő, amely egyidejűleg többféle diszkurzus folytatását teszi lehetővé a műegésszel, s ahol a saját értelmezés jogosságának feltételeit egy abban rejlő másik legitimitásának igenlése határozza meg.
A Termelési regény utáni művek bemutatásakor Kulcsár Szabó nem az aprólékos, mindenre kiterjedő pályakép leírás módszerét követi, hanem a birtokában lévő
fogalmi rendszer által konstituált értékpremisszák - interpenetrencia, a másik általi
énmegértés, jelölő és jelentett közti viszony, nyelv által létrejövő én, diszkurzivitás stb.
- fényében azt vizsgálja, hogy vajon Esterházy művei mennyiben felelnek meg ezen
kritériumoknak, azaz hogy elméletének fogalmi hálóját mennyiben fedik le e szövegek. Ennek megfelelően a további értelmezés során kitüntetett helyen a Függő, a Bevezetés a szépirodalomba, és (ezen belül) A próza iszkolása című írások szerepelnek, minthogy ezek poétikai megformáltsága illeszkedik legtökéletesebben a szerző már jó előre
felállított elvárásrendszeréhez. A nyolcvanas évek nyelvhasználatáról szóló, véleményem szerint kissé hosszúra sikeredett, a könyv egészén belül önálló tanulmány képzetét keltő bevezető után következik a monográfia talán legsikerültebb része, azaz
a Függő terjedelmes értelmezése. Annál is meglepőbb ez számomra, mert mindezidáig
kétségeim voltak efelől, Kulcsár Szabó elmélete, beszédmódja valóban alkalmas-e
önálló művek meggyőző interpretációjára, avagy illetékességi köre pusztán az irodalmi
hatástörténet folyamatszerűségének, illetőleg a poétikai szemléletváltások értő leírásáig
terjed. A Függő elemzése ennek ellenkezőjét látszik bizonyítani, habár az értelmezés sikerében nyilvánvalóan szerepet játszik az a tény is, hogy jelen esetben primer szöveg és
elmélet kivételesen szerencsés találkozásáról van szó. Ezek után a magam részéről igen
sajnálatosnak vélem, hogy a „nagy könyv" tárgyalása során a szerző abból a - koncepciójából egyébként logikusan következő - alaptételből indul ki, mely szerint „a további darabok közlésformáinak minden változata belül áll az írásmód Függőben kialakított poétikai horizontján, illetőleg hogy „minden egyes lényeges szerepet játszó elem
feltűnik már a Függőben" (153). Ebből következőleg a Bevezetés... értelmezésében az
198l-es mű szerepel legfontosabb (m)értékként, s e tény időnként önismétléshez vezet
az interpretáció folyamán, igazán újszerű megállapítások A próza iszkolása kapcsán
hangzanak el (minthogy azt a már ismertetett horizontot meghaladó szövegnek tekinti
Kulcsár Szabó), a műegész értelmezése azonban - bár érezhetően a pályakép igen fontos állomásaként értékelődik - a Függő, vagy akár a Termelési regény interpretációjához
képest is némiképp elnagyoltnak tűnik. Mert elfogadva ugyan Kulcsár Szabó koncepcionális szigorát, mely igen koherens rendszerben képes bemutatni Esterházy munkásságát, a magam részéről mégis hiányolom azoknak a számomra fontos szövegeknek Ki szavatol a lady biztonságáértf A szív segédigéi, Fuharosok - immanensebb, méltóbb
bemutatását, melyek - épp a már említett, módszertani sajátosságokból kifolyólag aránytalanul perifériális helyre szorultak még az olyan, egyébként Kulcsár Szabó által
is gyengének minősített művekhez képest is, mint pl, a Hrabal könyve.
Gyümölcsöző észrevétele a szerzőnek a Bevezetés... elején álló Megyik János mű
szerepének kitüntetett vizsgálata: „a szöveghalmazhoz a sizomatikus Megyik-alkotás
adja a legfőbb befogadói útmutatást. Ez pedig kifejezetten olyan térbeli olvasásra tesz
javaslatot, amely a struktúra minden pontjáról eljuthat bármely tetszőleges másikig.

1997. április

—

^^

Anélkül, hogy valamely létező centrum előírná a kapcsolat létesítésének pályáit." (193)
Kulcsár Szabó a továbbiakban - Eco nyomán - teljes joggal sizomatikus alkotásmódként jellemzi ezt a technikát; elkerüli viszont figyelmét az a tény, hogy a Megyik-mű
az Hommage a Pascal címet viseli, és hogy ez a francia filozófus azon, a végeláthatatlan, isteni világegyetemre vonatkozó mondatára utal, mely szerint „Olyan gömb ez,
amelynek a középpontja mindenütt van, a kerülete sehol". 3
Úgy vélem, e pascali kijelentés a Bevezetés... poétikai megformáltságát, azaz a „beszédregiszterek közti lezárhatatlan összjáték sokszólamúságát, és az abban kirajzolódó
elbeszéléspoétikai horizont végtelenségét" (163) illető szerzői észrevétele megfelelő
alátámasztása lehet.
A Bevezetés... utáni Esterházy szövegeket - a Hahn-Hahn grófnő pillantása kivételével - érezhető megtorpanásként, a Hrabal könyve esetében pedig ugyanezen tematikai
és poetológiai értelemben vett „visszafordulásaként (220) értékeli Kulcsár Szabó.
E művekben ugyanis a szerzői megszólalás feltételei még mindig a „nagy könyv" uralma
alatt állanak, ez pedig egy alkotói technika megmerevedésére, azaz önismétlésre utal.
E tény azonban semmiképp sem kisebbítheti Esterházy irodalomtörténeti pozícióját,
akinek Kulcsár Szabó szerint „az ezredvég irodalomtörténeti távlatából tekintve - korszakos jelentőségű szerepe van"4 még akkor is, ha pillanatnyilag nem is képes saját korábbi szövegeit meghaladó értékek felmutatására. Kulcsár Szabó Ernő könyve egy nagy
következetességgel alkalmazott elméleti apparátus felhasználásával úgy képes bemutatni saját Esterházy-képét, hogy általa nem csak az írói pálya folyamatszerűsége válik világosan nyomonkövethetővé, hanem egyúttal a század európai irodalmának és nyelvfilozófiájának áramába is bekapcsolhatóvá válik az életmű egésze. A monográfia elméleti szigorát még akkor is a könyv erényének vélem, ha ez időnként azt a benyomást is
kelt(het)i, hogy Kulcsár Szabó egy általa omnipotensnek tekintett elmélet bemutatásának puszta ürügyeként használja fel Esterházyt, amikor tehát a saját diszkurzusmódjába vetett feltétlen bizalom nyomán az elméleti előfeltevések hangsúlyozása fontosabbá válik számára a primer szövegekről való gondolkodásnál.
Kulcsár Szabó könyvében mindazonáltal egy kiemelkedő szakmunkát üdvözölhetünk, vélhetőleg az Esterházyról szóló irodalom egyik legmeggyőzőbb darabját. Csak
remélhető lehet, hogy az Esterházyról íródó szakkritikák a jövőben azt is feladatuknak
fogják tekinteni, hogy a Kulcsár Szabó által megrajzolt képet saját, hasonlóképpen
konzekvens elméleti előfeltevéseik szűrőjén át teszteljék, kísérletet téve e kép falszifikálására, hiszen - mint K. Popper írja: „A cáfolhatatlanság nem erénye egy elméletnek
(ahogyan ezt általában hiszik), hanem hibája."3
Ekkor, és csakis ekkor válhatnak tökéletesen láthatóvá e kötet igazi erényei és
esetleges fogyatékosságai.

3. B. Pascal: Gondolatok; Gondolat Kk, 1983.11/72. 31
4. Kulcsár Szabó Ernő: A magyar irodalom története; Argumentum, 1993. 154.
5. Kari Popper: A tudomány: feltevések és cáfolatok (in: Filozófusok Freudról és pszichoanalízisről. Cserépfalvi, 1993, 85.)

MŰVÉSZEI

1 1

SZÁKOLCZAY LAJOS

A szépség f o r m á i
A SZENTENDREI MŰHELY GALÉRIA JUBILEUMI KIÁLLÍTÁSA
Másfél évtized egy kis csoport életében is jelentős változásokat hozhat. Itt
nem csupán a Szentendrei Műhely Galéria közösségéből kiváltak és az időközben, sajnos, eltávozottak - Korniss Dezső, Bálint Endre, Barcsay Jenő, Jakovits
József - eszméitető hiányára gondolok, hanem a művészkarakterek fejlődésére,
a bölcselemmel kimunkált egyéni arculatú pályák értékgazdagító mozgására is.
A korábban jobbára Vajda Lajoshoz, Korniss Dezsőhöz, majd Barcsay Jenőhöz
köthető szentendreiség, amely a kortárs magyar művészet egyik legfontosabb
irányzatát jelentette, és jelenti ma is, mára egy kissé megváltozott.
Nem a konstruktivitás, a rend és gondolati fegyelem, a kevés képi beszéddel is már-már érzékivé váló harmónia keresett új utakat magának, hanem a jól ismert fogalom határait igencsak kitágítva - az értelmezés tartománya bővült. Úgy változott meg a szentendreiség, hogy még jobban kihangsúlyozódott
jellege: lassan szinte erkölcsi kategóriává vált. Aki idetartozik és idevalónak ez nem föltétlen a helybeli szinonimája - , vagyis az egymásra épülő nemzedékektől nyert magatartás örökösének érzi magát, az - művészi iskoláktól,
különféle áramlatoktól és alkotásmódoktól függetlenül - szentendrei művész.
Ki mondaná, hogy ezáltal föllazultak a tájhoz és az itteni szellemiséghez
való kötődések? Sokkal inkább átformálódtak. A szentendreiség mint gyűjtőfogalom kitágulását mi sem jellemzi jobban, mint a Műhely Galéria jubileumi
kiállítása. Amelyen az irányzatok úgy harcolnak egymással, az értékfölmutatás
más-más módjára esküdve, hogy leginkább egyéni (vagy egyéninek gondolt) arculatuk: a személyes én világba vetettségét színnel vagy plasztikai formában
megjelenítő kép, illetve szobor tanúskodik a küzdelem hevéről.
Nincs még két olyan távoli világ, mint a Bukarestből áttelepült Bencsik
Jánosé - a festő expresszív indulatát, színélményének érzéki forróságát jól tükrözi az emberi szenvedést tanúsító corpus {Cím nélkül, 1995) - és a párizsi-zürichi, litográfiáin a vonal csend-élményét visszafogottan, ökonomikus méltósággal képelemmé avató Konok Tamásé {Cím nélkül II-IV., 1990). És Haász
István sárga fa Objekt]ei (/-//., 1995) is, a tektonikus mozgások utáni táj természetes elrendeződését imitálva, elég távol állnak Gavrilovits Sándor érzéki pasztelljétől {Emelkedőben, 1996). Mégis jó együtt, egymás után szemlélni őket, hiszen a saját törvényük szerint épülő-formálódó karakterek épp azt az élményt
teszik egyedivé - ebben a hadseregben nemcsak közkatona, de sok-sok tábor-

1997. á p r i l i s—^^

nok is van
ami belső tartalmaikat közvetítve lényükből következik. Ebből
a szempontból szinte nincs is különbség festő és szobrász között, mindeniket
- akár az érzelemgazdagságot sugallva, akár az intellektuális szigort - ugyanaz a,
sokszor megvalósíthatatlannak tűnő cél sarkallja: a csak rá jellemző, teremtett
voltában csupán az ő arcát, művészi világszemléletét, gondolkodását híven
visszaadó műtárgy-együttes megteremtése.
A kultúrtörténetben nem kevés előzménye van (elég csak Leonardo szárnyas ember-angyalát említeni) a röpülésnek. E reprezentatív tárlaton a motívumkincs gazdagsága ugyancsak szembetűnő, hiszen Gavrilovits Sándor már
említett kartonja, az Emelkedőben - leginkább a behúzott szárnyak dinamikáját
hangsúlyozva - egy kissé rokon Csíkszentmihályi Róbert ironikus, a kitárt karokat szárnyként funkcionáltató nő-madár plasztikájával {Szárnyas, 1995). Nem
beszélve Asszonyi Tamás gyönyörűen patinázott, az idővel és az emlékezéssel
ugyancsak játszó puttójáról {Barokk, 1993).
Ligeti Erika Gábriel arkangyala (1992) - tér- és időélményével - szintén
nagy titkok tudója. S ugyanez a megismételhetetlen plasztikai varázs folytatódik - csak egy szonáta lehet ilyen tiszta - a Szerelem az első látásra (1986) című,
groteszkségében is lírai munkáján. (A hímpáva lelógó faroktolla egyben a szobor statikáját is meghatározza - zseniális megoldás.) A szépségnek, természetesen, más eredői is vannak. Holdas György levegőt harapó, bumfordi bájjal
megnyugvást hirdető, stilizált faszobra {Madár - 1983) azért érdekes, mert az
embertestű madár - hatásosan: a mennyezetre akasztott súly fej fölötti lebegésével - az ember lég iránti vágyakozását is eszünkbe juttatja. Az elérhető legnagyobb, ám vészhelyzetektől sem mentes, szabadságot. Szentirmai Zoltán meg
friss, egyik legegyénibb szobrával sokkol. A megfestett (jelekkel díszített) piszkosfehér műanyagtestén bronz szárnyakat viselő Tökös madár (1995) a várakozásra kész robbanás megtestesítője. A géppuskához, illetve ágyúcsőhöz hasonló
fallosza szimbólum értékű fenyegetés.
Az emlékezés-idő-fűozofikum
hármasa festőinket-grafikusainkat éppúgy
foglalkoztatja, mint a szobrászokat. Bálint Ildikó Szürkülete (1993), visszafogott
színvilágával, lírai emlék, benső tájat megidéző lelki kalauz. A vegyes technika
(akvarell, ceruza) még sejtelmesebbé teszi a felületet, egyúttal ~ bizonyos megengedéssel - a melankóliát is közvetítve. Jávor Piroska tiszta motívumvilága,
a kéket valamiképp aktívvá tevő geometrikus borzongás legjobban Az éjszaka
négyszögei (1996) című vásznán látszik. Szakács Imre olajfestményei, legérzékletesebben talán a Görgetett kövek (1995), egy sohasem volt - Szentendre alatti? Pannon-tengert hívnak elő az időből, időmosta kavicsfolyóikkal, míg Lukoviczky Endre olajvásznain az absztrakció ugyancsak lelki tartalmak megjelenítője. A Robot (1996), szép, nyugodtságot sugalló faktúrája is tele megnevezhetetlen vibrálással, a Szarvastánc (1996) meg alighanem Bartók-modellként is,
pontosabban egy különleges kompozíciójú Cantata profana-emXéVként üdvözölhető.

n— tiszatáj

Tzortzoglou Georgios - művésznevén Jorgosz - lírai képalkotó-módszere
('Törésvonalak, 1996) attól különleges, hogy a grafikus az elrejtőzés közben,
álarcait váltogatva találja meg a maga közegét: a legnagyobb nyíltságot. A papírfeliilet megdolgozottsága, a mívesség nem gátja a vonalak fölidézte érzelmi áradásnak. Rényi Katalin Te. /-//. (1991) című kompozíciói ragyogó emlékezéstömbök. Erek, hálók, indák sugarazzák be a lapokat, a foltszerű kis szigetek
amellett, hogy lebegnek, a különleges „térképfelület" legaktívabb részei - feszültséghordozók. Kocsis Imre keleti (japán?) fogantatású, fotóeljárást és festői
módszert vegyítő műve, a „Selyemkert" III. (1993) sejtetni engedi a művész mitológiához való vonzódását, mint ahogy Engel Tevan István érzékletes ceruzarajzai (Thomas Mann: Mario és a varázsló; Ádám és Eva - mindkettő: 1995), valamint Bart József Fej és kereszt]e (1995) is attól elevenek, hogy nem csupán az
emlékezés és az időélmény van mögöttük, hanem a mitológiai s bibliai példatár
is. Ha Baska József fekete-rettenet olajvásznaitól {Alagút IX.; XII. - 1995) egy
kissé megborzongunk, az azért van, mert szeretnénk az alkotót szabaddá tevő,
fölforgatott korunkban lassan idegenné váló fénypászmákat is látni. A fölvitt
kevés fehér szín - kontrasztként - csak fokozza a szimbolikus mélyvilág,
a technikai fejlődéstől még rejtélyesebbé váló infernó drámaiságát.
A Szentendrei Műhely Galéria jubileumi kiállítása jóval nagyobb termet
igényelt volna, a saját kiállítóhelyiség csupán arra volt elég, hogy ki-ki valamely jellegzetes alkotásával - névjegyével - legyen jelen. Bár Holdas György
kőérméiből hármat bemutatott, igencsak hiányoltam Csíkszentmihályi Róbert,
Asszonyi Tamás és Ligeti Erika plakettjeit. Annál is inkább, hiszen e különleges kisplasztika egyiküknél sem kiegészítő tevékenység, hanem szobrászatuk
elengedhetetlen része.

JÁVOR PIROSKA: AZ ÉJSZAKA NÉGYSZÖGEI (1996)

S Z j & y A e s z J r í *

( x s x r t ^ í .

A Tiszatáj Alapítvány kuratóriuma immár ötödik alkalommal
döntött a Tiszatáj-djakxoi.
A kuratórium egyhangúan Sándor Iván írónak és Utassy J ó z s e f költőnek adományozta a díjat. Sándor Iván másfél
évtizede szerzője lapunknak, fontos esszéket publikált nálunk, regényeiből is t ö b b s z ö r k ö z ö l t ü n k részleteket. A századvég alapkérdéseinek
tisztázásában a Tiszatáj kitűnő szellemi partnerre talált Sándor
Ivánban.
Utassy József k ö l t ő i pályája f o l y ó i r a t u n k b a n indult 1968-ban. A z ó t a
nagy versek sorával bizonyította egy költői magatartás változatlan hitelességét. Sándor Iván munkásságát Olasz Sándor, Utassy Józsefét Annus
J ó z s e f méltatta azon az ünnepségen, amelyet a Tiszatáj megjelenésének
50. évfordulója alkalmából rendezett az alapítvány.
*

1997. március 7-én Lehmann
István, a Csongrád Megyei Közgyűlés
elnöke k ö s z ö n t ö t t e a Tiszatájt, s lapunkat Csongrád Megye Emlékérmével tüntette ki. A megyeháza épületében rendezett ünnepségen dr.
Szalay István, Szeged Megyei J o g ú Város polgármestere az ö n k o r m á n y zat és a város polgárai nevében üdvözölte a Tiszatájt. A műsorban Do-

bos Kati és Flórián Antal színművészek, valamint a Liszt Ferenc Zenemű-

vészeti Főiskola növendékei
m ű k ö d t e k közre. Ugyanezen a napon a Kass
Galériában folyóirat-történeti kiállítás nyílt Annus Gábor szerkesztő és

Kass János grafikusművész rendezésében. A kiállítást Annus József író

nyitotta meg. A Somogyi-könyvtárban Monostori Imre irodalomtörténész mutatta be Gyuris György „A Tiszatáj fél évszázada" c. k ö n y v é t .

A Dugonics
Társaság a Tiszatáj félévszázados jubileuma jegyében
február 25-én, a szegedi Városháza dísztermében rendezett ülést, ame-

lyen Gyuris

György

és Olasz Sándor

tartott előadást. Ugyancsak ők

v o l t a k az előadói annak a Tiszatáj-estnek, mely a szabadkai Városi
K ö n y v t á r b a n volt március 14-én.

Gyuris György: A Tiszatáj fél évszázada c. könyve megrendelhető

a Tiszatáj szerkesztőségében postán vagy telefonon (250 Ft + postakölts.).

Májusi számunk tartalmából:
CSÍKI LÁSZLÓ, KISS A N N A , LÁSZLÓFFY A L A D Á R ,

SZEPESI ATTILA versei,
KÁLNAY ADÉL novellája, TŐZSÉR ÁRPÁD esszéje Hamvas Béláról

Új regénykorszakf Ezredvégi gondolatok a regényről.
A Tiszatáj körkérdésére válaszol: Csányi Erzsébet, M á r t o n László,
Sándor Iván, Szilasi László és T h o m k a Beáta.
Diákmelléklet: VADAI ISTVÁN T a n d o r i D e z s ő r ő l .

