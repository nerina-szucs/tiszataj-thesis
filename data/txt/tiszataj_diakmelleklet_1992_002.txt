IMRE

LÁSZLÓ

A z ismeretlen A r a n y
Gondolatok Zách Klára ürügyén

A

tiszatáj

diák-mellélileée

2.
1 9 9 2 .

november

SS
KÁmk; - • • m&á m&é

^HHI^H^H^H

Vannak költők, írók, akik az „ismertség"-ük okán maradnak ismeretlenek. Mivel
serdületlen korban, iskolai olvasmányként mindenki megismerkedik a művek egy
csekély hányadával (legtöbb esetben tökéletesen és tökéletlenül), azt gondolja, hogy
további olvasás, elmélyülés felesleges is. Az érettségiig többé-kevésbé mindenki elolvas
néhány Arany-balladát, a Toldit, a Toldi estéjét, néhány lírai költeményt. (Újabban már
a Buda Halálát sem!) így azután egy leegyszerűsített képet visz magával. Úgy hiszi,
tisztában van Arany életművével, s (valószínűleg) fölényesen mosolyogna, ha valaki
érettségi után, netán végzett orvosként, esetleg gyakorló közgazdászként arra akarná
rávenni, hogy olvassa el a Toldi szerelmét vagy A nagyidai cigányokat. A köztudat tehát
egy hamis Arany-képet örökít tovább, s (leszámítva az egyetemen vagy főiskolán
magyar szakon végzőket) lényegében mindenki számára tökéletesen ismeretlen marad e
költőóriás életműve. Arany tehát, aki egyáltalán nem gyermekeknek szánta alkotásait
(még a Toldit vagy a Rózsa és Ibolyát sem), ad annyit, amennyit tud adni a tizennyolc
éven aluli magyar ifjúság számára, munkáinak többsége pedig tökéletesen kihasználatlan, mert eszmeileg és esztétikailag kiaknázatlan, hiszen nem vesz részt a nemzet
szellemi-erkölcsi arculatának formálásában. (S mondanunk sem kell, hogy ugyanez áll
Zrínyire és Vörösmartyra, Babitsra és Illyésre.)
Arany esete azonban még ezen belül is speciális. Olyan esztétikai értékek jegyében
indul (Petőfivel együtt) az 1840-es évek második felében (egyszerűség, természetesség,
népiesség), amelyek gyakran váltanak ki lebecsülést, vagy legalábbis a történeti értékeknek kijáró kötelező tiszteleten túl mindenféle spontán érdeklődés és rokonszenv
hiányzik irántuk. Az egyébként csakugyan tökéletes remekműként számon tartható
Családi kör vagy Toldi ugyanakkor azt a téves képzetet kelti mai olvasójában, hogy
valami naiv, könnyen kiismerhető, evidens igazságokat képviselő költői világról van
szó. Aki Arany 48-as toborzóit olvassa, esetleg nem is hallott arról, hogy a szabadságharc legkeserűbb, leginkább önmarcangoló szatíráját, a nemzeti önbírálat, sőt önundor
döbbenetes remeklését becsülhetjük A nagyidai cigányokban. A Toldi és más Aranyművek homéroszi derűjét, népies báját, egyszerű előadásmódját ismerőkben fel sem
merül, hogy a Bolond Istókban a cselekmény felbontásának, a szerzői előlépésnek, a
történet elmeséléséről szóló történet előtérbe kerülésének, az irodalmi formákkal űzött
Parodikus játéknak olyan fergeteges nyelvi humorú zsonglőrködését kapjuk, ami az
utóbb „posztmodern"-nek is mondott előadásmód előzménye (Sterne-nel, Byronnal,
Puskinnal együtt). Aki a Toldiban Miklós sorsának jóra fordulását mesei jóvátételnek és
igazságosztásnak véli, talán nem is gondol arra, hogy a tudattalannak, a lélek szégyellt,
titkolt tartományainak az éber személyiségre ható tényezőinek senki olyan megjelenítője
nem volt nálunk Ady előtt, mint Arany, főképpen balladáiban. A falusi idill költője
időnként eltakaija előlünk azt az Arany Jánost, aki a világvárossá növő Budapest,

3

a Margit-sziget, a Városliget, a nagyvárosban egyre inkább elszigetelt egyén első világirodalmi rangú megéneklője ezen a tájon.
S arra sem gondol az ún. átlagolvasó, hogy milyen hallatlanul modern és bonyolult az egész Arany-életmű speciális természeténél fogva. A legtöbb mű óriási műveltséganyagot hordoz. Arany irtózik a „kitalálásától, talán cselekményinvenciója is
szegényes. Az epikai hitel jegyében mindig „csak" átvesz valamit, viszont páratlan
egyediséggel öleli körül, szubjektivitással lelkesíti át, és művészi virtuozitással díszíti
fel. Így válik nála az objektív (kölcsönzött) anyag személyes (bár álcázott) érzelmekkel
teljessé. Ámde az érzékenység, a szorongás, a nosztalgia leplezésére bravúros formaművészet rejti el, burkolja mindezt. Megfigyelhető a kettősség egyik legművészibb
balladájában, a Zách Klárában is.
Zách Klára
Énekli egy hegedős a XlV-ik században
1.

Királyasszony kertje
Kivirult hajnalra:
Fehér rózsa, piros rózsa...
Szőke leány, barna.

2.

„Királyasszony, néném,
Az egekre kérném:
Azt a rózsát, piros rózsát
Haj, beh szeretném én!

3.

Beteg vagyok érte,
Szívdobogást érzek:
Ha meghalok, egy virágnak
A halottja lészek!"

4.

„Jaj! öcsém, Kázmér,
Azt nem adom százér! Menj! haragszom... nem szégyelled?...
Félek, bizony, gyász ér!

5.

Sietős az utam,
Reggeli templomra;
Ha beteg vagy, hát fekilgy le
Bársony pamlagomra." -

6.

Megyen a királyné,
Megyeri a templomba;
Szép virágok, deli szüzek
Mind követik nyomba.

4

7.

Könyörögne, - nem tud,
Nem tud imádkozni;
Olvasóját honn feledé:
Ki megyen elhozni?

8.

„Eredj,
Hamar,
Megtalálod
Ha nem

9.

Keresi a Klára,
Mégsem akad rája:
Királyasszony a templomban
Oly nehezen várja!

10.

Keresi a Klára,
Teljes egy órája:
Királyasszony a templomban
De hiába várja.

11.

Vissza se megy többé
Deli szüzek közzé:
Inkább menne temetőbe
A halottak közzé.

12.

Inkább temetőbe,
A fekete földbe:
Mint ama nagy palotába
Ősz atyja elébe!

13.

„Hej! lányom, lányom!
Mi bajodat látom?
Jöszte, borulj az ölemre,
Mondd meg, édes lyányom."

14.

„Jaj! atyám! nem - nem Jaj, hova kell lennem!
Hadd ölelem lábad porát, Taposs agyon engem...!"

15.

Harangoznak délre,
Udvari ebédre;
Akkor mene Felicián
A király elébe.

fiam, Klára,
édes lyányom!
a térdeplőn,
a díványon."

5

16.

A király elébe,
De nem az ebédre:
Rettenetes bosszúálló
Kardja van kezébe'.

17.

„Életed a lyányért
Erzsébet királyné!"
Jó szerencse, hogy megváltja
Gyönge négy ujjáért.

18.

„Gyermekemért gyermek!
Lajos, Endre, halj meg!"
Jó szerencse, hogy Gyulafi
Rohan a fegyvernek.

19.

„ Hamar a gazembert...
Fiaim, - Cselényi...!"
Ott levágák Feliciánt
A király cselédi. -

20.

„Véres az ujjad,
Nem vérzik hiába:
Mit kívánsz most, királyi nőm,
Fájdalom díjába?"

21.

„Mutató ujjamért
Szép hajadon lányát;
Nagy ujjamért legény fia
Borzasztó halálát;

22.

A másik kettőért
Veje, lánya végét;
Piros vérem hullásaért
Minden nemzetségét!"

23.

Rossz időket érünk,
Rossz csillagok járnak:
Isten ója nagy csapástól
Mi magyar hazánkat! (1855)

A versszakoknak az eligazodást segítő számozása tőlem való. I. L.

6

Az 1855 októberében keletkezett balladához a történeti anyagot, mint azt a
filológusok régen kimutatták, Szalay László Magyarország történetéből merítette
Arany. Nemcsak a történelmi események valók innen, de a költő átveszi Szalay némely
nyelvi fordulatát is. A történetet kissé megemeli a Bánk Bánnal való távoli analógia, de
így sem volt könnyű remekművet formálni a romantikus rémdrámák rikító fordulataiból
(álnok módon való elcsábíttatás, illetve annak megbosszulása, s újabb véres leszámolás).
Arany első számú művészi trükkje, hogy mindezt „Énekli egy hegedős a XlV-ik
században". Azaz hogy mindez egy hat évszázaddal korábban élt (elképzelt) dalnok
előadásmódját imitálja. Rendszerint a szabadságharc bukását követő brutális megtorlásról, mint a költemény hazafias-érzelmi indító okáról a figyelmet elterelő írói elburkolásnak, elrejtezésnek minősül az alcím által sugalmazott áttételesség, ám ugyanennyire
fontos Aranynak önmagát stílusbravúrokban kiélő fikciója: a véres történetet nem ő és
nem most mondja el, hanem valaki más, és nagyon-nagyon régen. Zách Felicián kegyetlen tragédiája tehát „eltávolított", „megnehezített", művészileg bonyolultabbá tett
előadásmódjával eleve a költői megformáltság érdekességét ígéri. (Persze, az Aranyra
jellemző diszkrét formában, amit az alcímben mindössze a régies alakú „hegedős"
jelez.)
Az első strófa a „hegedős" lírai belépője, mely mit sem tud, mit sem sejt (látszólag) a bekövetkező szörnyűségekről, s a királyi udvar pompájában, a fehér és piros
rózsák tarkaságát felidéző szép szőke és barna leányok koszorújában gyönyörködik.
A versindító hármas alliteráció, a rózsa metafora, a képi szembeállítás a „hegedős"
finom művészi érzékét dicséri. A következő jelenet (a 2., a 3., a 4. és az 5. strófa)
Kázmér és királyasszony nénje párbeszédét adja, távolról emlékeztetve a Bánk bán-beii
Ottó és Gertrudisz dialógusára. Drámai plaszticitásról, a szereplők őnelvű létezéséről
nincs szó, hiszen Kázmér és a hegedős által felvett kezdőképpel (piros rózsa - vágyott
leány) folytatja, azaz az előadás egységét a hegedős domináns modora biztosítja. A jelenet végén a „bársony pamlag"-ra történő célzás a „merénylet" előkészítésével
(Erzsébet bűnével) elveti minden későbbi baj magvát. (Arany néhány év múlva majd
igen okosan fejtegeti félbe maradt tanulmányában a Bánk bán Gertrudiszáról, hogy az
sem azért pártolja elsősorban Ottó szándékát, hogy öccsének kedvére tegyen, hanem,
mert úgy gondolja: a hiába epekedő Ottó köznevetség tárgya lehet az udvar előtt, míg
az elcsábított, meggyalázott Melinda majd hallgatni fog szégyenéről.)
A következő jelenet („Megyen a királyné...") elindítja a végzetes eseménysort.
Az előadásmód drámai is, de költőileg is sokszorosan művésziesített: ismétléssel
(„Megyen... Megyen..."), metaforával („Szép virágok, deli szüzek"), ellentéttel („Könyörögne, - nem tud"), ál-ismétlődéssel („Könyörögne, - nem tud, / Nem tud
imádkozni;" - az egyik „nem tud" arra vonatkozik, hogy nyugtalansága, rossz lelkiismerete miatt nem tud fohászkodni, a másik az álságos indokra, hogy ti. nincs nála az
olvasója). Klára bizalmas, gyöngéd megszólítása éppoly ellentétben van a királyné
ármányával, mint a templomi környezet, áhítat a kerítőnőre jellemző cselvetéssel, s
ezek a bántó disszonanciák készítik elő a következő szerkezeti egységet, a voltaképpeni
merényletet, amelyet a 9., 10., 11. és 12. versszak beszél el.

7

Az elhallgatás, a diszkrét előadásmód sokszor megcsodált remeklései ezek a strófák. (Nem teljesen ebben az értelemben, de igen találóan ezért fr Nyilasy Balázs a Zách
Kláráról A tapintat struktúrája címmel.) Két versszak is alliterációval indul („Keresi
a Klára"), mindkettő ellentétével fordul rá („Mégsem akad rája", illetve „Teljes egy
órája"), mindkettőnek azonos a harmadik sora, mely a templomban várakozó királynéra
utal („Királyasszony a templomban"), előbb annak zaklatott nyugtalanságára, majd arra,
hogy egy egy óra eltelvén a dolog bekövetkezte vált nyilvánvalóvá előtte. Egyetlen szó
sem vonatkozik a „bársony pamlag"-on, a „dívány"-on történtekre. Amikor ismét
belelátunk Klára lelki világába, már nincs visszaútja a „Deli szüzek közzé", már az
öngyilkosság gondolatával foglalkozik. De a „hegedős" most is mindent variálvakettőzve, ismételve-feldíszítve mond el („Inkább...", „Inkább..."), illetve a lezáró
ellentéttel („Inkább temetőbe... Mint... Ősz atyja elébe!").
Klára és Felicián jelenete (13-14. versszak) a két merénylet (Klára elcsábítása és
Zách gyilkossági kísérlete) közé esik, ennek megfelelően szinte fokozhatatlan feszültségű. Jelzi ezt az, hogy Felicián és Klára egy-egy egész strófányit beszél ugyan, de
szinte semmit nem mond. Az apa megrémül, faggatózik, a bajt sejtve védelmet, vigaszt
ígér, de fogalma sincs arról, hogy mi történt. Klára meg csak jajgat, teljes kétségbeesésének ad hangot, de beszélni majd csak a „Taposs agyon engem...!" után fog, amit
viszont a hegedős hallgat el. így is éppen eleget tudunk meg ahhoz, hogy sejthessük, az
apa milyen céllal indul az udvarba.
Zách jelenete az udvarnál a leghosszabb (ötstrófányi) az egész költeményben.
A déli harangszóval indítás ünnepélyességet kölcsönöz, s kissé le is lassítja a versmenetet, mintha a csúcs előtt erőt gyűjtene. (Még arra is van ideje, hogy ellentét közbeiktatásával körülményeskedjen: „A király elébe, / De nem az ebédre.") Zách először
Erzsébetnek ront, akinek a szerepéről tudhat valamit, utóbb a királyfiakra: „Gyermekemért gyermek!" Aztán nagy hirtelen vége is lesz mindennek, mert közbelépnek a királyi
testőrök, s megölik Feliciánt. Az ezt követő gondolatjel alighanem valamiféle szünet
közbeiktatását célozza, s valóban más időpont, más helyszín, más szereplők: a király és
felesége lép színre az utolsó jelenetben.
A király felesége kívánságától teszi függővé a bosszú mértékét. Erzsébet pedig két
strófán keresztül sorolja, hogy mit kíván „ujjai"-ért: Felicián egész családjának kiirtását. A „Minden nemzetségét.'" kiemelése a maga kíméletlenségével zárja le a történetet. Kázmér szerelmi vágyódásának korlátot nem ismerő mértéktelensége vezetett
a Klára elleni merénylethez. Felicián felháborodása bármily jogos volt is, bosszúszomja
túlzásba sodorta, hisz az egész királyi családot akarta legyilkolni, ami össznemzeti
szempontból is jóvátehetetlen véteknek minősülhet. Ámde „bősz" szándéka, bár irracionális és túlzó volt, nagy kárt nem okozott végeredményben. A királyné ujjain kívül
egyéb vesztese nem lett az ügynek, ezért meg életével fizet Felicián azonnal. Erzsébet
bosszúja tehát ugyanolyan mértéken felüli, mint Feliciáné, csakhogy az övé teljességgel
meg is valósul majd. Ezen a ponton, a „Minden nemzetségét.'" vérszomjas kíméletlenségénél döbbenünk rá először s shakespeare-ies rémdráma aktualitására: a 49-es
bukást követő ésszerűtlen és brutális megtorlás keltette felháborodás mutatkozik - innen
nézve - a költemény szubjektív magjának.

8

Erre utal - immár teljes egyértelműséggel - az utolsó strófa, mely tulajdonképpen
függetleníthető az elbeszélt történettől, s bár forma szerint ezt is a „hegedős" mondja, a
kortársi olvasó (a vers 1855-ben meg is jelent a Csengery Antal és Kemény Zsigmond
szerkesztette A Magyar Nép Könyvében) számára a „Rossz időket élünk" jelen idejű
sóhaja bizonyára jelentéses volt, a „Rossz csillagok járnak" a Bach-korszak kilátástalanságának a borongását adta vissza, az „Isten ója nagy csapástól / Mi magyar
hazánkat!" pedig végleg elgondolkodtathatott a Zách Klára értelmén. Ha üjabb és üjabb
csapásoktól, nagy szerencsétlenségektől kell félteni hazánkat, akkor az elmondott
történet eligazítással is szolgálhat: hogyan kerülhetők el a történelem és a magánélet
kelepcéi. Arany az elsődleges bűn felelősségét elhárítja a nemzetről. Felicián sosem vált
volna orgyilkos indulatává Kázmér gaztette nélkül. A magyarság is (történelme során)
nem egyszer ragadtatta magát túlzásokra, de többnyire valamely provokáló kihívásra
nem tudott eléggé higgadtan reagálni. 1848 tavaszán és nyarán is mértéktartó és
törvényes, királyhű és korrekt volt a magyarság (a Batthyány-kormány) viselkedése,
mígnem '48 őszétől a király (a horvátokat, a románokat bátorítva, majd maga is
sereggel) mérgesítette el a helyzetet, amikor a szabályszerűen kinevezett minisztérium
ellen háborút kezdeményezett. 1855-ben Arany gondolhatta úgy, hogy a debreceni
trónfosztás jogos érzelmektől vezérelt, de nem eléggé ésszerű és célszerű lépés volt,
akárcsak Felicián fellépése. Ámde ami ezt követte, a kivégzések esztelensége, a bosszú
tobzódása, az nem indokolható (ép erkölcsi érzék szerint) az előzményekkel. Mégis arra
int Felicián sorsa és a 49-es tragédia, hogy minden lépést csak sokszorosan mérlegelve
szabad megtenni, hogy a magyarság helyzete, sorsa olyan kockázatos, hogy a legkisebb
megfontolatlanság, túlzás is iszonyatos következményekkel járhat. (Ez már jellegzetesen
Kemény felfogásával, kisebb részben a '40-es évek Széchenyijével rokon gondolkodásmód.)
A hegedős kertről és rózsákról, fényes udvarról és szép leányokról dalolva kezdte
énekét, és a „Rossz csillagok járnak" tanulságával záija elbeszélését. Arany jellegzetes
művészi eljárása ez. Művészi hangnemkettőzés, esetleg archaizálás, tárgyiasítás, a
történelmi anyag költői-retorikai átstrukturálása, mindebben azonban egy jól kivehető
vallomás erkölcsről, történelemről, magyar sorsról stb. Ez a kettősség kísérhető végig
egész pályáján, a szalontai derült évektől az Őszikék búcsújáig.
Már Az elveszett alkotmány (1845) szubjektív gyökérzetű mű (maga Arany íija,
hogy bosszúságát akarta kiönteni általa), a vidéki értelmiségi ellenszenve nyilatkozik
meg benne a nemesi-megyei politika iránt. A kívülálló erkölcsi fölényével mond ítéletet
az elmaradott viszonyokról, egyszerre utasítva el a konzervatívok korlátoltságát, kényelmességét, valamint a reformpártiak demagógiáját, haszonlesését. (Arany már ekkor
nagyobb ember és nagyobb költő annál, minthogysem egyetlen politikai párt kereteibe
bele tudna férni.) Mindezen szubjektív és közéleti meghatározottság mellett Az elveszett
alkotmány stílusparódia, a Vörösmarty-féle nemzeti eposz pátoszának, romantikájának
ki gúnyolása, s telve van történelmi, irodalmi, mitológiai allúzióval, általában hatalmas
műveltségi anyagot foglal magába, többnyire ironikus célzattal.
A Toldinak (1846) is szinte minden sorához jegyzeteket lehetne fűzni, hogy ti. mi
minden való benne Ilosvai több száz évvel korábban keletkezett verses históriájából, mit

9

ihletett Homérosz, mit Petőfi János vitéze, s mit a lovageposz európai hagyománya.
Lényege mégsem ebben van (vagy legalábbis nemcsak ebben, tehát a történeti, műfaji
stb. rekonstrukcióban), hanem abban, hogy (bármily furcsa, s először hihetetlennek
tűnő) Arany önmagából is sok vonást adott Miklóshoz. Benne egy olyasfajta, speciálisan magyarnak és népinek érzett jellemet alkotott meg, melyet szalontai környezetéből, s nem utolsósorban önmagából ismert (Barta János). Miklós, az anyja,
Bence világát azok az egyszerű, de nemes érzületek uralják, amelyek Arany családját is:
a szülői és a fiúi szeretet, a családiasság, a hűség, a hazaszeretet, a vallásos érzés, az
erkölcsi szennytől való irtózás, s megjelenik a későbbi Arany-hősök nagy mozgatója, a
lelkiismeret. Maga a költő is utalt rá, hogy édesanyja iránti gyöngéd érzelmeit írta meg
Miklós és anyja viszonyában, de ráismerhetünk az ifjú Toldi indulataiban az Arany
család hajdúnemesi sértődöttségére is. Ezen kívül ott vannak benne Arany legtitkoltabb
érzelmi hullámzásai: erős ambíciója és elcsüggedései, gyakori lelkifurdalásai.
A Toldi estéje (1848-1854) tökéletes lírai egész, nem ok nélkül nevezte Németh
G. Béla elégiának, méghozzá a magyar irodalom egyik legszebb elégiájának. Pedig
anyaga ezúttal is „objektív", kívülről kapott. Ámde anélkül, hogy a legkisebb
mértékben is meghamisítaná Ilosvai „históriá"-ját, ahogy a Toldi centrumába Miklósnak
bátyjával való ellentétét állította („találta ki", mert erről nincs szó Ilosvainál), most egy
nagy perspektívájú történelmi, nemzeti dilemmára helyezi a hangsúlyt (ami szintén
hiányzik Ilosvainál): nyers népi erő és elidegenedett királyi udvar, hagyomány és
európaiság kerül szembe. (Sőtér szavával: nemzet és haladás.) Mindennek végső gyökere azonban megint csak a szubjektum világába vezet: alighanem gyermekkorától
kezdve megvolt Aranyban az ismeretlentől, az újtól irtózó visszahúzódás, ami itt az
öreg Toldi sérülékeny zárkózottságában nyilatkozik meg. Eredendő hajlama a depresszióra is közvetlenül kaphatott hangot a halálra készülő Toldi sírásó-jelenetében, az
őszi tájképekben. A kisvárosi környezetben, s igen szűkös viszonyok közt felnövő,
puritán neveltetésű Arany gyakran érezhette magát elmaradottnak is, idejétmúltnak is.
(Például pesti vagy bécsi útja alkalmával.) Ugyanakkor tudatában volt önmaga
értékének, sokrahivatottságának, szellemi, erkölcsi kiválóságának is. (Az olasz bajnokot
csak a lebecsült vén Toldi tudhatja legyőzni.) A kompozíció arányossága, a történelemfelidézés intuitív biztonsága, a szóképek és a nyelvhasználat bravúrossága
mindezt a szubjektív tartalmat szinte észrevehetetlenné teszi.
Az '50-es évek lírája egyfelől a klasszicista formakultusz, szimmetria, harmónia,
eszményítés jegyében születik, másfelől az értékbizonytalanság érzékeléséig eljutó,
súlyos válsággal küzdő Arany pesszimizmusának terméke. Formakultusza, tárgyiasító
tendenciája révén a romantika utáni európai líra közvetett, áttételes változataival (pl.
parnasszizmus) tart rokonságot. A rezignáció, a teljes szkepszis eluralkodását azonban
megakadályozza részben kálvinista-puritán, részben kantiánus, kötelességcentrikus
etikája, amely beláttatja vele, hogy nem a létfájdalom, a reménytelenség megszólaltatása
a feladata, hanem a nemzeti összetartozás szellemének ébrentartása. (Legalábbis az adott
pillanatban.)
Az '50-es évek első felében a szubjektív epika különböző változataival is próbálkozik. A Katalinban a rémromantika borzalmaival tesz kísérletet, sok kész klisét is

10

átvesz, csakhogy a művészi forma fegyelmével lehessen úrrá végletes lelkiállapotán.
A Bolond Istók I. éneke az ókortól Byronig sok mindent idéz fel, játékos formában,
magát az „irodalmiasság"-ot választva célpontul, ugyanakkor sehol elesettebbnek és
őszintébbnek nem látjuk a rejtőzködő, szemérmes Aranyt, mint e művébe iktatott közvetlen vallomásai révén.
A hun trilógia, a Buda halála (1863) megint csak arra példa, hogy miképpen
kísérli meg Arany (eredetileg egy honfoglalási) eposz rekonstrukcióját. A Niebelungénék, a krónikák és egyéb források alapján nemcsak történeti hűségre törekszik, hanem
eposzának művészi tökéletességét is más-más „mesterkedő" fogásokkal fokozza. A pszichológiai ábrázolás mélysége, hitelessége, a költő magyarság fél tő aggodalmának átható
ereje eleveníti meg ezt az anakronisztikus hírbe hozott alkotását.
Az öregkori líra, az ún. Őszikék éppen azzal arat sikert, hogy e kettősség („hozott"
anyagból dolgozó, míves technika és szubjektivitás, vallomásosság) nincs meg benne:
leszállítja igényeit önmagával szemben: „az én múzsám - kisebb magánál - / A porba'
játszik és dalol." (Plevna) Valójában ez a közvetlenség, önirónia nem más, mint egy
újabb szerep, amire éppúgy szüksége van, mint a Zách Klára hegedősére, hogy eddig el
nem mondott dolgokról beszélhessen.
A Toldi szerelme (1879) a legrejtélyesebb műve. Főképpen azt mutatták ki róla,
hogy a magyar és világirodalom milyen sok klasszikusát „idézi" benne költőnk. Miklós
és Piroska boldogtalan szerelme a Kemény-regények világából, főleg az Özvegy és
leányától nyerhetett ösztönzést, a sírboltjelenet a Rómeó és Júliától, az álharc, a szerepcsere Ariosto Őrjöngő Lórántjától, a várostromok Tasso Megszabadított
Jeruzsálemétől. De elképzelhető-e, hogy a kor (talán a század) legnagyobb költője, s talán
legegyetemesebb lángelméje, aki egy Zrínyi, egy Kölcsey szintjén volt képes gondolkodni a magyarság és a nagyvilág viszonyáról, pusztán azért, hogy ne maradjon
befejezetlen a trilógia, ilyen másodlagos elemekből fabrikálta volna össze, puszta
feladatszerűségtől ösztönözve, utolsó nagy művét? Aligha. Itt is az érdekli, mint általában nagyepikájában: Nagy Lajos nápolyi hadjárata kapcsán a magyarság szerepei és lehetőségei Európában (s főleg a félreértett szerepek és az eljátszott lehetőségek), Miklós
ismétlődő bűnbeeséseivel a nemzeti hibák, s azok leküzdésének parancsa, az álpárbaj
kapcsán az óvatlanság, az erkölcsi éberség egy pillanatnyi kihagyása, melyet a végzet
nyomban kihasznál, s ennélfogva jóvátehetetlen következményei lesznek.
Kétségtelen: az ismeretlen Arany egyik „legismeretlenebb" munkája a Toldi szerelme, amely már régesrég nem kötelező olvasmány, tehát lényegében „olvasatlan".
S váija felfedezőjét, újrafelfedezőjét, mint az egész Arany-életmű. Talán csakugyan az
epikus Arany reneszánsza várható, miután az elmúlt negyedszázad két, valóban elhanyagolt területre, az 50-es évek lírájára, illetve a lapszerkesztő és kritikus Aranyra
fordította a fő figyelmet. Éppen az ilyen irányú kutatások bizonyították be Arany irodalomszemléletének korszerűségét. Magyarságszemléletének korszerűségét nemigen
vitatták, de nem is igen követték, mivelhogy nem könnyű követni.
Van, akiknek gyanús törzsökös magyarsága, mintha ebben bármiféle kirekesztőlegesség lenne. Holott adottság ez, melyet sem abszolutizálni, sem gyanúba keverni
nem volna szabad. Múlt-fogékonysága, családja, elődei iránti „érzéke", olvasottsága,

11

erős képzeletvilága felruházta azzal a képességgel, hogy többszáz éves, talán többezer
éves élmények, fájdalmak megszólaltatója tudott lenni. Akinek ilyesfajta adottságai
nincsenek, nem szükséges, hogy (mint némely botfülű a muzikálist) kisebbségi érzéstől
vezérelve kisebbíteni igyekezzék. Ugyanakkor Arany minden más nép, kultúra, vallás
hagyományát, elődtiszteletét méltányolta, semmi okunk tehát őt valamiféle nacionalizmus hírébe kevernünk. A népi-paraszti és a nemzeti tradíció ma éppúgy érték, mint az ő
korában, de nem egyetlen és nem más értékekkel szemben kijátszandó érték.
Másfelől kétségtelen tény, hogy Arany éppenséggel nem volt „kokárdás" magyar.
Mindig is szenvedett a hazafias frázisoktól, s jól tudta, hogy a nagyhangú, elbizakodott,
önkritika nélküli magyarkodás ártott időnként a legtöbbet a nemzetnek. Tisztában volt
vele, hogy áldozatkészségre, hűségre és munkára van szükség, nem más nemzetek
pocskondiázására. Tudta, hogy a nemzet addig nem juthat előbbre, amíg a hibát mindig
másban keresi (ellenségekben, földrajzi helyzetben, idegenek ármánykodásában stb.), s
nem látja be, hogy neki magának kell szellemileg és erkölcsileg felemelkednie. Ezért is
vált szinte kedélybeteggé a kiegyezés után. Látnia kellett, hogy eljött a politikai szabadság kora, megszületett a lehetősége annak, hogy a nemzet végre saját kezébe vegye
sorsának irányítását, a magyarság azonban nem ahhoz lát hozzá, hogy az országot tizenöt-húsz év alatt az európai élvonal közelébe vigye, hanem pártviszályok, politikai
csatározások, anyagias mohóság, meggazdagodási vágy, cinikus törtetés tapasztalható
mindenütt.
A nemzetében csalódott öreg Arany már csak keserű versekben önthette ki fájdalmát:
Mennyi szájhős! mennyi lárma!
S egyre süllyed a naszád;
Nem elég csak emlegetni:
Tudni is kell jól szeretni,
Tudni - bölcsen a hazát!
A Zách Klára befejező strófája még attól óvott, hogy az újabb csapások nehogy
ismét iszonyú szenvedéseket hozzanak, tehát erkölcsi komolyságra, óvatosságra intett.
A kései Arany a szabadsághoz jutott nép lármás elégedetlenkedésének, anyagias
elvtelenségének benyomásától szenvedett. Az utókornak csak fel kell lapoznia az Aranyéletmű hol ilyen, hol olyan fejezeteit, s szomorú, de időtálló igazságokhoz juthat önmaga megerősítéséhez.

