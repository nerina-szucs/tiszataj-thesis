Simái Mihály, Szécsi Margit versei;
Czakó Gábor, Kurucz Gyula
novellája;
Bakos István tanulmánya;
műteremlátogatás
Fontos
Sándornál

tiszatáj
R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: A N N U S JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
80-542 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — 6740. Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
•vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 10 forint. Előfizetési díj: negyedévre 30, fél évre 60, egy évre
120 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXIV. ÉVFOLYAM, 3. SZÁM
1980. MÁRCIUS
CSORBA GYÖZÖ versei: A közelgő fal, Külön tüzek,
Macska és madár
SZÉCSI MARGIT versei: Valaki üzenete, Tartomány ...
KURUCZ GYULA: Billenések és rebbenések (elbeszélés)
CZAKÓ GÁBOR: Nők (elbeszélés)
KÁLNOKY LÁSZLÓ: Kiszorítósdi (vers)
SIMÁI MIHÁLY versei: Jóremény-fok, Kérdések halott
anyámhoz
CSOÓRI SÁNDOR: „A földből jő el a mi ragyogásunk"
(Szécsi Margit Imák című verséről)
PÁSKÁNDI GÉZA: Az emberi alkalom (Meditáció és
vallomás Csoóri Sándor ötvenedik születésnapjára) II.

3
5
6
16
22
23
25
30

HAZAI TÜKÖR
BAKOS ISTVÁN: Társadalomtudományi kutatások — vidéken
53
TÖTH BÉLA: Tiszajárás. III
64

ÖRÖKSÉG
KATONA IMRE: Emlékezés Ortutay Gyulára, születése
70. évfordulóján
70
LAGZI ISTVÁN: „Magyar világ" Przemyslben (Néhány
ú j adat a przemyáli vár védelmének történetéhez) 73

KRITIKA
GREZSA FERENC: Illyés Gyula: Beatrice apródjai

85
1

MŰVÉSZET
TASNÁDI ATTILA: Műteremlátogatás Fontos Sándornál

89

Színház
ABLONCZY LÁSZLÓ: Ítéletidő (Száraz György drámájának előadásáról)
93
| Hidas Antal

(1899—1980)

Szerkesztői asztal

96

ILLUSZTRÁCIÓ
Fontos Sándor munkái a 15., 21., 29., 63., 72., 84., 92. oldalon, valamint a műmelléklet I—II. oldalán. (Ényedi
Zoltán reprodukciói)
Fontos Sándor arcképe a 89. oldalon (Enyedi Zoltán
felvétele)
Lagzi István felvételei a 78., 82. és a 83. oldalon

2

95

CSORBA

GYŐZŐ

A közelgő fal
Járt úton sem láthat mindent a szem
amikor égre néz — talpa alatt a földet
mikor talpa alá — akkor meg az eget
Az emlékezés mégis kimeríthető
De amit holnap reggel láthatok
vagy holnap délben holnap este
az még nyilván nincs kimerítve és
tán kimeríthetetlen
is lehet.
Minek
mikor
miért
mikor
S így

küldeni vissza a szemet
új látványok serege várja
erőltetni a sötétségbe
fényben röpködhet
kedvire?
még izgalmak is remélhetők

A közelgő fal persze hogy keresni készt
a biztosabb és tágabb tájakat
de itt a summák summája
következik
a minden-fontos és a
minden-lényeges
Figyelmesnek kell lennem és hűnek nagyon
és bátornak és nem kímélőnék
magam
s rendről-rendre vállalnom a vegyes
batyukkal rám köszöntő perceket

Külön tüzek
Magamért másokat nem magukért
Ködösít cifrázza az ember (De ha csak így tud
Kellenek kis külön tüzek
v*.
a nagy tűzhöz (nincs) még ha volna is kevesen

megmaradni!)
férhetnének

hozzá

Jöttek szabadon véletlen úton jöttek kötötten
félvéletlenül
A kondicionálódás után igénnyé lett a
szükségből-viselt
tehát
tehát
tehát
tehát
tehát

a háztetőt fejem, fölött
a jó ételt
tányéromon
a ruhát
pőreségemen
a jövőt hogy kicsit
tovább...
magam védem ha másokat

így aztán nehéz a szemekbe
néznem
így aztán nehéz más szemébe
néznem
a még olyan gyanútlanokba is
például legkisebbik
unokám
alig félesztendős szemébe
mondjuk:
már vállain megbízásaim
terhe
sejtelme sincs mit készül hordani

Macska és madár
A tapadós havon
nyúlt
macskanyom
ritmikus
gödröcskéivel
díszítő kerti jel
A vénebb meggyfa alatt
lám megszakad
tegnap még madár volt a fán
ma nincs madár
Ha majd a havat
fölszívja a nap
hova lesz a világból
e lábnyom?
Eltűnik mint ama
más gyilkosok
nyoma
a kerten túl kívül
köröskörül
S ég lesz tovább az ég
föld a föld — semmiség:
élt-e egyáltalán
az a madár?
4

SZÉCSI

MARGIT

Valaki üzenete
Szívemre-csókolt
intelem,
hogy: holnap is jár még az óra.
Perdita már csak kerít,
s így ez a csók is: metafora.

Kívül az égett-szagú
Hold,
nagy fejvirág Dózsa-i hőben.
Kínlódva, mint az iskolás,
álmodok vissza az időben.

ö holnap is a bálból él,
s ki engem ért: táncol-e holnap?
Lengek a kosztümök
között,
miket az intelmek
csatolnák.

Az eleve
elrendelés
már a fogantatáson
pólya.
Magyarország, kicsi nő,
kurva urak
mulattatója.

Szinte látom magamat
a rámtukmált, hálás szerepben.
Eleven pór, holt pártütő.
Soha, aki vagyok ma: ember.

Perdita rajtunk nem keres.
Tőkéje: a bukottak ára.
Perditánák szüksége van
a kárhozott
alázatára.

Rózsák között rózsás okot
látok, mert tüskéje
szívemben.
Perdita
alkudozik,
élni akar. S ránkszól.
Remember.

Tartomány
Soványodik az ünnep,
telik a végzet.
Szilaj fejemen virágot
viselek
érted.

Micsoda lakodalom
ahol enyésznek?
Tömegsír-fekete
kendőd
kihímzett
végzet.

Fekete kendőd rózsás:
remény meg végzet.
Halánték-lövést:
egy rózsát
viselek érted.

Izzunk aléltan, akár a
lesrófolt élet.
Sötét hajamban a rózsa
megalvad érted.

5

KURUCZ

GYULA

Billenések és rebbenések
Kiváló dolgozó áll a sarokban. Maga állította a sarokba magát, hiszen kiváló dolgozó. Előtte nyüzsög az ünneplők szorgos csapata. Csak azok jöttek el,
akik kapnak valamit. Tömeggyűlést tömeg jutalommal — kis teremben a kevés
is sok. Sötét ruhák és színes nők között négy villanyszerelő leporolt overallban.
Mögötte ültek, hallotta a kuncogásukat. Nem jutalomért érkeztek késve az
ingyen konyakra, saját zsebből már besörözve. Senki nem szól semmit, ö k
tartják rendben a vezérek minden elektromos háztájiját. Vihogva cipelik ki a
kapun az anyagot, a kapus ilyenkor újságot olvas, épp azelőtt tette le a
telefont.
Kiváló dolgozó a sarokban, jaffával a kezében. A jaffában két fél cseresznye. Teheti, már nem jár kocsival. Maradhat a sarokban, munkatársai a piros
asztaltól felállók köré gyülékeznek, kacagnak, vicceket mesélnek: ezüstfogak,
műfogak, aranyfogak parádéja az elismerés óráiban. Meglepetés nincs. Hetek
óta folyik a jutalomharc, a jutalombújócska, mindenki tudja, kik a befutók.
Most nyert. Egy fáradt, könnyűszerkezetes típusóvodáért. A hétvégi központért
nem kapott. A kegyurak nem járnak oda, az a lakótelepi népé, az öreg rokonok nem érdekesek, öreg rokonokért akkor kapna plecsnit, ha temetőt tervezne. Krematóriumot. Óvodába a gyerekek és az unokák járnak, óvodáért
kapni plecsnit.
A villanyszerelők egy tálca körül — nekik nem kell helyezkedni, őket csak
megkérhetik.
Félig kegyelét, félig pénzosztás volt a beszéd — kötelező csend, fészkelődés. Ünnepelni gyűltünk elvtársak (mit?). Térjünk a tárgyra, suttogják, egyetértően mosolyognak a körbefuttatott elnöki tekintetre, hallgatják a terveket, a
mérleget, a túlteljesítést, a túlhajtást, a túlnyomást, a túlnyomizást.
Nyomizás. Nyomizzuk a terveket, előrefelé nyomizzuk magunkat, az asztal
közelébe, háttérbe nyomizzuk a tévedéseket és nyomizunk, ha rajtakapnak.
Kiváló dolgozó azt mondja magának a cseresznyés jaffája mellett, hogy: Állj.
Elég harcias kakast látott már, álkakasokat, akik a megengedett határig veregetik az ásztalt, elkötelezettségük okosan megszámított póza .ott ül az arcukon,
az első komoly ráncnál képet váltanak, bejött a kis ijesztés, újra csóválhatjuk
a farkunkat, letelt az e havi bátorság, következik a kórus. Elég tehát a „harcosságból", mert ha nincs módod kimondani a teljes igazságot, ne élvezkedj a
részecskéivel. Pláne ne, ha magadban mondod. Plánébb, ha a sarokból csak
feleselni lehet.
Lehajtja a maradékot, a tálcák közelébe férkőzik, jaffát vesz, cseresznyét
keres, de az nincs. Kósza konyakot önt a lébe és visszamegy a sarkába elszántan: magában sem lesz bátor.
6

Finoman ellengő harangszoknyában enyhén kifelé álló, hibátlan szép lábszárak, fodrokat vet a szoknya, hátul kifekszik egy szép fenéken, elöl apró, a
szoknya alatt letapogathatatlan hasra feszül, csinos derékon a korca, szőrös
pulóver fehére fut a kellemesen széles vállakig, bolyhait feszíti két meghatározhatatlan burokba (kemény melltartó? lágy anyagú?) szorított mell, meg-megrezdül a kissé merev, ügyetlen X-lábak és a cipősarok rázására, a pulóverből
kibúvik a. sápadt bőrű, nyúlánk nyak — Pipiké. Az igazgatói titkárnő, Pipiké.
Hogyan hangozna németül: Hühnchen — tyúkocska. Belterjes ország.
Pipi megint megérzi a tekintetét, felé fordul, keskenyebbre húzza telt
ajkát a mosoly, hirtelen irányt változtat, odafut hozzá:
— Mit búsulsz?
— Jó így.
— Unod a banánt?
Megvonja a vállát.
— Menni kell, alig győzök tölteni. Isznak, mint a gödény.
— Mikor lesz vége, Pipi?
— Fél óra múlva otthon kell lenni a főnöknek. Miért?
Majdnem lesüti a szemét:
— Sietsz haza, Pipi?
A kacagással szépen kinyílnak a fogai:
— Sietek, persze. De azért várj meg.
Elsiet, feneke minden lépésnél oldalra lendíti a harangszoknyát, most talán
még szebbén lendíti, válla fölött divatjamúlt, hullámos frizura feketéllik néhány ősz hajszállal. Hány éves lehet? Huszonhat? Nem, kislánya van, inkább
huszonnyolc éves. Friss, akár egy földieper. Mindenki meg akarja kettyinteni,
elvált asszony. Sikerült-e a titkárság környéki szobák gazdáinak? Pipi „nem
olyan".
A sarokból követi a mozgást. Néhány mohón lehajtott feles után páran
eltűnnek a teremből. A villanyszerelők elkülönültek, székeket húztak egy dohányzóasztal köré, kávét és konyakot gyűjtöttek, nagyokat kacagnak. Jól érzik
magukat.
Pipi szemben áll vele, mutatja a fogait:
— Na mi van? Már nem félsz a feleségedtől?
— Már nem vele egy lakásban félek.
Emlékszik az igazgató savanyú képére, a többiek cinkos-piszkos pillantásaira, amiért ótt maradt „telefonálni". Nem vették észre, hogy a titkárság számát hívja. Elhitték mérgelődését a foglalt jelzés miatt —- de nem hitték el,
hogy érdek nélkül marad. Igazuk volt.
— Miért hallgatsz?
Megrebben.
Régen nézte már a mosolygó szép fogakat, a gyerekes, önző örömmel kissé
távol álló kék szemeket, a fitos orrot, az ismerős szájat, a homlokból kifésült
hajat, s ahogy ezek együtt valami furcsa, kétfelé tekintő, a valóságtól elnéző,
talányos játékot űznek. Talán ezért nem sikerül megkettyinteni Pipit a vezérkarnák — há nem sikerült. Üres az iroda, résre-nyitva az ajtó, vele szemben a
tejfehér bőrű arc, kacag, mályvarózsa színű nyelvre lát a szájban, tehetetlenül
áll szemben az őszinteséggel.
—' Most itt félsz? '
Pipi megborzolja a haját, s ugyanazzal a mozdulattal elveszi a kezét, mielőtt az ő keze belemarkol a levegőbe.
Pipi közel áll hozzá, ő milliméterenként araszol a cipőjével előrefelé, legszívesebbén elsüllyedne a rányíló, tiszta szemek előtt. Ijedten nézi a dacos kislányarcot, a kedves-gunyorosan távolálló, kék szemeket, és nem azért, mert
egyértélmű a hívás, nem azért, mert vonzódik, hanem mert férfi; kötelességtudó remegéssel Pipi keze után kaparász ügyetlenül. Félig megszorítja, s hogy
7

a nő ránevet: — Te buta! Mit csinálsz? — rémülten el is engedné, ha a szabad
kéz újra bele nem borzolna a hajába.
Nem tudja: a frizuráját igazítsa-e előbb, vagy a borzoló kéz után nyúljon,
de mert a másik kéz megvan, mégis a haját simítja először rendbe, azután
kotor a kéz után, és két kézen maga felé húzza a mosolygó arcot doboló halántékkal, izzadó hónaljjal. Száját csücsöríti, akár a keresztmaminak adandó húsvéti puszikor, és a huncutul félrefordított ajkak mellett a lendülettől Pipi vállára borul. Kicselezetten bámulja az iroda falát, két előretolt védővállon a
válla, izgatottan kölniszagot szuszog be, kezei óvatosan, majd mohón szorítják
a vállakat. Alig érzi a visszahúzott melltartókat, de érzi az elfeszített hasacskát,
a hátravont csípőt és combokat elválasztó vak levegőt.
Állnak vállukkal egymásnak dőlve, idétlenül. Idétlennek érzi magát. Hét
év házasság elgyámoltalanította. Tétova meggondolás készteti bal tenyerét a
nő hajára.
— Mit akarsz? — biztatja Pipi.
Hátravonja a fejét, belenéz a kék, kacér szemekbe, a széles száj felé indulna, de az az utolsó pillanatban megint félresiklik előle, és kínjában rokoni
puszit nyom a friss bőrre.
— Te buta, hát kell ez nekünk?
Kínjában mondja, hogy:
— Kell.
Megint tanácstalan, míg tanácstalanságát megérzi a másik és vállára teszi
a kezét. Hirtelen tiszta testszag üt át a kölnin, bőrpára, üde verejtékillat, férfi
voltát ébresztgetné benne — határozottan magához vonja a vállakat. Nyakat
simogató vándorlásba vált a tanácstalan puszilgatás, lassan feledkezik a férfikötelességről. Lassan, araszolva mellére simul két mell, de az altest továbbra
is őrzi maga körül a levegőburkot.
A szemek lepedékét keresi — nincsen —, a szájat keresi — nem adják —,
így újra a vállakon köt ki, tekintete kapkodón sorbaveszi a titkári székhely
kellékeit: íróasztal, kávéfőző asztalka, telefon, filodendron, szekrény, irattartók,
bárpult és falak.
A nő nyakának esik, most nedves ajakkal, saját — vajon milyen színű —
nyelvével, a tizenöt év előtti, magabiztos tanítások szerint. Egyszerre felvillan
benne: öreg ő már a kamaszvállalkozásokhoz, hogy széken, állva vagy egyébként. De ekkor megmozdul Pipi nyaka, megvonaglik a gerince, már övé a
felsőtest. Űjra próbálkozik a duzzadó, piros ajkakkal, már a tarkóján a nő
ujjai, sugárzó hő közeledik a nadrágjához. Vajon hogyan bírja Pipi egyedül —
a kislányával — férfi nélkül. Ha bírja. Egészséges, fiatal. Karjába markol a
másik, az ő tenyere lefelé csúszik, hátat, aztán derekat szorít maga felé, még
mindig hiába. Gyorsan eltolja magától, a távol álló, lassan ködösülő szemekbe néz:
— Miért vártál eddig? — kérdezi a lány.
Magához rántja, egy pillanatra érzi tüzelő lágyékát, egy pillanatra még
elfeszül tőle, aztán már melegíti.
Emésztően megkívánja — nem ő, hanem a felgyűlt vágy talál felgyűlt
vágyra, összepréselik egymást, egy alul összefonódott pár tetején lepedékes
szemek, váladékot ontó szájak mázolnak egymásra máshol megtagadott nedveket. A nő már a száján lélegzik, szédülve egymás vállára borulnak újra, tanácstalan tanácsért. Megint kiszámítottnak érzi a férfiszakma űzését, logikusnak,
hogy újra csókolóznak — benne a furcsa szó: csókolózni. Egymás mellett áll
önmaga, a nőre vágyó, és önmaga, aki műveli a vágy mechanizmusát. Rajtuk a
vágy lepedéke, és őrajta a lepedék tudata. Félálmos szemű nővel gyúrják,
nyomják egymást — állva, egy irodában, a telefon, az íróasztal, az irattartó
szekrény, a kávéfőző polc és a filodendron között. Fülében a nő lágy, aléló lihegése. Igyekszik feltornázni a vágyát, vágya nekifeszül az iroda levegőjének és
8

tárgyainak. Egy ideig bírja a versenyt, aztán győz az iroda, lankad a meggyőződés, élesebbek a falinaptár körvonalai, élesebb a helyzet kilátástalansága, élesebb, hogy nincs hol, nincs mit, hogy kamaszkodnak itt, és máris csak kötelességtudóan szorongat, simogat, ölel, már taktikázik, hogy elváljanak egymástól.
Űgy tolja el, úgy néz, mintha nézni akarná, mintha nem akarná eltolni,
mintha ölelni akarná.
Alkudozás:
— Tényleg nincs időd?
Félködben:
— Vár Marika otthon.
Hamiskásan:
— Tényleg vár?
— Persze.
Tisztul a nő szeme, jól van.
— Biztos, hogy nem maradhatsz?
— Nem Zoli, sajnos nem.
A kezét fogja idétlenül:
— Mikor lesz időd?
— Ha megbeszéljük.
— Az ünnepek alatt?
— Mindennap a család.
Szemlesütés, nyögve:
— Mondd, P i p i . . . mondd . . . Lehet, hogy Marika a mamádéknál aludjon?
Mégegyszer feldobol a képzelete: meleg, kulcsra zárható lakásban csak ketten, szabadon. Pipi cirógatóan elmosolyodik:
— Igen. Azt hiszem lehet. Mert akarom.
Állnak, mondani kéne valamit, az üzlet megköttetett és nem folyhatott le
úgy. ahogy még hittel, üzlettelenül adódhatott volna. Kiszámítottá vált, tervezetté, elvesztette hamvát. Majd izzadt hónaljjal állnak az előszobában, a szobában, isznak, pontosabban ő iszik, hogy megjöjjön a meggyőződése, hogy szeszköd pótolja a hamvasan, magától beborító ködöt. Mondani valamit, mondani.
— Kedves —; mondja, és a tekintet elől kitérve, magához húzza a nőt.
A válla fölött hiába odaadott testet érezve megismétli: — Te kedves.
Már menne. Hogyan lehet elfogadható keretet szerkeszteni a mehetnékjéhez. Egyedül maradhasson a kottásával, a borítékból származó lehetőséggel, a
semmivel, a szintetikus köddel.
Megszorítja, túlszorítja a nőt, inkább a válla mögé mondja, mint a szemébe:
— Menj most inkább, ne várjon Marika. Menj most inkább, kicsim — csúszik ki száján a szó, az ő szavuk, egyszerre eltörik, cserepekre törik, többé ki
nem mondhatóvá, alig fájó vétséggé. Egy szóval csökkent a nyelv.
Még egy lelkiismeret-furdalásos szorítás.
Végigvárni az öltözést, a táskabepakolást, az indulást, a lépcsőn lemenést,
az ajtóban — tudja — újabb csapda, készül rá. „Nem kísérsz el?", várja a kérdést és jön a kérdés, emlékszik, hogy Pipi valahol kinn lakik a fenében. Elszomorítja a tekintetét, kibuggyanhat a válasz:
— Miért kínozzuk egymást?! — gyorsan hozzá: — Kedden találkozunk,
akkorára szervezd meg („szervezd meg!"), hogy mikor lehetünk... Nekem
minden jó, tudod, én egyedül... Minél hamarabb,... kedvesem. Jó?
Töltelékmondatok kapaszkodnak egymásba üres tenyérrel. Menekülne, rohanna. Tudja, hogy csak sehová rohanhat. Nagy, ujjropogtató kézszorítás —
megláthatnak, nem csókollak meg — és jelentőségteljesen, integetve pucol a
válasz elől. Visszafordítja a fejét, nézi a harangkabátban kecsesen ellengő nőt,
a szerzeményt, a másképpen kedveset. És — már egyedül — felszáll benne a
9

büszke birtokos, a szerző öröme: lám, mim adatott, lám, másnak is kellek, lám,
nem csak Valinak kellek, lám, lám — láma.
*

A koszos, körúti presszó függönyére süt a nap, látszik, hogy tavasszal mosták utoljára. A lépcsővel megemelt hátsó fertályon ül, a lenti, lényegre törő
törzsvendégek és őszinte alkoholisták fölött, látszatfölénnyel, néhány féljebbülni
vágyó társaságban. Tésztaképű pincérnő közeledik tálcával, hozza a ginjét, a
kávéját és a jaffáját. Elmázolt arcú, rövidkócos, korán elhanyagolt pincérnő.
Megejtő férfipocakja van, nem has és gyomor külön kidudorodva, hanem léggömbként, egybefüggően az egész hasürege duzzad, akár a nagyétkű, sokat söröző szállítómunkásoké. Köldökére, hasa alá kötve hordja piszkos kötény kéj ét,
azon ágyékkötőként lóg szemérme fölé az elszalonnásodott bőr fizetőtárca. Leteszi elé a poharakat, kutató, értő szemmel megjegyzi:
— Jutalom? Kitüntetés?
— Köszönöm — kényszermosolyog — Olyasmi.
— Egészségére.
— Kösz — mondja. Csak kösz, mert a tekintetből egy „mitiszik-várakozás"
néz rá, ő benne is lenne egy mitiszikben, de tiltakozik a hozzá tartozó kötelező
duma ellen. Ha elmegy, hagy pénzt. A törzsökös kis hasas rutinosan lenyeli
csalódását, a sarokban ülő öt ünneplő férfihez fordul, azok már elég hangosak.
Bikavér, pezsgő, konyak és sör áll az asztalon, egy hórihorgas férfi már csak
állva jut érvényre, onnan kiabál le négy társára és a világra. A világ nem,
négy társa meglelte rá az ellenszert: laposan, az asztal fölött beszélgetnek egymással. A hosszú, bajuszkás odafenn hirtelen elbődül:
Aminapiii saztüzentee
Gazdagabii skéértee!
Dejamikoo rédesanyáá
Mfájaszivee méérte!
Aminapisaztüzente — gondolja egy régről feltolakvó emlékgombóccal a
szájában — gyorsan összeönti az italokat, csak a kávét hagyja érintetlenül.
Milyen igaz, hiszen ott és akkor (és azóta is?) mindent „üzentek", egyetlen
őszinte szó nem hangzott el. A fél falu „üzent", a fél falu üzenetet közvetített
váltakózva, az üzenetet illett úgy tudomásul venni, mintha igazándiból nem
tudnának róla (akár a diplomáciában a „kiszivárogtatás"), hálásan az üzenetközvetítőnek, amiért eljutott a nyíltan nem vállalt közlés. Csupán tartalmukban
forrtak az üzenetek és az üzenetek céltáblái, néha a kocsmában gyűjtöttek elég
bátorságot, hogy bámész kocsmatöltelékek előtt bőgjék világba (sosem a címzett szemébe!) a kerülőútra szánt viszontüzenetet. Neki is „aztüzenték" tavaly,
hogy nem kap, most pedig, hogy kap kitüntetést. Megüzenik az áremelkedést,
a törvényeket, a világ sorsát. Az üzenet átszivárog a poron, piszkon, homokon,
kavicson, az egész lápon, a mocsáron, s a vízzel ellentétben nem tisztul, hanem
minden piszkot magára szed. Üzenővilágban élünk. „Aztüzente" Kossuth Lajos
azt üzente, elfogyott a regimentje. Elfogyott regement — azaz: lemészárolt katonák. Kinyírták mindet, új hullakandidátusok szükségeltetnek. Ha azok is
„elfogynak", mindnyájunknak el kell menni. Megrögzült sorok, buzgón, vidáman énekelt, fel nem fogottan tudomásul vett dalok, szövegek a jelentésük
nélkül. Belénk ivódnak, vállaljuk — a jelentésükkel együtt.
— Egyedül fél? — bőg fel a hosszú.
A szállítómunkás-pincérnő megmagyarázza, hogy nem ihat a főnöknője
nélkül.
~
— Hozza azt is! — kiabál a férfi, és ötven centi fölényével a kis nő fölé
alacsonyodik.
A főnöknő — alkoholtestes, ágyékkötő nélkül, derékban elválasztottan kü10

lön gyomra, külön hasa van — csak intésre vár, odaszuszog, az ágyékkötős kezébe nyom két poharat, s az már keveri is a bikavért a pezsgővel.
— Születésnap? Névnap?
Egy szuvas röhej ű hivatalnok a legfiatalabbra, külvárosi valahaszépfiúra
mutat:
— Nyugdíjba megy! öreg! Isten-isten!
Gugyognak az eltelt, böfögésre álló, mohó férfi- és a vigyorbafáradt női
gigák.
Fiatal, durva vonású, csinos nő ül le két asztallal arrébb. A kötényesek
lenyelték a piát, az ágyékkötős a fiatal nőhöz megy unottan, az két kevertet
kér. Gondos smink övezi kialvatlan szemét. Tulajdonképpen kedves — megvert, fáradt, őszinte az arca. Drága nadrág, gondosan kiválasztott pulóver rajta.
Filter nélküli Symphoniára gyújt drága öngyújtóval, fáradtan átnéz hozzá,
nem kapja el a tekintetét, csak magánosan tovább vándoroltatja a padló felé.
A padló piszkos.
Arányos, dolgos testű a nő. Sugárzásom van, ma kellek, óvakodik fel
benne a megtaposott önbizalom. Hat hét taszító nyomora után az első nap.
A nő minden bizonnyal hivatásos. Hivatásos és szomorú — szomorú hivatásos.
Tiltott hivatású szomorú. Nézi. Egyszerű, érdektelen tudomásulvétel a nő tekintetében. Kíváncsian, nem szemtelenül feledkezik bele darabos, széles arcába,
turcsi orrába, széles szájába, kicsi, melegbarna szemébe, és érzi a nő levertségét. Nem fog elmenni Pipihez. Szegény Pipi majd várja a kérdését, egyre sértettebben, mérgesebben várja, azt hiszi: csupán játszott vele, ő nem hajlandó
megmagyarázni neki, hogy egy-egy fellobbanásra ha elég sorvadt hite, nem
menti magát a biztos anyáskodás, a sajnálat melegébe. Aztán Pipi elun várakozóan ránézni, ellenségesen figyeli majd, lesi: elmesélte-e másnak az alkujukat, lesi: más beszélte-e le az alkujukról. Bárhogy is történt, titok veszélyes
tudójává vált, Pipi ellene fordul, elvágja a főnöknél (nem gondolva arra, hogy
bosszúból épp ezért adhatná ki), ö néha még megkívánja kislányos testét, a
többé meg nem kaphatót.
Vagy: szegény, kiszolgáltatott Pipi vele átlépi a tartózkodás küszöbét, az
övé lesz, talán jó lesz nekik együtt, Pipi azért kötődik hozzá, mert valakinek
felfedte a köldökét, s ezt ritkán teszi, rákulcsolódik hát, egyre inkább ránehezedik, bemutatja Marikának, ő lesz az új apuci jelölt, nyomja a felelősség, kíméletből, belátásból egyezik bele hetente egyre több közös estébe, egyre inkább
fulladozik, süketül körülöttük a nem ágyban töltött idő, aztán gyűlik, gyűlik az
ingerültség, Pipi elveszettsége még meghatja, aztán egyszerre kirobban, már
nem bírja tovább, talán munkahelyet változtat, és magával vonszolja a lelkiismeret-furdalását.
Nincsen középút, nincs felnőtt, egymást nem kiszipolyozó kapcsolat, csak
lefekvés van, és csak piócakapcsolódás van az utolsó csepp kiszívható vérig.
Elgondolkodva szívja cigarettáját a nő, tekintettelenül nézik egymást. Lassan, araszolva költözik látás a nézésbe. Az övébe férfireflexnyivel korábban kíváncsiság, még érdektelenül; közlésre vágyva és közléstől borzadva. Nem rebben a pillájuk, a nő csak a szemhéjával mosolyodik el, ő a szájsarkával mosolyog vissza. Finom, tapintatos ismerkedés. Dühösen tiltakozik gatyaláncát lassan tépni kezdő gerjedelme ellen: miért teszi célirányossá ezt a közeledést,
miért bizonygatja, hogy nincsen érdekmentes találkozás. Ha nem undorodna a
kamaszspermák szagától, kimenne megszabadulni tőlük.
Hirtelen kiver hónaljában a verejték: felállni, süket szöveget találni, hogy
átülhessen, bár már rég elvégeztetett az átülés. A süket szöveggel kiveti önkéntelen pályájából néma mosolyukat — mindenüket.
Mikor verejtékben fürödve felemelkedik és odaizzad az asztalhoz, mikor
hallja az önünneplők egyikének megjegyzését: — Nézzétek, elkapta előlünk a
U

csajt — vértolulás zubog fel benne; kép: akár a filmhősök, asztalostól rohanni
a bandának, hogy mindnek tagja törjön.
De csak elvörösödik és tudja: dadogni fog.
*

Délután lehet. Emlékszik, hogy rántottát csinált magának ebédre. Felül,
megsajdul a feje: mi mindent ivott össze tegnap óta, hat hete. Duzzadt a szemhéja, könyököl, zúg a feje, ereiben dobolva tülekszik ide-oda a vér. Felemeli a
kezét, maga elé tartja — remeg. A szekrényhez megy, közben gondolkozik:
igyon-e kávét (a szomszédos fürdőszobába osonna, alig meleg vízzel hígítaná a
Nescafét, csak ne kelljen a konyhában csevegnie a háziakkal), vagy hagyja,
amúgy is elég ideges. Képzeletben megízleli a kávét, elfintorodik. Beveszi hát
— nyálát gyűjtve, nyelvhátára tolva — a sárga, édeskés bogyókat, és várja a
hatást, az úgysem jön hatást.
Vele szemben az ablak, tépett szélű, szürke felhőfoszlányokat űz a szél a
szürkéskék alkonyi égen. Szürke égszínkék. Tépett fák tépett ágai nyúlnak az
első emeleti ablakig, megcsonkított, elcsúfított fák. Meztelen lábszáráig befúj a
résre nyitott ablaktól az éles, telet ígérő szél. Meleg telei voltak, meleg lakásban, fészekben. Tulajdonképpen örült a lucskos, utálatos ősznek, a hosszú estéknek, a korábbi magános munka helyét elfoglaló kicsinyes kitárgyalásoknak.
Éveken át aprózták, szeletelték, vesézték az ismerősöket és rokonokat, egyre
inkább Vali két-három változatú receptjei jutottak érvényre, két-három változatúvá nyomorították a világban. De eltelt az este — különösen Dénes megjelenése, mindent lefoglaló jelenléte óta. Elrenyhültek az estéi, terméketlen
melegbe oldódtak, apadt a munkakedve, besorolt a havi fixért tessék-lássék
dolgozók közé, elnyerte rokonszenvüket, igazolódott Vali filozófiája a legfőbb
jóról: sokan, minél többen szeressenek, lehetőleg mindenki, vagy legalább tegyenek úgy, hiszen ártalmatlan vagy, ártalmatlanná váltál. Beilleszkedés a beilleszkedettek közé.
Felbuzog benne a gazdátlan idegesség, a céltalan energia, kezét remegteti,
szívét lötyögteti — s mert komolyan veszi magát, úgy érzi: megőrül. Hallgatja
a szuszogását, egyre hevesebb szuszogása visszhangot ver a fülében, érzi, hogyan súrlódik ki-be a levegő, koptatja a járatait, kíméletlenül dörzsöl, horzsol
a vér. Tenyerében bizsereg, aztán kicsap a verejték, a homlokán is kiserked,
még ülne, kényszerítené magát, aztán nincs tovább, undorodó reménnyel ugrik
a szekrényhez, kimar egy üveg cseresznyepálinkát, és hányingerrel küszködve,
eltorzult arccal, mohón kortyol, míg összerándul a gyomra és egy öklendezésgörcs messzire löki arcától az italt.
Mindennapi küzdelmét veszítette el újra — gyakorlott vesztes — szájában
még csak az undor, belül már a remény, a tompulás reménye (gyakorlata).
A pálinkával mintha csitító, hűséges társ bújna bele, mintha közösségbe vennék fel, lovaggá ütnék. Még csak egyedül képes együtt lenni, a fekete címkés
a társasága. Ahol van, ott keress.
Lassan felszáll az első köd, barátságos meleget ígér — akár az otthon melege, akár Vali melege! Fekete címkés család. Dénes. Elhallgattatja a gyerek
gondolata. Déneshez nem kellett köd. Dénesről le kell mondania — tesznek
róla, hogy lemondjon. Megengedik-e, hogy Valiról lemondhasson?
Vali itt ül, a nyakán lovagol, meztelen hasán lovagol, elnyeli a férfiasságát, az akaratát, az — útközben elveszett — bátorságát. Vali távolról itt ül,
várja, hogy visszamenjen, bocsánatot kérjen, nem veszi tudomásul, hogy el
akar jönni. Körmei a tenyerébe vágnak, aztán az üveg falába. Izlelőbimbói már
beletörődtek az utálatos, maró ízbe.
Halálosan fél Vali számtalan megalázásban, számtalan győzelemben izmosodott magabiztosságától. Szökevénnyé vált. Azok vagyunk, akinek látszunk,
12

azok, akinek eltűrjük, hogy tartsanak. Együttélésük tükrében, Vali tükrében ő
ilyen. Alattvaló.
Űjra meghúzza a pálinkát, már másként remeg a keze. Tökéletes ember az
ellenfelem. Lapulok, vonakodok, szökésben vagyok, vesztésben vagyok — meglátjuk. Sunyítva is lehet menekülni, sunyítva is kihúzhatom, míg újra polgárjogom lesz — magam előtt, önbecsülésem talán sohasem. De valami, valami
talán még kialakulhat. Most még csak a billenéseket és rebbenéseket érzem,
eltolódik körülöttem a világ.
Megmozdul a szoba, fekete címkés bársonyba burkolózik, ad valami biztonságot, egy lépcsőfokot az önutálat fölött az önirónia csillanásával.
Elmozdul a világ, ö segít elmozdulni, ellene mozdulni. Nem zarándokol
sorba önsajnáltatni, részvétet gyűjteni a közössé vált ismerősökhöz, a most
szükségszerűen kétfelé húzó vagy kétfelé tépett ismerősökhöz. Várja, hogyan
változik át az éveken át könnyedén vett illúzió, a saját apró tolvajlásaival is
összemosódó tolvaj illúzió. Sokszor elképzelte barátai — barátai? — feleségének
nadrágján a neki tiltott, neki szólónak vélt köldökháromszögek mögött a valódi, lágyszőrű háromszögeket övező lágybőrű bársonyt, a feszes szoknyák kirajzolta okos, gyakorlott asszonyfenekek tapintását, ölelését. Másból feltöltött
vágyat raktározott magában, barátságketrecbe, etikarácsba fulladó, mindig lehetségesnek képzelt, mindig lehetetlennek tartott, csiklandó lehetőségeket. Most
nőnek hazugsággá a képzelgései.
Beszorul a szobába, hogy végigjátssza: hogyan keresnek álbátorítások, csiklandós baráti simítások, elfordított szemű vágyak utat a szeretkezéshez. Vagy:
hogyan válnak rejtett önkielégítéssé a visszatértével számítókban, és látszattól
félőkben a túlfűtött beszélgetések Valival, hogyan zápulnak meg mindkét fél
csalódására. Mindaddig, míg elhiszik, hogy igazán eljött, hogy valóban tett
valamit a süket fenyegetések, hangtalan ordibálások helyett. Ha kitart, ha mer
tovább menekülni, a megzápult vágyaktól „barátok" sompolyognak vissza
hozzá. A néhány igazi barát mellé.
Minél tovább ül a fekete címkés ködben, minél tovább provokálja az élet
szoktatta, világ alakította ösztönöket a környezetében, annál vaklálóbban kopoghat majd gyorsan elaludt kapcsolatokért. Meztelen világba lép ki újra,
meztelenségét tovább csupaszítják magát lepucérító ismeretei. Vaklálhat vak
gyanakvással fertőzötten, önismerettel mérgezetten. Áttetszőbbé válik a nagy
szembekötősdi, nem kell már buzgó jelentők, szorgalmas hírvivők sutyorgása —
nélkülük is eleget tud.
Egyetlen ködös biztonság: akik megmaradtak most, azok örökre megmaradnak. Kicsiny számú, biztos csapatka. Ilyen kevéssel, ilyen biztossal lehet
újrakezdeni. Most már csupán saját maga kellene az eleve vesztes emberséget
védelmező segédcsapathoz, hogy a forma álnok, a látszat félrevezető ködmankóitól ellökje magát örökre — ott keressen, ahol van —, mert van, kell vannia!
Hogy billegő, reménytelen, de megtartó lábára álljon.
Semmikor nem hitte el, hogy kínra kínokozás a válasz. A megnyálkásodott, minden eszközzel megzavart levegőben sem juthat már lejjebb. Eljut —
talán! — olyan meztelen keserűséghez, amelyik tovább már nem osztható, már
csak az övé, és talán így — tovább nem oszthatóan — saját magához.
Egyre részegebb, egyre boldogabb, úgy érzi: a pokol tizedik bugyrában
vagy az alatt is védett, bármi történhet: önmaga, önmagaként múlhat el, zuhanhat, iszapba fulladhat, látszatelveszetté válhat, mások által kárörvendően
sajnáíttá — csak önmagaként. Ha talpraáll, saját illetékes ítélőbírója lesz. Megszűnte nem veszteség. Ami hátravan, valójában semmi.
Mindezt pár hónap vak lobogásából származó, évekig még védelmezett,
éveken át letagadott tévedése miatt. Felbugyborékoló üveglendítéssel hergeli a
fekete címkés szembenézést. Remeg a keze, a remegés fokozza kopott önfegyelme alól kitörő hisztériáját, a szekrényhez rohan, nyikkan a fiók, békítő
13

ezüstpapír villog rá, boldogsággal tölti el, hogy tiltott, ártalmas gyümölcsöt
szüretel. Tépi az ezüstpapírt, a fehér korongocskák szűzhártyáját, bátran pattint ki belőlük, és egy kókadt virág alól vizet nyel hozzá utolsó kinti reflexével: ne végy be orvosságot alkohollal. A virágszárbűzű lötty ízétől szabadulandó, újra cseresznyét iszik, rángó gyomorral illeszkedik vissza magához. Piszkos kis győzelem darabjai a gyomrában, a részegségen túl gunyoros tudat —
esteledik.
Légüres várakozás, hogy hassanak a szerek, vegyszeres tudatirtás — sikerül elmenekülni Vali parancsoló jelenlétének hiányától? Nem bírta már az
uralmát. De képes-e hatalma alól kikerülvén még egyszer újra irányítani önmagát? Várja-e még az első „szabad" héten vágyott Nagy Életet, az emlékezetkiesése óta áhított Nagy Életet: a combok, lágy köldökök, lágy lágyékok, lágyan változó, ál változatosságot ígérő, életnek képzelt Nagy Életet? És lesz-e
kis, kicsi élet, egészen kicsi? Hiszen tudja, hogy egyórás álmok fészkei és sokórás hazugságok forrásai a változatos ölek.
Teljen el az idő, valamivel teljen el, teljen el valamivel, Istenem! Tagjaiban ül a megszokás, benne fészkel a mindennapos, minden esti üres fecsegés,
locsogás, éveik gyakorlata. Az egyik programtalan programtalanná teszi a másikat, az magtalanná vált idejének romjaival kezdi visszarombolni az egyik zűrzavarát; és lassan-lassan két zűrzavar ad ki összecsiszolódott harmóniát. Eleinte
hálásak a zavarásért, hiszen mentesítő rendetlenség tolakszik közéjük élcelődésekkel, burkolt keserűséggel — de szellemesnek, fölülemelkedettnek képzelik
magukat. Végül már minden idegen test, az esetleges rend is zavarja a zárt
tályogot: életüket.
Elég. Megszűnt az ok, voníthat a megszűnt ok után. Űjra magáért felelős,
nyakig benne felkészületlen felelősségében.
Jégkorszaki, letokolt spórákban ülnek combhajlatában, a hóna alatt a hajdani kezdeményezések. Benne a félelem: hogyan költi ki, hogyan éleszti fel,
hogyan vészeli át — ha sikerül — míg újra képes lesz valamire.
Hóna alól bűzös, terméketlen patak fakad, rémült, parancsot, időagyoncsapást esdeklő verejték. Melegen indul, oldalbordáin már hidegen csordogál,
üvöltővé fokozza félelmét. Combjában kacarászva csiklandanak az izmok.
Tudja, hogy fel kell állnia, sejti, hová megy, már megy is, fogja az ezüstfóliát,
sávokat szakít le olyan erővel, hogy egy-egy nadrágszárral a kezében hanyatt
esne tőle Lévy-Strauss két tehenészlegénye. Már nem vacakol a bűzös viráglével, jó a keserű, öklendeztető cseresznye.
Megfordul — szebbre, csúnyábbra fordul? — vele a világ, tiltakozik a
gyomra, hármasugráshoz mért izommunkával körbejárja az asztalt, végül megáll az apró dalmát fadoboz előtt, kimarkol egy vendégnek szánt, rég nem szívott cigarettát. Egy pillanatra felújjong: íme, itt az időölő. Jóleső fulladozás
köti le. Lement a két éve szokatlan első slukk, kevesebb köhögéssel utána a
második. A harmadik már felszabadult: foglalkozik valamivel! Már leülhet,
már nézheti a füstgomolyt, a hajszolt felhőket a bordókék égen.
Lelassulva nézi a tépett szélű, szürke felhőket, ólompánt nehezedik a homlokára, szabadon hagyja orrlyukait, jótékonyan bebugyolálja orrnyergét, szemöldökét a járomcsontja felé nyomja, szemhéj izmai kacéran huzakodnak, hogy
nyitva tartsák a szemét. Elmosolyodik, nagy hullámokban fejére hömpölyög a
kábulat. Már nem fél az állcsúcson vágott ébrenlétléttől.
Tulajdonképpen kedélyesen gyújt újabb cigarettára. A kistányért célozza,
s az abroszt találja a hamuval. Ügy rémlik, nem akar az asztalra dőlve elaludni. Fel kell emelkednie, és kistányérostól, cigarettástól az ágyra költözni.
Még egy költözés? — vigyorog. Feláll, meginog. Eltalálja az ágyat. Maga elé, a
padlóra ejti a kistányért, elnyúlik. Megrándul egyensúlya belső, tántorgó zuha14

násától, odabenn alaposat vágódik, odabenn vízszintesbe tápászkodik és enyhén
billegve megáll az oldalán.
Már csak résre nyílik a szeme, jókedvű arcát ólompánt borítja.
Már résre se nyílik a szeme, súlyos feje lecsuklik csuklójáról, mozdul
egyet, hogy ne tört helyzetben heverjen. Félig megemelt keze a műszálpokrócra hanyatlik, ujjai elengedik a cigarettát. A cigaretta engedelmesen a pokrócra hever, vége körül feketednek a szálak, feketedik a pokróc, terjed a fekete folt. Békés álmában még egy üzenet a külvilágból: tábortüzet gyújtottak
combján a vigyori ismerősök. Ez nem lehet igaz. Elmosolyodik.

FONTOS SÁNDOR: EMBERPÁR

15

CZAKÓ

GÁBOR

Nők
Lengyel Éva esti tagozaton végezte a jogot, így nem kellett oroszra, speciál
kollégiumokra, gyakorlati foglalkozásokra járnia; a Turisztikai Hivatalnál vállalt idegenvezetői állást, hogy több szabadsága legyen. Elfoglaltságokat cserélt
szabad időkre és viszont, így próbált egyiktől is, másiktól is megszabadulni.
Munkaidőben töltötte első fél óráját Arcznál. Mr. Apor Pált kellett volna a
kisbányához kísérni és jegyezni a piros noteszbe a félbehagyott szobor adatait, ehelyett ő teljes harminc percet állt Schneider József présházának padlása
előtti kis teraszon. Az ajándékba hozott Paul Apor-féle zöldalma-szappancsomagot hagyta földre esni, s hagyta, hogy a szobrász vaskos, piszkos körmű
keze marokra fogja őt. Ennélfogva nem is állt, jobbára lebegett, akár egy földről fölvett almaág. Szépsége miatt megérdemelné az almavirág jelzőt, ha az
almavirágok is árasztanák Mr. Apor természetes hatóanyagokkal készült szappanénak és parfőmjének zöld alma illatát.
Arczhoz több nő járt a a a . . . szükségesnél, elsősorban és bizonyos rendszerességgel Tóth Tera és Vera, a két surányi tanítókisasszony. Másodsorban és
rendszertelenül kékharisnyák portyáztak a környékén. Némelyikük el sem jutott a padláson álló priccshez, Arcz már a ház előtt megitta-fölfalta az adományukat, és kegyetlenül reájuk bízta, hogy belátásuk szerint csatlakozzanak a
róla terjengő monda/pletyka körhöz. Nem szépségük, csevegésük, hanem szükségletei szerint válogatott köztük. „A mértéktartás abból áll, hogyha valamiből
elegem van, abbahagyom" — idézte szabadon az erőszakosabbjának a költőt.*
Az egészséges szervezet öntisztulási képességéről tartott előadást a teraszon
Évának; „mindenkinek van, aki nem rontja el. Például, ha az ember egyszer
fogat mos, az egy hónapra visszaveti. Hagyjuk, hogy helyettünk működjenek
a tisztítószerek, vagy bízunk magunkban. Mert az a főkérdés, hogy ki él: ők,
vagy mi?" Beszéd közben hol fölemelte, hol leengedte a lányt, nem pihenésképpen, hanem lélegzete és szíve ritmusa szerint. Később szóba jött köztük az
eset; azt mondta, hogy fogalma sincs, milyen magasan kell tartani Évát ahhoz,
hogy földig érjen a lába.
Váradon, a Király utcában szállt át Éva Mr. Apor bérelt Mercedeszéből a
saját Trabantjába.
„Van egy kis szabad ideje?" — Fölszabadító kérdés volt, pedig ritka külföldi hagyta ki. Éva megsimogatta Mr. Apor kezét a volánon.
„Nincs!" Hébe-hóba elfogadott vacsorameghívásokat vendégektől, Mr.
Aporhoz hasonló ápolt, nem tolakodó uraktól áltálában. Bizonnyal igent mond,
ha ezen a délutánon Arcz vaslétráján eszébe nem jut, hogy az embernek egyáltalán nincsen szabad ideje. A gondolatból Mr. Apor pontosan megfogalmazott
kérdésétől lett bizonyosság. Hálából talán meg is csókolta volna a szobrászat
és a garantáltan természetes anyagokból készült élelmi- és illatszerek idegenbe
szakadt szakértőjét, ha nem tart félreértéstől.
^
Ha csak tehette, ezután állandóan a Schneider-présház környékén tartózkodott. Kilépett a Turisztikai Hivataltól, és a varsányi „Szebb jövő" téesznél
helyezkedett el jogi előadóként, így napjában kétszer elautózhatott a Ság-hegy
alatt. Általában délután ment föl, de eleinte ő is kintrekedt a házból; hol a
Tóth ikrek: Tera és Vera, hol egy sikeres kékharisnya előzte meg. Ilyenkor
elsétált a művésztelep fölötti irtástelekre, nézegette a gyíkokat, a szudáni fű
• Baksa Soós J á n o s : Férfiversek szabad akaratból című könyvéből.

16

éles levelei között surrogó siklókat. Tanult néha a vizsgáira, de inkább arra
jött rá a hosszú, magányos órák alatt, hogy ő türelmes, képes leküzdeni a hüllőktől való rettegését. (Arcz hatalmas tapírválla halálig lúdbőrözött, ha mondjuk egy másfél méteres sikló bekapott egy kedves zöldgyíkot.) Idegenvezető
korában Éva is sikoltott volna, és segítséget kért volna egy talpig férfitól, például régi kérőjétől, Vidra Béla docenstől, ha történetesen az ő, kissé kopaszkás
fejét tartja az ölében, s nem azt, ami e fejből kijött: „így fonódik össze e történelemszemléletben a valóság folyamatainak tudományos (precíz, objektív
sokoldalúságukban, ellentmondásosságukban való) tükrözése az objektív folyamatok előrevivő oldalához való csatlakozással, az értékeléssel, vagy más szóval
a pártossággal..."
Vidra Béla egyetemi jegyzete egy-egy ilyen mondat után kihullott a kezéből, talán a hangyákra, melyek gyakran kerestek rövidebb csapást az ő szandálján. A mondat? gondolat? nem hullott ki az elméjéből, be sem jutott.
A vizsgát azért letette. Vidra Béla szerette, sőt dialektikusan eltűrte, hogy Éva
szeretőt tartson mellette.
Megértően üldögélt a vécédeszkán, míg a lány Arcz ágyékkötőit hipózta a
fürdőkádban. Éva anyja lefeküdt a nappaliban, hogy ő most rögtön meghal,
mert ilyen haszontalan gyerekekért nem érdemes élni, akik koszos remetékbe
habarodnak menyasszony létükre. Vidra Béla megértő dialektikájára hamarosan három nő esett, öcsi jövendő sógornője kiröhögte a mamát, mire mama
fölpofozta, öcsi visított, mama kergette, haját cibálta, Éva az ágyékkötőket
döfködte a fakanállal, fröcsögött a hipó: „mit ülsz itt? mit ülsz itt?" A filozófusnak nem sikerült a valóság folyamatainak tudományos (precíz, objektív
sokoldalúságukban, ellentmondásosságukban való) tükrözése, különösen nem az
objektív folyamatok előrevivő oldalához való csatlakozás, még kevésbé az értékelés, más szóval a pártosság. Vagy mégis, midőn kivonulva a csetepatéból,
a saját pártjára állt? Ki tudja? Mindenesetre egy vonást megőrzött a hivatásos
forradalmár jelleméből, a szolgálat és a méltóságtudat egységét. Állva tette ezt,
a fürdő és a nappali közti rövidke közlekedőfolyosó falához húzódva. Szívesebben lett volna pártos, kivált a mama oldalán, elvégre a mama az ő pártját
fogta, így viszont kihívta volna a lányok haragját, és a szenvedélyes természetű nővérek kipenderíthették volna a szolgálatból, megfoszthatták volna méltóságtudatától, nem beszélve arról, hogy Évát akarta elvenni, nem a mamát.
Vidra Béla dialektikus türelme hamis tudatának eredménye volt. Éva nem
volt a „koszos remete" szeretője. Kapcsolatuk abból állt, hogy a lány vitt a
présházba cigarettát, bort, ennivalót, mosott, a szobrász elfogadta, néha megköszönte. „Ügy lesz, pontosan úgy lesz", bólogatott, ha Éva arra kérte, hogy
apránként, naponta pár pohár borral, néhány cigarettával csökkentse az adagját. „Csak azt nem értem, hogy mért legyen úgy?" Éva magyarázta, Arcz hallgatta. Nagy, hosszantartó esők idején néha több napig nem járt nála senki,
ilyenkor kibírta bor, cigaretta nélkül, étlen is, beérte néhány fej hagymával,
pirított őzlábgombával, csigával.* Katona korában többet nélkülözött Nyíregyházán. Három laktanya vetélkedett érte, hogy az ő dekoratőrjük legyen november hetedikére. Háromhónapos katonai szolgálatát azzal töltötte, hogy megkísérelte összeállítani az úgynevezett teljes menetfelszerelését, majd hurcolta
ide-oda a városban — októberben végig zuhogó esőben — aszerint, hogy éppen
melyik őrnagy vagy alezredes győzött a tusában. Ebéd helyett menetelt, vacsora helyett magyarázkodott vagy a fogdában ült, mert minden ügyeletes
kapuőr oda irányította holmijának föltűnő hiányai** miatt. A november hetedikei mű végül sosem készült el.
A lányok nem harcoltak érte. A Tóth ikrek testvéri szeretetben megosztoztak rajta, az alkalmi nők jelzőjük szerint jöttek és mentek. Éva mosott-vásá• Éva feleség k o r á b a n se kóstolta meg Arcz híres csigapörköltjét. Dr. Kellermayer Miklós
professzor tájékoztatása szerint fölséges.
** Sapka, csajka, gombok, pokróc, váll-lap, ásó, öv, gallér, oldalfegyver.
2 Tiszatáj

17

rolt-főzött, maga se tudta miért, örült, hogy nem kell Vidra Béla társaságával
szellemi életet élnie, tükrözve (külföldi rádiók hírei és bizalmas belső kiadványok ' ismeretében) a közel-keleti helyzetet, X. új regényét, a Lukács-tanítványok és -unokák megmozdulásait, a lengyel egyház erejét, az amerikai és szovjet belpolitikai helyzetet, az inflációt, a társadalmi viszonyokat és törvényszerűségeket. Egyszer homorú tükörnek lenni, másszor domborúnak, vagy vakotásnak, áttetszőnek, sejtelmesnek és bennfentesnek. „Mert a lét szüntelen
változik, s változásaival dialektikusan alakítja tudatunkat." — Csitította fölháborodását Béla hazafelé menet a Trabantban.
„Honnan tudjátok, hogy merre változik?"
„Erre való a tudomány, édes."
„A ti törvényszerűségeitek ezért csak amolyan szerűségek."
„Engem a gondolkodásom érdekel" — mondta Arcz Vidra Bélának.
„Éhen fog halni!" — védte a lét elsődlegességét a filozófus.
Öcsi vihogott és tapétaragasztót kent Arcz pocakjára. Komolyra fordult az
ügy. Éva a spórolt pénzén megvette az irtástelket. Mr. Apor egy megbízott
útján szobrot* vásárolt, ebből befizették a TÜZÉP-nél egy Érdért faház első
részletét. Vidra Béla kibuszozott a Ság-hegyhez, hogy Évát visszakérje, s azon
kapta magát, hogy csónaklakkal keni a bejárati ajtót.
Arcz fölmászott a tetőre palát szögelni. Éva lent üvegezett. Próbálta lebeszélni Bélát a látogatásról: „nem érted te ezt".
„Te érted?"
„Én se értem, de János hagyja, hogy ne értsem." Gittes kezét beletörölte
a kötényébe.
Lassan, szívósan kiböjtölte a Tóth ikreket. A kékharisnyákat nem kellett,
de nem is lehetett, ők még sok-sok évig jártak a Ság-hegyre. Egy lehetséges
élmény nélkül ballagtak le a présháztól, s utóbb az irtástelekről, viszont vereséget többé nem szenvedtek; a priccs nem jött szóba, s Arcz ezután is szívesen
megette-megitta, amit hoztak. Erkölcsi önbecsülésük határozottan emelkedett,
bár ezt sosem könyvelték Éva javára.
Tett-vett a présház padlásszobájában, Arcz hagyta. Néha kérdezősködött,
különösen a Vidra-féle értelmiségi társaságban hallottakkal kapcsolatban.
A szobrász általában hümmögött, és ha elmondta a véleményét, hozzáfűzte: „a
te korodban, tíz éve, másként láttam". Jobbára ennyit szólt: „gondolkozz rajta".
Éva megkedvelte a csöndet. Az egyetemen, idegenvezető korában, a társaságban túlságosan sokszor kellett gondolatokat képeznie a szájában, hogy befogadják. Vidra Béla katedrához szokott emberként beszélni szeretett, és ha
valamit nem mondott el elég sokszor, hiányérzete támadt. „Mit akar Évától?
Mit akar tőle?"
Arcz hasalt a tetőn. Lenézett az eresz fölül. Szájában tartotta a pala fölerősítéséhez szükséges szögeket. Olyan szót keresett, amit anélkül is kimondhat, hogy kipotyognának a szájából. „Szeretem."
„Ennyit én is tudok mondani! Pontosan ugyanennyit tudok mondani!" Az
ecset ragadt, cibálni kellett, a kiszakadt szőrök reményvesztetten lengedeztek
az ajtódeszkán.
„Hígítani kell" — vihogott öcsi.
„Mit?"
„A fenenagy érzést."
„Ne bántsd, öcsi" — szólt Éva az ablaktól.
„Csak bántson, gúnyoljon, ha jól esik neki! Megérdemlem!" Borongott
Vidra Béla. Pocsék formában volt, Arcz néhány pontos keresztkérdéssel kipiszkálhatta volna belőle, hogy nem ismeri Évát, érzelgőssége forradalmár világnézetével, tudományos működésével ellentétes oldalra sodorta. Nem akarta
• Madár, vörös márvány, 30X76X87 cm, Fondation Apor, Statesville, Nord Carolina, USA.

18

bántani, nem is érdekelte a filozófus, sokkal inkább az a szó, ami kiszaladt a
foga közül: nővel kapcsolatban életében először.
Abbahagyta a szögelést. Végigfeküdt a létrán, a kalapácsot fölakasztotta
egy lécre, a szögeket pedig beköpte a padlásra. Lényegében ebből a szögből
szemlélte a surány-varsányi dombság szőlős lankáit haláláig. Amíg lent, a villában élt, és a kőbányába járt dolgozni, sokat figyelte a tájat; gyönyörű kilátás
nyílt onnan is, különösen a bánya déli karéjának pereméről, ahol a Spirált
faragta. A kilátás innen se volt gyönyörűbb, csak másabb, és a különbség nem
magyarázható azzal, hogy a lentebbről megszokott kiterjedések innen nézve
széjjelebb húzódzkodtak.
Végiggondolta néhányszor az eresz fölül lesziszegett szót.
A közös idő meghitt múlása apránként hozzászoktatta Évához, a tiszta
ágyékkötőkhöz, a meleg vacsorákhoz (általában csak egyszer evett napjában),
sőt a múlt ősz egyik langyos szombatján megfürdött a kedvéért: kiállt a padlásajtó előtti pihenőre, és lezuhanyozott a szakadó záporban. Utána fafaragó
dikicse segítségével levetette a zokniját: a l'Oeil című művészeti szaklap róla
szóló két oldalát púpos halomban lepte el a lábáról lehántott szaruforgács. Éva
lelkesedését elhárította: „a halak az egész életüket vízben töltik, mégis büdösek", félhivatalosan azonban elismerte, hogy a tisztaság nem föltétlenül árt a
léleknek. Megkívánta a lányt. Eddig egy nőt szokott kívánni, így vette el annak
idején Vass Margitot a váradi Népszó nyomdájából, ö mondott először igent a
megkérdezettek közül, aztán szaladgálhatott szegényke válópört intézni, amikor
a férje kiköltözött a kőbányába, és róla egész egyszerűen elfeledkezett. Az
ajánlkozókat általában elfogadta; ha Tera jött, akkor Terát, ha Vera, akkor
Verát, ha más, akkor mást, ha az illető az egy nő kritériumnak megfelelt. Éva
azonban Éva volt, nem egy nő, aki például fürdőlepedőt ajándékozott neki.
ö kislányosan gyöngéd, szerető simogatással a hátára terítette, mineklennenevehaanélkülispompás levest főzött neki a hegy szőlőskertjeiben és erdeiben
föllelhető zöldségek és gombák hibátlan arányú vegyítésével, finom mozdulattal kisuhintotta a záporba a zokni forgácsait, összehajtotta a l'Oeilt, „még ne
dobjuk ki", hitt benne, pedig egy év alatt sosem látta dolgozni — tőle nem félt.
A Tóth ikrektől félt. A halványszőke Verában tespedő himalájányi unalomtól, rinocéroszi érzéketlenségtől. Szegény lány próbált rajta jószándékúan
mozdítani; időnként kísérletezett különböző felekezetek szerinti vallási fanatizmussal, vagy vad ateizmussal, más alkalommal osztálya szeme láttára kiprovokált egy pofont egy túlkoros cigánylánytól, járványok idején lelkesen látogatta-simogatta a skarlátos, mumszos gyerekeket; begombolt nyakú, prűd korszakában kipróbálta, hogy a tehertaxis elfogadja-e fizetségként az ő testét.
A dülledt szemű, jó ötvenes özvegyember négy éve lemondott a nőkről (például hagyta kipotyogni a fogait), a meglepetéstől azt hitte, hogy visszafordult
az idő; végkimerülésig rohamozott, éjféltájt rosszul lett, szőrvágást kapott,
Vera undorodva behozott neki egy doboz ultraseptyl port. Sírva fakadt, elmesélte az életét. Pocsék élet jutott szegénynek: az apja üldözötteket bújtatott, ezért a földosztáskor annyi földet kapott, hogy utóbb kulákká nyilvánították, és három gyerekét dobták ki különböző iskolákból; a felesége ivott és
öngyilkos lett; a gyerekei az anyjuk sorsa miatt nem álltak szóba v e l e . . . Vera
ásított, könnyek gyűltek a szemébe. Egy pillanatig reménykedett, hogy nem az
ásítástól, s ha nem is a sofőrét, de a saját pocsék életét sajnálja, de aztán
ismét ásított, elálmosította a taxaméter ketyegése, mely behallatszott az udvarról a nyitott ablakon.
Tera érzékenysége viszont odáig fejlődött, hogy hovatovább minden közlést
személyéhez szólónak fogott föl; rég halott költők epekedő sorait, latin-amerikai puccsokat és afrikai ultimátumokat, a falumúzeum összeállításához válogatott levelek kiszólásait: „drágám!" „te hűtlen cafat!" A legutóbbi szerint bőgött
vagy ragyogott, mert alaposan megvizsgálta magát, és drágának találta, hűtlen2«

19

nek, cafatnak, igaztalanul üldözöttnek, Lillánál, Ginánál, Lédánál szerelemre
méltóbbnak, gyávának, aki bár fölfogja az üzeneteket, mégis tétlenül hagyja a
sziveket és a népeket a vesztükbe rohanni.
„Nem lehet másként közeledni az irodalomhoz" — magyarázta pedagógiájának alapelvét az igazgatójának —, „különben a legnagyobb költő szava is
szürke lecke lesz, az emberek sose fogják megérteni egymást, verekedések törnek ki még a családokban is, sose fogyunk ki a háborúkból, és a végén kipusztítjuk az életet a földön. Ha olyan nemzedéket tudnánk fölnevelni, amelyiknek minden egyes tagja személyes felelősséget érezne az egész világ sorsa iránt,
akkor a jóakarat, a szeretet és a béke uralkodna."
Az igazgató nem terjesztette föl kiváló pedagógusnak, hanem idegorvoshoz
küldte. A szakember rögtön kielemezte, injekciókúrára fogta, majd leszázalékolta, mert Tera a kezelés második hónapjában kezdte valóban bolondnak
érezni magát, világjobbító aggodalma személyes rettegéssé vált, s végül a vegyesboltig se merészkedett el két Tardyl nélkül.
Arcz félt az életüktől. Az övét kívánták, amit már föltett valami másra.
Lelkiismeret-furdalást érzett: nem kevesebb-e a „világmegváltás" egyetlen ember iránti konkrét szeretetnél? De Tera és Vera nem szerette; segítséget kért
tőle. Éva úgy szerette, ahogy egy élő fát szeret az ember: nem akarta kivágni,
hazavinni, kályhába tenni és fűtőzni a melegénél.
Fürdés és zoknilehúzás után próbált védekezni Éva ellen. Fölhergelte magát száműzetésének régi receptje szerint: hogy azért megy a sora ilyen pocsékul, mert se szerszáma, se köve, kitiltották a bányából, megkezdett szobrait
sem engedik befejezni, nehogy konkurrenciát jelentsen a tanult szobrászoknak,
a faragott tuskóknak . . .
Éva vacsora közben szótlanul hallgatta, bort is töltött neki, aztán a priccshez vezette. Melléje bújt, először, „örülj neki!"
„Minek?"
„Annak, hogy elkergettek a művésztelepről meg a bányából. Én örülök.
Nem magam miatt, hanem mert a létező legnagyobb jót tették veled. Te azoktól már mindent megtanultál, amit megtanulhattál tőlük. Megismerted őket.
Ha visszahívnának, és mennél, ugyanolyan szobrász lennél, mint mondjuk Kündich, talán egy vonással jobb, de ugyanaz a súlycsoport."
Arcz fölkönyökölt. Valamikor úgy gondolta, hogy a boldogság az az egyetlenegy pillanat, amikor az ember kilép az anyja méhéből, és meglátja az elébe
tárulkozó világot, ám ezt a pillanatot csecsemőként éli át, emléke elhalványul,
és többé nem képes úgy csodálni a világot. A kőbányában töltött öt esztendő
alatt egyenes vonalban haladt előre, remekművekig jutott, a Schneider esztendők alatt idáig reájuk tekintett — visszafelé, nem jutott eszébe, hogy a présház
új korszakra-világra nyíló kapu lehetne, önkéntelenül simogatta Évát, mégis
mondott valamit, butaságokat védekezésül, mivel csökönyös ember volt, és önmagától szeretett tanulni.
„Ha tovább átkozódsz" — állította meg Éva —, „akkor ezután se lesz köved se, szerszámod se, talán én is elmegyek, ha eláll az eső. Ha hiszel, akkor
rájössz, milyen szobrokat kell ezután faragni, és kerül majd hozzájukvaló is".
Utólagos számításuk szerint Éva azon az éjszakán esett teherbe. Arcz nőügyeiben ilyesmi eddig nem fordult elő. Sosem védekezett, a lányoktól sem
kérdezte, hogy vigyáznak-e magukra valamiképpen. Gyereket nem akart, a
gyerek szülőt kíván, teljes embert. Mindenesetre úgy vélte, hogyha megesik az,
amit sokan bajnak tartanak, valami biztos lesz, legföljebb ketten remetéskednek a hegyben. Vera egyszer megkérdezte: „mit tennél, ha úgy maradnék?"
„Piszok dolog, ha lustaságból öl az ember, különösen, ha gyereket." Verát
mindkét lehetőség érdekelte; egyik is, másik is esemény, nem nélkülözi a drámát, szóbeszéddel jár, ami tán fölkavarja az embert. Szívesen teherbe esett
20

volna, ha a két lehetőség — akár a többi — képes lett volna tartósan lekötni
az érdeklődését, szóval ha utána jár, például rendszeresebben látogat a présházba. Tera általában félt a dologtól: „micsoda világ várna a gyerekre!"
Arcz lenézett a tetőről a kőbánya és a művésztelep között húzódó keskeny
útra. Kündich szobrász ballagott rajta — lesunyt fejjel. Szívesen fölnézett
volna, ha annak idején nem ír annyi följelentést Arcz ellen. Szenvedett a görnyedt tartásban, talán sejtette, hogy többé nem egyenesedhet ki, az idők végezetéig úgy kell tennie, mintha a telek és a faház, meg a jövendő szobrok nem
léteznének száz méternyire tőle, csak a saruja, meg a belőle leffegő por.
Arcz röhögött, öklével verte a tetőgerendát. Letegezte a filozófust. „Én
még őt is szeretem, nemcsak Évát meg téged!"
Kündich tudta, hogy a hatalmas nevetés neki szól, azt is, hogy miért. Még
mélyebbre horgasztotta a fejét, nyakát kicsavarta, hogy a tarkója nézett az
építkezés felé, és futni kezdett.
„Ki az?" — kérdezte Béla.
„A barátom. Neki köszönhetem ezt a helyet, Évát, meg azt, ami itt tíz éven
belül állni fog!"

FONTOS SÁNDOR: a m e g f a g y o t t m a d á r
21

KÁLNOKY

LÁSZLÖ

Kiszorítósdi
„Egy gondolat bánt engemet!"
Illetve, több gondolat bánt, de most ez az egy
nyomul előtérbe. Eszembe jutott
ugyanis,
hogy ha egy versem valahol
megjelenik,
mindig kiszorít valami idegen írást, költeményt vagy
prózát,
ami különben éppen ott jelenne meg.
No jó! Mondjuk az is megjelenik az illető
sajtóorgánum
következő számainak egyikében, esetleg egy másik lapban
vagy folyóiratban. No de akkor éppen az szorít ki valami mást,
amit én szorítottam ki előzőleg. Persze,
ami ekkor szorul ki, esetleg mégis
megjelenik
ugyanannak a lapnak egy későbbi
számában
vagy egy másik helyen. De a végtelenségig
nem mehet így, lévén a folyóiratok,
heti- és napilapok terjedelme
véges.
Ügyhogy a végén valami végképp
kiszorul,
soha nem jelenik meg sehol, és a folyamat
elindítója
eredetileg az én versem volt; személy
szerint
én magam. Tehát minden megjelenő írásommal
megkárosítok
valakit erkölcsileg és anyagilag, pedig eszem ágában sem volt
ártani neki, ő meg nem tudhatja, hogy
végeredményben
miattam szorult ki, annyian szorították ki utánam sorra
egymást.
Lehet, hogy egy férfinak vagy nőnek az életét
mentette volna meg az a néhány száz forint,
amit végül is nem kaphatott meg, mert a sehol meg nem jelent
művekért tiszteletdíj se jár. Én meg úgy teszek,
mint aki eldobja a banánhéjat,
továbbmegy,
más pedig elcsúszik rajta, és kitöri a nyakát,
mikor a tettes messze jár. Soha tudomásomra se jut,
hogy voltaképpen gondatlanságból okozott emberölést követtem
el.
Eleszem mások ételét, eliszom italát, elszívom
levegőjét.
Igaz, ők is megtennék velem ugyanezt, ha tudnák.
Ártatlan bűnösök, tiszta kezű
zsebtolvajok,
érzékeny lelkiismeretű bérgyilkosok vagyunk! Mi mások?
Bocsássatok meg, kiknek kárt okoztam!
Támadjatok fel halottaitokból, kiket könnyelműen
megöltem,
idióta módján, ti félreismert
lángelmék,
egymásba mosódó arcú, veszélyt nem is gyanító
ismeretlenek!

22

SIMÁI

MIHÁLY

Jóremény-fok
(Imre József professzornak)

reggel
ragyog
ragyog
hull a

reggel peng a csendje
az ég mint a penge
a Kés mint a csillag
fény hull pontosan

Hull a fény hull pontosan
peng a csendfény
fémesen
fölkél a Kés mint a csillag
reng a
műtőlámpa-menny
Fehér fehér fehér órák
s az órákban nincs idő
virág az ég: minden szirma
gyökerébe
visszanő
fehér fehér hó világít
atlantiszi
hóhullásban
fehér fehér
kristálymaszkban
hó-álarcban a Sebész
műtőlámpa-menny
fölöttem
tengerhullám-föld
alattam
én vagyok a föld a tenger
ő a csillagfényű kés
szemek mintha fehér éjből
szememmel a semmi játszik
minden pórusom megindul
sodrában a tengerárnak
minden sejtem
szerteárad
elveszítem
magamat
én is én is fény vagyok már
túl ezernyi
szigeten
s szikrázó
jéghegyeken
tiszta fényrezgés vagyok már
fekszem a
Jóremény-foknál
alszom a Jóremény-f oknál
— mintha csak most lennék ébren
a bizalom
tengerében

tiszta vérzés
tisztuló
test amelyre
álommélyből
virágzó
kristály-növényből
nagy szirmokban hull a hó
hull csak hull a lenti égből
föl a földre az a hó
#

szikén fölszikrázó csillag
szememben fölkél a fény
orgona búg: jóremény
s micsoda virágok
nyílnak!
március
szűzhó-kötésén
újhitű friss szent virágzás
ezeregy-pipacsnyi
vér
s az órákban idő lüktet
s a szivárvány — inni kér

Kérdések halott anyámhoz
í.

Hová mennek a fák
a fák?
A Körös-parti
hársak,
a kastélykerti
koronák,
a szigeti füzek
hová
mennek — vállukon

tarisznyával?

2.

íme, anyám: tüskés ágakon
úszik hófürtű
illatfelleg.
Mondd: hová jutnak a fájdalom
akácosaiban a lelkek?

24

CSOÓRI

SÁNDOR

„ A földből jő el a mi ragyogásunk"
SZÉCSI MARGIT IMÁK CÍMŰ VERSÉRŐL
Másodszor gyürkőzöm neki a hegymászásnak: másodszor írok Szécsi Margit nagyszabású verséről, az Imákról. Szeretném, ha kemény, hideg ég feszülne
a város fölé, s nagy távlatokat kaphatna a szem.
Az Imák — Szécsi Margit életművében a hosszú versek sorába tartozik.
Társa a Papírkoronának, a Nagy Virágvágó Gépnek, a Paradicsom nyomorúságának, a Kassákról írt Madár-e az Denevér címűnek, és még tíz-tizenöt, hasonlóan nagy medret vájó versének.
A hosszú versek, első eszmélésünkre, csupán terjedelmi kérdésnek minősülhetnek: a költőnek nem húsz, harminc s nem harmincöt sorra, vagy egy szonett megszabott terjedelmére volt szüksége, hogy közlendőjét kifejezhesse, hanem kétszáz, kétszázötven vagy éppen ötszáz sorra. Ez a szabad szemmel dolgozó esztétika azonban tévedés. A hosszú, lírai vers nem a véletlen ajándéka.
Ellenkezőleg: a költészet markánsan meghatározható alakzata. A hosszú versben — akár Ginsberg Üvöltésére, Nagy László Menyegzőjére, Juhász Ferenc
Szarvas-énekére, Orbán Ottó Kortársakjára gondolok — mindig valamilyen
közérzeti, magyarán mondva: politikai kőomlás zajára figyelhetünk. Valaminek
a kezdetére vagy az összefoglalására. Robbanásra, leszámolásra, válságra, változásra. A nagyvonalúság tüntető jelenlétére. A hosszú vers a költészet Niagara
vízesése. Idegen tőle a tücsökcirpelés, a meghitt fájdalmak finomsága, amely a
rövid verset áttetszővé és pótolhatatlanná teszi. A hosszú vers — kis túlzással
élve — inkább létezési forma, mint költői forma. Mindent magához ragad, mint
az áradás: gerendát, vánkost, kalapot, nászágyat, halotti gyertyát, lovat és
embert, Isten üzenetét s tegnapi halottakat. Hétköznapiság és emelkedettség
úgy váltogatják benne egymást, illetve úgy játszanak benne össze, ahogy az
árvíz egyszerre tükröz eget, földet, óltetőt s a diófa tetején reszkető kutyát.
Szécsi Imák ja kivételesen jó példája a műfajnak.
A verset Szécsi a halott festő barát: Kondor Béla emlékének ajánlja. Valójában nem is az emlékének, de magának a halottnak. Hiszen egyenesen hozzá
beszél s a fájdalmas, dühös, ódai dimenziókban mindvégig ő a vers ura, ő az
Énből kiszakadt én, a megszenvedett, a kiszenvedett, akit ugyanúgy magáz
Szécsi, mint egy korai versében József Attilát, ő a túlvilági társutas, aki a földön maradóknál is érzékenyebb koronatanú.
Aki tehát a fölfogható szavakon túli jelentését is érteni óhajtja ennek a
versnek, ha vázlatosan is, de azt is meg kell tudnia: ki volt Kondor Béla.
Festő, grafikus és költő volt egy személyben. 1931-ben született Pestszentlőrincen, és 1972-ben halt meg Budapesten. Csecsemőfej nagyságúra nőtt meg
a szíve, de súlyosabb volt, mint a Történelmi Múzeumban látható ágyúgolyók.
Ez húzta le a föld alá.
Rövid élete így is a kiválasztottak élete. A magyar művészet vakoskodó
korszakában ő volt a legmesszebbre tekintő sasszem. Átlátva izmusokon —
modernkedéseken és fásult hagyományokon —, bátor művészetet teremtett.
Munkás környezetben nőtt föl, mint József Attila, ha nem is olyan elárvultban.
Peremről indul, mint Szécsi, hogy aztán az egymásra rétegződő osztályok, ízlések, tudatok, előítéletek kőzetein átpréselődve egyetemes hullámkörökig emel25

kedjék. Kondor az emberiség meg-megismétlődő középkorának apokaliptikus
vonásait fedezte föl a XX. század arcképén. A civilizáció homlokredőiben az
inkvizíciós mogorvaságot. A gépeire, a szerkezeteire büszke kor agyvelejében a
kormányozhatatlan zűrzavart; angyalemberek hullását betongödrökbe, vagy a
puszta betonra; a Paradicsomot kereső Férfi és Nő megérkezését a roncstelepekre, háborúkba és giccsekbe; a túlbonyolított élet szörnyűségeit. Grafikai látomásaiban kísérteties és bordélyházi egyszerre. Laboratóriumi és kocsmai. Egy
szálkás Bosch-utód, aki a XX. századi Gyönyörök kertjében rakétakilövő állványokat vesz észre, álcázatlan tankokat, meztelen nők jelenlététől meredő
ágyúcsöveket s ezzel a lidérces anakronitással nemcsak kifejezi, de le is leplezi
korát. Kondor szimbólumokban gondolkodó művész, mint ahogy az emberiség,
nagy mítoszai egyúttal újra és újra megismétlődő jelképek is.
Szécsi nem esztétaként, hanem művészként és barátként kapcsolódik Kondorhoz. Az Imákkal együtt eddig négy verset írt hozzá. Az elsőt még valamikor a hatvanas évek közepén, amely hódolat és villonos buzdítás is egyszerre. Megható és vagányos. Íme, a vers ajánlása:
Hajrá, Samu, gyúrd az ipart,
amíg a Szent Lélek kitart.
E világ tiszta és rohadt
s ha átsugárzod, mint a nap,
szívedre szennye nem ragad,
hajrá, Samu, ne hagyd magad.
Irt később még egy rövidet, amely levélnek számít, az idegenség gyűrött
viaszával lepecsételve. A másik két hosszú verset azonban már a temető íratta
Szécsivel. Az Ítélkezőt és az Imákat is.
Az Ítélkező a siratás verse. Az Imák pedig a morális üdvözülésé. Egy élet
halálon túli igazolása. Nem véletlenül utal tehát a cím két olyan imádságra: a
Miatyánkra és a bibliai Hiszekegyre — amely a kereszténység ikermonológja.
A mindennapi létezésé és a halálon túlemelkedő lété. Mindkettő gyakorlatias és
érzékfeletti. Természetesen Szécsi csak annyira használja föl a közismert imádságok metaforáit, keretét, emelkedőit, mint a jelenkor ábrázolásában Kondor a
középkorét. Ráadásul, amit fölhasznál, rögtön profanizál is. KI VAGY A
MENNYEKBEN — kezdi a verset, de ezt a miatyánkos áhítatot egy szentségtörő fordulattal így váltja át Kondorhoz szóló személyes hanggá:
— illene már magát megkeresni
miután betemették földdel és csonttá fagyott a föld,
az ablakba-kitett gyertyán és vörösboron át elröpült a lelke
Még két másik, nagybetűvel kiemelt sorral is hasonló pálfordulás történik.
BOCSÁSD MEG A MI VÉTKEINKET imatöredéke után rögtön ott a villámgyors kérdés: de megbocsátanak-e nekünk? A MIKÉPPEN MI IS MEGBOCSÁTUNK sor pedig egy fanyar grimasszal az arcpirító szégyen mondataira vált át:
de mennyire megbocsátunk — mi naponta, naponta:
a fűszeresnek, a fásnak, a fenevadnak,
a lakatosnak s a világot
lakhatatlanná-tevőnek,
garázskezelönek, görcsnek, gepárdnak,
gombos-harmonikásnak,
rendnek, ruhának, rókafülünek, rókavadásznak,
árazónak, áruló árunak, áru-kezelőnek ...
Az ima tehát csak indítóul, illetve a második pillanattól kezdve ellenpontul
szolgál. Arra kell, hogy az örökkévalóság irányába kilendülő képzeteket a mi
26

földi valóságunk minél fülsértőbb csikorgások közepette fékezhesse le. Egyszóval: a disszonancia eszköze.
A bartóki zenével kapcsolatban már szinte közhellyé koptatva emlegetjük
a fogalmat, de a költészetben ritkán érhetjük ennyire érzékletesen tetten, mint
az Imákban. A disszonancia végső soron mindig drámai. Mindig a békétlenség
és a szétroppanó feszültségek állapota. Eszmék és a falakba ütköző koponyák
horzsolódása. Kétségbeesés és remény egymásba ékelődése.
A Szécsi-versben ezzel a disszonanciával együtt jelenik meg korunk egyik
alapfeszültsége: a politika és erkölcs mélypontra süllyedt házassága. A totálissá
váló Politika mindig megtalálja a maga indokait, hogy mért olyan, amilyen,
mért nem árnyaltabb, mért nem alkalmazkodik jobban az egyének, a közösségek óhajához. Szécsi természetesen Kondorban nem az individuális etika hősét
találta meg ezzel a Politikával szemben, hanem a kör közepére állva ettől a
Politikától kéri számon saját hajdanvolt eszményeit. Mint aki egy jó alkotmányú, de elrontott szerkezetű országban az alkotmány tisztaságáért pörösködik:
'

Hol van az osztály, akiért mi kipirultunk?
akiért fehér ingünk, világos agyvelönk virult?

Egy olyan világban, amelyben úgy jelent meg az irónia, mint a cselekedni
nem tudó ember felsőbbrendűségi tudata, Szécsi Margit nem fél a fönti, emelkedett hangtól. Verse egyszerre modern és klasszikus pátoszú. Űj értékekért
küzd a régiek bevetésével. Ebben a mozgékony küzdelemben mutatkozik meg
igazán a hosszú vers természete. Mint nagyzenekarra írt versenyműben, szólamok indulhatnak benne útjukra, megtorlódhatnak, szétválhatnak, keresztezhetik egymást. Nem rettenve vissza az abszurditástól: egy őrült képzettel tudnám
legtárgyilagosabban meghatározni a vers belső, lírai „történetét". Olyan élményt jelent nekem az Imák, mintha Szécsi szerzői estjét egy cirkuszban rendeznék meg, ahol maga a költő is föllép. A porondon azonban nem egyik új
verse kéziratával jelenik meg, hanem halott barátja koporsójával. Gyászba öltözötten, de mégis kihívóan, akár egy női torreádor. S kérdőre vonva, faggatni
kezdi a közönséget: mit tud önmagáról? Mit a halottról? Az önpusztítók halálba tántorgásáról, akik a szívüket isszák le sikeresen? Mit tud a kontárokról,
a leszerepelt megfutamodókról, a megfeneklett hűségről, a kültelkekre disszidált magyar délibábról? S vajon észrevette-e, hogy ama bizonyos gazdasági
álom, amely valaha súlyos zászlókat emelve vonult a nagy tereken, mostanra
kis magánzászlócskákat nyomott legtöbbjük kezébe: széttagoltan is legyen idilli
az élet! A bohócok riadt fintorai közben tovább záporoznának a kérdések:
Észrevette-e a nagyérdemű közönség, hogy legtöbbünket nem a tudathasadás,
hanem az énhasadás szakít ketté? Az előbbiben még a teljes életünkkel lehetnénk jelen, az utóbbiban már csak hazug vállrándítással s kioperált idegekkel.
Fölmérte-e valaki, hogy mi történhetett egy országgal, ha lakosai nemcsak a
gazdasági életükben, de a lelki életükben is kettős gazdálkodást folytatnak?
Mona Liza nem mosolyog, kettéválik
Erzsike eladónő, Eliza eladja magát
És ami ebből következik:
hamis fény, hamis tudat találkozik hamis közegben,
egymást kioltják, ez a kultúrák interferenciája,
országot az ország — kioltja az ember az embert,
a férfit a nő — s mindnyájunkat a közeg,
megfüllaszt a szeretet, nincsen útja, se
tárgya...
27

E sorok zsarnokian számonkérőek. De ez a számonkérés nem egy kisemmizett angyal lázadása. Szécsi a saját ifjúsága s nemzedéke eszményeit lármázza
föl, hogy történelmien tanúskodjanak mellette. A Kezdetet. A Kezdet fenségét:
„nekünk az érdes téglafal is csupa bársony volt, ifjúságunk, népek fiatalsága,
édes harag..." Romantika ez a javából, mondhatná bárki. Csakugyan az, nincs
mit tagadni. De Szécsi romantikája nem lágy, nem elragadtatott, nem felhőkbe
száguldó romantika. Mert ahogy egy dzsungellakó nem lehet sose romantikus:
a hűség és a hűtlenség, a kétségbeesések, a dühök, a reménykedések, a megcsúfoltatások, a csakazértis-indulatok dzsungelében élő költő se lehet az. Szécsi
hite a tigriscsíkos züllés közelében is a természet önmagába vetett hite marad.
Tartás, magatartás. Alaptermészet, mely a „fényes szelek" Magyarországán alakult ki őbenne s Kondorban is:
mi a csajkából is virágot ettünk és anyatejet ittunk
úgy is megyünk a sírba, hogy töretlen a világkép
A Paradicsomból kiűzött Ádám és Eva mítoszi mondatai közé is beillenének ezek a szavak. Már csak azért is, mert az Imák: az Eszmékből s a .Politikából kiűzöttek verse. Azoké, akiknek a saját arcuk verítékével kell megkeresniük nemcsak a maguk betevő falatját, de a maguk eszméit is. Vannak jószemű kritikusok, akik a Férfi és a Nő mítoszi összhangja miatt Nagy László
Menyegzőjével rokonítják a verset. A tisztaságot őrző ifjú pár valóban rokonítható is Szécsi és Kondor kettős arcképéhez. De míg az elsőt a szerelem, ezt a
másodikat a barátság őskapcsa köti össze.
A hasonlóság mellett érdemes azonban a különbségeket is megemlíteni.
A Nagy László-i mítosz a Menyegzőben személytelen, a Szécsié pedig az Imákban minden ízében személyes. Szinte sorról sorra dokumentálható. Kondorleveleket és -vallomásokat lehetne idézni, melyekből kiderülne, hogy a démoni
erőkkel és törpeségekkel hadakozó művész, hogyan és miért sodródott a tragédia felé, s e közben is, mint valami görög tragédia hőse, mindvégig megőrizte
töretlen hitét az emberi értékekben: a művészet hivatásában, megőrizte a nagyság tudatát, az áldozat szükségszerűségét. Németh Lajos a festőről írt könyvében idéz egy kondori megfogalmazást a Jézus-legendával kapcsolatban: „de a
magányos farkasok sorsa a puskalövés vagy az éhhalál. Még a keresztre feszítés
is kegyelemtelj esnek tűnik, mert emberi kegyetlenkedések közepette szégyenít
m e g . . . A Jézus-szimbólum a történelemtől függetlenül igaz, mint a népmesék,
a költemények, és ha egy ilyen vágású ember a mai életünket figyelné, nem
helyeselné, és joggal. Nem történt változás, csak elperegtek az évszázadok.
A bibliai Jézus nem is változtatni akart, hanem ősi tanokat — melyek a közkézen elvesztették fényüket és ezzel érvényüket is — helyreállítani. Természetes, hogy utolérte a társadalom bosszúja, méghozzá azok képében, akik a szentségekből hivatalt csináltak maguknak."
Szécsi nem hasonló vallomásra, hanem a saját ismereteire s tapasztalatára
támaszkodva jutott hasonló következtetésre. A szájharmonikázó és a képeket
festő Kondorban ő is meglátta az európai kultúra nagy művészeinek és moralistáinak az utódját. A „katartikus személyt", aki tudta, hogy csak halálos kimenetelű viaskodásban hitelesítheti saját minőségét. Hisz „csak a földből jő el
a mi ragyogásunk".
A magam számára is meglepetés, hogy az Imákat elemezve folyton valamilyen „tartalomról" kényszerülök beszélni. A hatvanas évek végi és a hetvenes évekbeli Magyarország közérzetéről, lelki szociográfiájáról. A vers esztétikai minőségéről viszont csak elnagyoltan. De talán ez is a hosszú vers természetéből következik. A hosszú vers nem válogatós, nem finomkodó. Hömpölyög
és fölmutatja a dolgokat. Egymás mellé sodor csillét meg sivatagi napozó
ágyat, álmot, slágert, imát, dögletes giccset és klasszikus indulatot, gyerekkort
28

s az égi-földi dimenziók egységét, konkrét időt és időtlen időt, egyszóval: az
élmény kapcsán mozgósítható világot. De ez a szabad képzettársításra emlékeztető módszer mégsem a század eleji szabad asszociációs versek sorsára juttatja a hosszú verseket. Így az Imákat sem, mert ebben a fölgyorsított íráshajszában nem gazdátlan képzetek verődnek egymás mellé, hanem léthelyzetek. Nem képek, hanem megélt létmozzanatok. Egy karácsonyi emlék, egy
álombeli rendőrség emléke, egy festmény fölmutatása, beszélgetéstöredék az
aranymetszés művészi elvéről, a politika, a társadalom asztaláról fölcsípett
morzsák, a halál átértékelődése a halál után és így tovább. A hosszú vers a
szabad lélegzetvétel verse s egyúttal a szabadságé is. A forma nem esztétikai
minőségeket örvényeltet, hanem bennünket.
Meggyőződésem, hogy az I m á k ismerete nélkül nemcsak egy nemzedék, de
egy ország lelkiállapota is homályban maradna.

FONTOS SÁNDOR: A N Y A

29

PÁSKÁNDI

GÉZA

A z emberi alkalom
(Meditáció és vallomás Csoóri Sándor
ötvenedik születésnapjára)
II.

Édes Barátom! Hűséges — s ami rám nem túlságosan jellemző —, alázatos embertestvéred vagyok. Szemérmességed, tétovaságod mindig friss vízzel locsolja alázatom virágját. Alig van ember, akinek panaszkodni akarok, kívánok, ám Te talán
legelső vagy, legelső lettél a legkevesebbek közül. Te az őszinte vagy, és Te vagy az
Őszinteség Kihívója, Kiváltója is. S ezt akkor is kimondom, mert korunk egyik szerencsétlenségéről van szó, ezt akkor is kimondom, ha egyébiránt jól tudom: nagy
akkor az értékromlás, ha az őszinteség különös becsben áll, őt meg nem illető becsben, hiszen ez mindennél világosabban mutatja: minden társalkodásban a képmutatás, az álszentség az úr. Egészséges helyeken és időkben az őszinteség természetes.
Ma itt nálunk igen közel járhatunk eme természetességhez. Bizonyos dolgokban pedig a kellős közepébe érkeztünk. Hiszen az ivóvíz csak a Szaharában horribilis érték.
Mindenütt másutt bárki kaphat egy pohár vizet, ha kéri. Ezért aztán — paradoxon!
— olykor gyűlölöm a magam őszinteségét, gyanakvóan nézem, belémivódott kétellyel:
vajon nem akarok magamnak tőkét kovácsolni általa, nem vagyok-e valami vélt
vagy való őszinteség konjunktúra „lovagja"? Nem ütöm-e ezt a természetes értéket
művészi és különleges etikai értékké, holott még annyi — talán — értékesebb dolog
is van a világon? Nem ésszerűbb, értékesebb olykor némi csönd, elhallgatás, példabeszéd? Sőt: ha nem tudunk kimondani valamit: az egészet — s itt nem értek egyet
Wittgensteinnel —, akkor nem hallgatnunk kell (bár ezt is lehet őszintén tenni), hanem az alkotó homályt, az alkotó többértelműséget kell választanunk. A csend is
őszinte, a hallgatás is „beszédes", a dadogás is, a halvány körvonal is — nem árulás,
csak annak, aki abszurd módon azt hiszi: árulás az, hogy a gyermek kicsinek születik s nem pedig meglett, érett embernek. Wittgenstein maximalista, s ha nem ismernénk tisztességét, azt is mondhatnánk: önreklámozó csönd az ilyen, akaratlanul is.
Én a gondolatot a magzatvizen á t is meg akarom mutatni s úgy érzem, őszinte
éppen így vagyok. A maximaiizmussal a halálos csöndet választanánk. Hiszen jól
tudjuk: egy egészen érett, tiszta gondolat éppen tökélye folytán m á r - m á r önmaga
iránti szkepszisbe hajlik. Ez a kétely pedig az enyészet kezdete. Persze, egyben valami másnak, a lassú születésnek is. A tökéletes, lecsiszolt gondolat, a kitelt, érett
idea, ha önmagát nézi, azt kell kérdeznie: hogy lehetek én ilyen tökéletes, mitől
vagyok én tökéletes egy ennyire tökéletlen világban, ha viszont a világ eleve tökéletes: mitől voltam én mégis imént még olyan tökéletlen? És: mihez viszonyítva tökéletes vagy tökéletlen a világ? Még a felnőttet szülő ember kételyei is megvannak:
Rabelais óriáscsecsemői apjukhoz, anyjukhoz viszonyítva azért mégiscsak fejletlenebbek voltak, különben nem kellett volna beiratkozniuk a Sorbonne-ra vagy hova. Egy
méretből azonos méretű nem válhat ki anélkül, hogy meg ne semmisülne a szülő.
A lecsiszoltság kételye ez: mi veszett el belőlem, mi hullott le forgácsként — vajon
nem épp az volt az igazi? Nem úgy voltam teljesebb? Árnyalatosabb? Igen: az idő
helyi színei, a helyzetek hamva, a sietség lelke, sorainkban a pillanat idegzete ráng.

30

Talán tudnék én is oly „maradéktalan" lenni, mint mások. Te pedig pláne! De a
mi erőnk talán épp egy ideális piszkozat megteremtésében van! Eljárásunk neve:
a makulatúra igazsága. Nem hajszoljuk a tökéletest! Nemcsak az eredményt, a célt,
de a hozzá vezető útvonalat is megmutatjuk így — önkéntelenül is. Eszményünk az
útvonal láthatósága. Mert az útvonal igen sokszor sokkalta megdöbbentőbb s tanulságosabb, mint a végcél. Ki ne járt volna már úgy, hogy a város, ahova igyekezett,
a vártnál szürkébb volt, ám az úti emlékek felejthetetlenek maradtak. Ennyit a
maximalista, csakis célközpontú filozófiáról, etikáról, logikáról és esztétikáról. És az
őszinteségről, melyet oly gyakran megvetek — mégis meg kell békélnem vele. S nemcsak azért vetem meg, mert annyiszor „jövedelemforrás", hanem azért is, amint az
elején mondtam: az őszinteség kicsinyes vagy sokszor az — a hazugságban pedig
fantázia van (értve ezen mindenekelőtt a szép hazugságot). Az őszinteség maradjon
a tudományoké, a tények rajzolják őt ki hozzávetőlegesen — nekem ide a megváltó
hazugságot! És nem feltétlenül: „savanyú a szőlő".
Az is f á j ebben a létezésben, mint már mondottam, hogy annyi minden, hogy
ne mondjam, puszta alkalom az embereknek. Vagy eufémisztikusan „beöltöztetett"
alkalom. Ismétlem: mi emberek, alkalom vagyunk egymásnak. Te nékem, én Neked.
S ezen nem változtat az sem, hogy énünk semmi más, mint a saját
véletlenünk,
melyet annyi szükségszerű, meghatározott dolog hozott létre. Véletleneink egymásba
fogódznak. Az „én" az egyszeri — konkrét véletlen, amely csak más, szintén konkrét
véletlenekkel való behelyettesítődés által ismétlődhet. Tele van életünk, szellemünk,
a világ efféle Jolly Joker-alakzatokkal.
Ám a jollynak is lehet fájdalma, ha érez: ő
állhat bármi helyén, lehet hetes is, kilences is, míg amazok nem lehetnek jollyk,
viszont neki is megvan a határa: ő sosem lehet igazi hetes, igazi kilences, csupán
helyettük áll: képvisel. Ő csak úgy lehet (helyettesítő) általános, hogy sohasem volt
úgy egyedi: a jolly nem a hetesből, nyolcasból fejlődött jollyvá, hanem eleve jollynak
„született". S ha mégis netán abból fejlődött volna — „feledte származását".
Az alkalom fogalma talán arról is jutott eszembe, amit egy ragyogó toll és elme,
Anatole Francé írt valahol: a jubiláris esszé csak ürügy, hogy ismét önmagunkról
beszéljünk. Erre variációként született, amit fentebb írtam. De hiszen variációi vagyunk egymásnak valamennyien. Egymás szinonim szellemei. Csak a variáció
autentikus!
Minden zsenialitás annyit nyer a súlyához, amennyi az általa kiszorított középszerűség súlya. Ettől érezzük a zsenit démonikusnak,
ami neki hízeleg, ám f á j is.
Mint a markáns férfi, kinek hízeleg, ha a nők szeme rajta feledkezik, ám apró bánattal tölti el, ha a totyogó gyerek megijed tőle. Démonikus azért is, mert nem tud
magával mit kezdeni, szuggesztivitását nem tudja „nyugdíjba küldeni", nem tehet
úgy, mint a legendás római Spurina, ki, csakhogy meneküljön a nőktől s a férfiirigységtől, késsel csúffá vagdosta arcát. Mit ért el vele? Régi híre úgyis a sarkában
loholt s ráadásul röhögtek is r a j t a : hát ez volt a híres, szép fiú? Milyen bolondul
cselekedett, gondolták a „szürkék", bezzeg én a helyében nem ezt tettem volna.
Különös szépből különös csúffá lett: különöse megmaradt! A zseni az „én" forradalmasítása s a másokat forradalmasító „én". Nem abszolút új, de a hagyománynak egy
kevéssé ismert rétegére, rétegeire, vagy egy olyan "tendenciára támaszkodik, amelyet
csak ő tudott — jelfejtőként — kiolvasni. Vagy egy kibányászatlan érre bukkan.
A zseni is variáció tehát. Az esszé is variáció. Az esszé: az önmagával
elégedetlen
tudomány és az önmagával elégedetlen művészet: együtt, „rehabilitációs
házasságban", egymást ápolóan, egymás vigaszaként. Igen: Alkalom vagy nekem, hogy ismételjem magamat, és minden obszesszív ideámat, mit százszor leírtam már. Hogy én,
mint születésnapi visszhangod visszhangommá válasszalak. Mert a
visszhangváró
ember vagyok, nem annyira démonikus, hogy elég legyek önmagamnak. S Téged választalak, mert tudom, a visszhang mennyivel messzehallatszóbb s szebb tud lenni az
én rekedtes, el-elfúló hangomnál. Cserébe azt kérem: az én születésnapomon Te kizárólag magadról írjál. Az Anatole France-i igaz „recept" szerint. A visszhang vissz31

hanggá változtatja azt, akinek visszhangja volt. Puszta ürüggyé akarok válni a jók,
igazak számára én is — puszta, oly termő, áldott alkalommá!
Igen, alkalom a Te születésnapod s micsoda alkalom (!), hogy ismét rólunk, a
közösségről, s magamról beszéljek. Ahelyett, hogy arról az egyszeri, lélegző, megismételhetetlen anyagösszeállásról szólnék, ami és aki Te vagy. Arról, hogy milyen a
hangszíned, a szemed, a tenyered tapintata.
Mennyit küzdünk az ellen, hogy ürügyemberekké
váljunk, epizodistáivá a létezésnek! Epizód emberekké. Én nem akarok ellene küzdeni! A kismacska nagyon ostoba, ha oroszlánná akarna válni, de még ostobább, ha végső veszélyben kicsiny körmeit lusta vagy fél kiereszteni. Hacsak nem teszi magát halottnak: mert csak e két
módozat van a halálos veszélyben. Ha nem a küzdés kell — szökni muszáj bárhova,
való vagy látszat halálba — láthatatlanná válni. A szépség priuszát
eltüntetni.
Tudom, az ürügyember (a sapiens, a faber, a ludens stb. mellett) sok führernek
puszta hivatkozási alapként szolgál, s a régi vagy ú j demagógiák martalékául. De
vajon nem világméretekben zajlott mindig valamiféle szellemi kisajátítás? A szellemi kisajátítások világrendszereinek történelme előtt állunk. Róma úgy kezeli a
görögség kultúráját, mintha mindig a sajátja lett volna. Amerika tette ugyanezt
Európával. Hány tudományt kezeltek úgy az európai emberek, mintha azoknak
semmi közük nem lett volna Egyiptomhoz, Mezopotámiához, Babilonhoz. A szellem
közkinccsé válásának folyamata. Mintha a későbbi római jog ama passzusa szerint
jártunk volna el, mely azt mondja ki: „a kasunkból kirepült m é h r a j egészen addig
a mienk, ameddig szemmel követni tudjuk, és üldözése nem ütközik akadályba.
Egyébként a befogóé lesz" (Gaius). Nem így viselkednek az egymás
szinonimáiként,
rokonértelmű rendszereiként jelentkező eszmék, eszmények, motívumok, jelképek,
metaforák a szellem, a folklór stb. történetében? Legtöbb közülük semmi más, mint
valami elvnek az alkalmazása más körülmények között, frissebb időben. Némely eszményen látszik a görcsös igyekezet, mellyel el a k a r j a tüntetni elődeivel való hasonlóságát. Vándorolnak az elvek, eszmények, stílusok, teóriák is. A relativitást a humor
is felfedezte. Eredetiségünk fabatkát sem ér, ha szokványosán fogjuk föl. A folklórban nincs „copyright by", mert a szájhagyomány továbbadóinak nincs fejlett személyiségtudata, nincs a szellemi tulajdon iránt érzékük. Mégis eredetiek a változatok.
Kollektív zsenialitás, ö k se tudják pontosan, honnan vették, mint Goethe híres
epigrammájában, amelyben a javakról lévén szó, a fiú elmondja, hogy az apjától
örökölte. Hát ő honnan? — szól a kérdés. A nagyapámtól. És így tovább: és végül
az utolsó, még követhető „forrásról" így szól: „ő meg lopta valahonnan". Természetesen ezt a „lopást" a szellemben nem mindig lehet (s nem is kell) bizonyítani.
Eszembe juthat nekem valami egy falevélről, ami X.-nek is eszébe jut, talán éppen
ma, és a világ ellenkező pontján. Ki állapíthatná meg az „elsőséget" (prioritást),
melynek akkora a szerepe a szellem és a társadalmi, történelmi struktúrában. Az
Első elve ugyanis fix pont, hagyomány- és értékszabó, viszonyítási alap, időszámítás,
origo stb. Valaminek közepe is csak úgy lehet, ha eleje s vége van. Megint a matézis szelleme. Az „egymástól függetlenül" felfedezések nem csupán a hasonló fejlettséget,
körülményt, információs bázist tételezik, hanem a hasonló képességeket is. Ha az
emberiség rasszainak stb. képességei — elvileg — nem lennének egyenlők, vajon
beszélhetnénk-e híres, régi kínai feltalálókról, hindu matematikáról és így tovább?
Visszatérve a méhrajhoz. A „befogó" (illetve a kultúra esetében a befogadó)
saját elképzelései szerint építi meg a kast, gondozza őket, a méhek ezen az ú j tájon
más növényekre szállnak: a méz íze is változik kissé. Csak a sós mézet fölösleges
„kitalálni". Nos, így változik majd a más „kasokból kirepült" szellem is az ú j történelmi-földrajzi-tradícióbeli tájakon. Nézzük a szellemi kisajátítást és ennek „öröklött
reflexeit". A gyermek vajon nem büszke apja hírességére, melyhez valójában semmi
köze: sütkérezik a számító-hízelgő felnőttektől kapott bókajándék-játékszerek körében, mint valami különösen giccses karácsonyfa alatt. Vagy: „Oxfordban j á r t a m " —
jelenti ki a többször is bukott diák büszkén. „A 28-ak csoportjával indultam" —
nyilatkozik az egészen középszerű művész. „Nagyapám Napóleon oldalán hősiesen
32

harcolt" — így a nyúlszívű puhány. De a család régi hírességeinek kisajátítása ismétlődhet nemzeti szinten is: az a magyar is büszke lehet Bolyai János magyarságára, ki már a szorzótáblát is kezdi elfelejteni. Az az angol is büszke Cromwell Olivér polgári forradalmára, aki egyébként roppant konzervatív, netán anarchista, mert
Cromwell neve (történelmi) szellemi konvertibilis valuta. Márpedig csak az lehet
hivatkozási alap a szellemben is, ami konvertibilis, amilyenek a mitológiai, bibliai
jelképek stb. Mert ki-ki ugyanazt érti rajtuk, legalábbis nagyjából, hasonló értéknek
fogják föl. A szellemi konvertibilitásnak is vannak körei, például: a buddhista fogalmak földrajzi köre stb. Nyilván: lehet valakinek úgy is szellemi konvertibilitása,
hogy a kutya se tud róla. Latens konvertibilitás. Ilyenkor az értelmiség vagy annak
egy része rosszul sáfárkodik „hírünkkel a világban". Kell-e küzdeni (egyelőre)
eme kisajátításmódok ellen? Nem, mert nem is lehet. Hiábavaló fáradozás lenne.
Akire rápirítana az ember, hogy ne hivatkozzék büszkén Dantonra, ha egyszer ő
még a reformizmusig se jutott el — ő nyugodtan válaszolhatja: nem baj, én akkor
is büszke vagyok rá. S itt további érvek nincsenek. Kifogásolható-e, hogy a futballpályán szurkoló is a győzelem részesének érzi magát, noha nem rúgott, mert nem
is rúghatott gólt. Valami része azért neki is van benne: ahogy mondani szokás „lelkesítette a csapatot", ö a „hátország", az anyagi és lelki támogató. Nyilván: nekünk
tudnunk kell, ki mennyire részes a győzelemben. Hogy is van az aesopusi mese: a
legyek is azt hiszik, hogy együtt húzzák az ökörrel a szekeret. De az is meglehet:
az ökrök lustábban vonszolnák magukat a legyek csípései nélkül. A magaspszichológiában járunk, ahonnan jól látni a szellemi mozgások körvonalait, ahonnan nézve
a történelmi kibíclétezésnek
is megvan a maga jogosultsága. Ha ez szorgalommal,
szívóssággal, némi önzetlenséggel társul és továbbviszi az életet, a túlélés, a megmaradás felé — nem akármilyen tettet hajtott végre! S ha a maga szintjén, egyén
és közösségviszonyban mindenki nemcsak kisajátítóvá, de egyben kisajátítottá is
kíván lenni — ez biztosítja az etikai s egyéb egyensúlyt. És persze, nem mindegy,
hogy ki sajátít ki kit, kiből mennyit, és a kisajátítást kiváltságnak fogja-e föl vagy
pedig demokratikus vívmánynak.
Nemegyszer megfigyelhettük a világtörténelemben, hogy a kivégzettek cselekedeteit azok a közömbös, semleges vagy látszólag közömbös szemtanúk
(kibiclétben
leiedzők) folytatják-viszik tovább, akikre senki oda se ügyel. S talán épp azért lehetséges ez, mert senkinek sem szúrnak szemet. Sőt — horribile dictu — még a kivégzőosztag egy-két tagja is továbbviheti a leejtett fáklyát, nyilván: csak az."k, akik
nem tudtak a kivégzés mögötti manipulációkról, a vádak alaptalanságáról. Tehát a
jóhiszeműek, ezek a majdnem
ártatlanok.
Amikor tehát a sokaság kisajátítja (magáévá teszi) a kevesek hősiességének dicsfényét, ez semmivel sem alacsonyabb dolog, mint az, amikor a kevesek vagy csak
egy ember a sokaságra, népre hivatkozva a tömeg nevében beszélnek. (Nem egyszer
„fogadatlan prókátorként": úgy képviselnek engem, hogy meg sem kérdeznek: akarom-e?) Eme bonyolult, még ennél is szövődményesebb kisajátítás-rendszer lét- és
történelemmeghatározó erő. Egyike ezen erőknek. Lehet-e drámaiatlanul, s szabad-e
így látnunk a történelmet? Anélkül, hogy a históriát örökös szellemi, értelmezésbeli
per-újrafelvételek
forrásának tekintenénk, ahogy ezt idestova tíz éve leírtam. Anélkül, hogy ne látnánk: a hősiesség csak úgy lehet eleven, ható szoborrá, ha alatta egy
közösség jelenti a talapzatot. Anélkül, hogy — mint Hegel mondja valamilyen forrásra utalva — ne vennénk észre: a hős szolgája nem látja hősnek gazdáját, a hőst.
S tegyük hozzá, nem azért, mert „deheroizál", hanem, mert látja minden „hősietlen"
pillanatában is. Az ilyen szolga rászolgált a jó szolga névre. Mert hagyja, hogy a
hős otthon pihenjen, ne legyen feszült, míg ha az eszményit, a szerepet is számon
kérné tőle még házikabátban is — csapnivaló szolga lenne. A történelmi
drámák
hitelét épp az adja, hogy a hősök nem istenek. A mindenható istennek nem lehet
drámája, mert nincs ellenfele. Madách Tragédiájában Lucifer csak afféle „edzőpartner": a mű azért zseniális mégis, mert kiderül: ez az edzőpartner, akár igazi ellenfél — egy autentikus másik isten is lehetne, nem csupán olyasvalaki, mint a gép3 Tiszatáj

33

kocsigyárakban a „próbavezetők", akik nem lehetnek tulajdonosai minden kocsinak,
amit kipróbálnak az úton. Ők csupán arra valók, hogy az esetleges gyengékre fölhívják a tervezők, gyártók figyelmét. Az Űr a Tragédia elején kissé fölényes, ironikus.
A mű végén össze kellene roskadnia, ha ez lehetséges lenne ebben a keresztény
tragédiában. Roskadtságának oka ez lenne: a feladat, amire Lucifert kijelölte (a
próba, mint annyiszor a Bibliában — Ábrahám, Lázár stb. esetében, hiszen ez leit
motívum) nemcsak az ember, hanem egyben az ördög megpróbálását is jelenti. Az
Űr „felfelé akarta buktatni" Lucifert, s kiderült: reálisan a maga közelébe emelte.
Súlyossá, hogy így reáhárítsa a hibákat?
Gyorslábú Achillész csak azért nem „tökéletes" gyors, mert sarka sebezhető.
Tehát erre ügyelnie kell, ettől csökken sebessége. Neki jó az, hogy tudja magáról:
sebezhető a sarka, mert tudja, mire kell vigyáznia. Íme, az önismeret, az önirónia
szerepéhez jutottunk újból. A hősnek a szolga a próbája s a szolgának (csicskásnak)
a hős. A hős hitelességét éppen emberi gyöngéi bizonyítják. Különben „csodatevő",
szélhámos. Don Quijote fénylő ábrándjait csak a vaskos Sancho Panza „ellenfénye"
tudja helyretenni.
Ismételtük régebb egyszer-kétszer: a tömeg zsenialitása a forradalom. Kétségtelen, zseni kevesebb születik, mint csupán tehetséges vagy hajlamos, netán középszerű
szellem. A ritkaság (kevesebbség, kisebb szám) plusz használati (vagy épp jelképes,
hagyományos) érték együtt adja ki tehát a teljes értéket. Valaminek a hiánya
tudatosítja, jobban kontúrozza az értéket. Ha megszoktuk, hogy van vizünk — nem
is gondolunk arra, milyen értékes lehet. Ha nincs, észrevesszük: halálos érték. Ahol
kevés az írástudó, jobban, már-már szentként, nagy bölcsként tisztelik őket. Egy
grafomániás országban bárki beléjük törölheti lábát. Bár ugyanakkor ínyenc
szinten
is érthetik meg műveit, árnyaltabban, hiszen a dilettanizmus
(a szónak nem a régi,
történelmi értelmében, mert valaha szinte minden szépíró dilettáns volt, kedvtelésből
csinálta s egyéb jövedelmeiből élt, nem volt „profi", vagyis hivatásos) egyben műélvezői színvonalat is jelent, még ha olykor meg is keseríti a hivatásosak életét.
A szelídebbekből lelkes, hasznos sznob- és mecénásréteg is kialakulhat. Tehát, akikben nincs nagy foglalkozási kielégületlenség. De ebben a vonatkozásban a dilettáns
(pláne az akarnok műkedvelő, ki önmagát nem akarja reálisan ismerni) sajog. Némi
igaza lehetett Rousseau-nak (ebben a vonatkozásban legalábbis): minél tudatlanabb
az ember — annál jobb. A rómaiak meg azt mondták: az abszolút ismeretlen után
nincs vágyakozás. Ezt én így szűkíteném: minél tudatlanabb az ember abban, amihez már valamilyen okból úgysem érthet igazán, s ezzel megbékélt — annál boldogabban élvezi, fogadja be az információkat, s ez a boldogság jóvá teszi,
nagylelkűvé,
ajándékozóvá. Ez a kérdéskör felveti a nyolcad-, negyed-, fél- stb. műveltség, tehetség kérdéskörét, az irigykedését is. A „tudatlan" hálás, nem tekinti vetélytársának
az értelmiségit, hanem papjának, tanítójának. A féltehetség, félképzett potenciálisan
ellenfélnek tekinti magát, amivé még lehetne. Dávid Hume jól pedzette: a túl távoli
dolgok után nincs irigykedés. Az áthidalhatatlan távolság csökkenti, letompítja a
vágyat. A császárt nem a koldus irigyli, hanem a trónra esélyes hercegek, netán más
főurak. A féltékenység rokon ezzel, de más természetű (a hatalom- vagy szerelemféltés — szinonimák). Itt egyenrangúakat tételezünk, vagy „elsőket az egyenlők között", míg az irigységben a képzelt vagy lehetséges egyenlőség játssza a főszerepet.
A demokrácia s pláne ennek hamis tudata bizonyos értelemben mindig is irigységet
szül. Ha nincs erős etikai alapja, melynek lényege: az önismeret józansága.
Nálunk a feljelentőlevél-„kultúra" igen magas szintű volt. Kis — névtelen — Aretinók szaladgáltak a pesti és más városokbeli utcán, csücsültek kávéházakban. Ennek
oka: a túl hirtelen, némileg előkészületlenül kapott lehetőségek. A honpolgár megkóstolta, hogy beleszólhat így is a vezetésbe, mások (az utált személyek) sorsába.
Névtelenül könnyebb. Vállalja a névtelenséget, mert fél viselni — a feljelentett előtt
is — tette következményeit. Vagy saját információiban nem bízik, vagy a hivatalban,
amely megítéli. Netán: egyikben sem. Ám a névtelenség is gyanakvás, bizalmatlanság. A névtelen feljelentő tehát, miközben bizalmával hízelegne a hivatalosságnak,
34

elárulja: mélyen bizalmatlan iránta, különben nyíltan fordulna hozzá. Ennyit az
ilyesmik értékéről a demokrácia számára. Ez már nem csak az a kispolgárság, amelyről
régebb olvashattunk, amely kitűzte a maga kisszerű célját, s ha azt elérte, betokosodott. Ez nagyravágyóbb. Lehetőségeket lát. Ez jó is, meg rossz is. Jó, hogy lehetőségeket lát a fejlődésre, mert vannak is, de rossz, hogy így kívánja a lehetőségeket
kihasználni. A kispolgári szintet nagyon nehéz kikerülnie bizonyos rétegeknek. Vagy
átugornia. Fontos a rugalmas, nyitott, de mégsem karrierista, és irigyen rágalmazó
kispolgárság (mint átmeneti kategória!) kialakítása. Nem a betokosodott, de nem is a
skrupulusmentes kispolgárság. A jóízlés, az igazi esztétikum iránt már érzékeny kispolgárság. Nem a közönyös, önző, de nem is valamiféle szociális demagógia „hátországát" jelentő kispolgárság. Ez azért is fontos, mert falu és város dolgozói újra
feltöltik e réteget. Aktuális kérdés. A régi giccses-hígoperettes (mert jó operett is
van) kispolgárság egyik jellemzője: a halhatatlanság gyűlölete, gyűlöli a halhatatlanságot, mert az a halálra emlékezteti. Nem akar halhatatlan lenni, mert ez a halál
utánira, az utókorra emlékezteti. A halhatatlan művet nem szereti, mert az halállal,
összeomlással végződik. Hacsak nem értékes mese. Azt ő úgyis tudja, hogy meghalunk, minek akkor emlegetni. Azonban ne képmutatóskodjunk: minden emberben
van arisztokratikus vonás is, kispolgári is, meg koldusféleség is. Énbennem is természetesen. Ezért is védeném őket, mert bennük magamat védem s egyben nyitnám tovább, tárnám ki szellemét a mindenség felé. Már leírtam: halhatatlan hősök, témák,
gondolatok azért vannak, mert szükség van a hősök, témák, gondolatok ismétlésére.
Tehát: ismétlődnek a bajok is. A Jagók, Don Quijote-ok, Hamletek, Raszkolnyikovok stb. A halhatatlanság szomorúsága: a tartós, újra felbukkanó aktualitás. Ne
akarjunk hát mindenáron halhatatlanok lenni! így ugyanis egy fiatalember mindig
meg fog ölni egy öregasszonyt.
Ezért van meg a véleményem mindenféle elitelméletről. Vagy arról a régivágású
véleményről, mely a sokaságot, tömeget (melyben egyébként nemcsak kispolgárok
vannak, hanem sokan mások is) „csőcseléknek" titulálja. Ezt a szempontot militaristának tartom, mert csupán a militarista ítél meg mindent a katonai szervezettség,
egység, uniformizáltság oldaláról. A „csőcselék" szó ugyanis a vegyesség, kevertség
(keverék, amalgám) szinonimája a sokaság halmazára vonatkoztatva. De mi jól tudjuk: a katonás sorok, a szabályos menetelés egyhangú ritmusa, hangja komoly ellentéteket, aritmiákat födöz el, majdnem annyit, ahány katona csak menetel a sorban.
Hát vajon az elit egységes-e? Csöppet sem. Mindegyik képviselője hordozza a „honnanjöttség" és a másfelé törekvés jegyeit. S ha meg egyfelől jöttek, akkor épp az
egyéniség ereje által akarnak még elitebbek lenni. Az egyén, amikor gyönge — csoportosul, ha ismét erős, vagy a csoportban veszélyt érez — hajlamos kiválni. Ugyanígy a csoport is a nagyobb közösségből. Leírtuk már: mindenki többségi, és mindenki kisebbségi egyidejűleg a társadalomban, világban, akár vallásilag, akár politikailag, akár bőre színe, szépsége, nyelve, neme stb. szerint. A kisebbségnek is van
kisebbsége s ezt a szociológiában nem lehet figyelmen kívül hagyni. Pláne nem a
társadalom-lélektanban,
ezen belül a kisebbségpszichológiában.
Ezért is van szükség
többek között a kollektív (szellemi) kisajátítások gesztusára. Hogy mindenki a magáénak érezze azt az egy, két, három stb. dolgot, legyen az művészi személyiség,
futballcsapat, sztárzenekar vagy atomfizikus — netán — dicső vagy szomorú — történelmi esemény, felfedezés, ami nem elválaszt, de összeköt. Csak az köthet össze
sok embert, amit mindenki a magáénak tarthat anélkül, hogy bárki közülük csak
egyedül mondhatná a magáénak. Bartókot — nemzetileg — nem mondhatja senki
magáénak egy angol társaságban, csakis az az egyetlen magyar anyanyelvű (tehát
magyar) odavetődött, akinek netán éppen botfüle van s különben is ócskaruhakereskedő. És ha betoppanna egy kiváló, magyar anyanyelvű karmester, nem mondhatná emennek: te nem lehetsz büszke Bartókra, mert a zenéhez nem értesz s különben is ócska ruhákat árulsz. Mert az ilyen kisajátítás ebben a helyzetben nem családi, szakmai stb. alapon megy, hanem kizárólag nemzeti-anyanyelvi alapon. A nemzet tehát közös nevező. A méltóságérzete is az. S ez a kisajátításrendszer teljesen
3*

35

sohasem szűnhet meg, amíg anyanyelv lesz, márpedig mint mondottuk,
valamilyen
(ilyen-amolyan formában) anyanyelvek mindig lesznek, túl a szellemi-gazdasági közlekedés — netán — általános nyelvén. De majd a távoli boldog korokban, amikor a
politikai nemzet megszűnik, ez a kisajátító büszkeség nyugodttá, jóindulatúvá, tompává válik, csupán lel/ci színező lesz, elveszti minden agresszivitását.
Gondolatmenetem eme részét hadd fejezzem be azzal: a magyar zászló piros-fehér-zöldje három,
minden nemzet által ismert, érzékelt („egyetemesen" látott) színnek a saját selymeinkre áthozása — kisajátítás. Ám ugyanígy kisajátítják mások a sárgát vagy a
feketét, amely a mi színünk is, amennyiben ez minden ember számára sárga vagy
fekete. Ha az én kedvenc színem a zöld, tréfásan így kiálthatok föl: ni, az én kedvenc színem egy másik nemzet zászlaján is ott van. Az olasz zászló ugyanannak a
három „egyetemes" színnek más sorrendben, elhelyezésben történő kisajátítása. Itt
tehát még egy hierarchikus (eredeztető, alá- és fölérendelő) modust is kisajátítottunk,
amelyet egyébként szintén minden nép ismer, mert ismerik az alá- és fölérendelést, a
sorrendiséget stb.
Vissza a ritkasághoz és a tömegzsenialitáshoz. A ritkaság, mint értékalkotó
(egyik) kategória természetesen nem zárja ki a munka és az érték Marx által leírt
igaz s mély összefüggéseit. Amiből kevés van, ami ritka, annak előteremtéséhez több
időre, erőfeszítésre van szükség, mert sok mindent kell útjából eltávolítani. Íme a
ritkaságban is ott a munka, mint egyik értékmeghatározó! Ha száz almát találok
kertemben, amíg egyetlen őszibarackot — bizonyosan ez utóbbi lesz értékesebb számomra, mert épp annyi ideig kerestem ezt az egy érettet, amíg találtam volna száz
ehető almát.
Ám az is világos: ezekre a ritka dolgokra nem építhetem létezésemet, éppen
mert temérdek munkával nagyon kevés kerül elém, ami nem elég létem és f a j o m
fenntartásához. A középszert, az átlagosat egyben a biztosítékok, tartalékok szükségessége tartja fönt. Ezért az almákat nem hanyagolom el. Mert abból sok van. Abból
sokaknak jut. Ezért is kell nagyra becsülnünk a sokaságot. Vagy a népet. Mindegy,
miként nevezzük. De a zsenialitás szenvedéseit a tömeg is csak akkor érti meg, midőn maga is forradalmat csinált, mint a zseniális képességű egyén önmagában.
A forradalom által mélyül a nép lelke, mert az ellentmondások nyers szagát orrával
érezte, és drámai sebek figyelmeztetik. Jobban értékeli majd a szabadságot. Persze
nem oly módon fog vigyázni szabadságára, hogy másoktól, érdemesektől, értelmesektől elveszi — néki több jusson, hanem ahogy Rousseau, Fichte és Marxék mondották: csak az lehet szabad, aki másokat is szabaddá tesz maga körül, és: nem lehet
szabad az a nép, mely más népeket elnyom. Ugyanakkor persze a felszabadítottnak
is vissza kell igazolnia, erősítenie kell a szabadító szabadságát, mely immáron közös
— egyenrangú szabadság.
E fenti fejtegetésekhez szorosan kapcsolódik a kultúra, az írástudók helyzete a
sokasággal való relációiban. A kultúra és az állam vonatkozásai.
Emlékszem, tizenhét éves lehettem, amikor először olvastam, hogy Mao, az államférfi, egyben költő is. Még nem ösmervén, nyilván, nem Pláton jutott eszeimbe, ki az
államéletben oly mostohán bánt volna a költészettel, mégcsak nem is azok a római
császárok, akik maguk is írtak verset, meditációt, történelmet. (Suetonius s mások
könyveit akkor még nem adták ki, vagy még nem akadtak a kezembe.) Csak m a j d nem másfél évtized múlva jöttem rá: az írástudók Kínában ősidők óta nagy becsben
álltak. Régi s közelebbi szerzők (Bacon, Herder, E. Chavannes stb.) kijelentéseit böngészve megrajzolódott az a kép, mely részint magyarázza azt is, amit mi manapság
a személy kultikus kezelésének (személyi kultusznak) hívunk. A régi Kínáról szólva,
jól tudjuk: a szülők iránti feltétlen gyermeki engedelmesség, „szófogadás" fő erkölcsi
alaptörvény. Az állam hivatalnokának lenni mindenekelőtt a régi könyvek ismeretét
jelenti, mely nem az európai értelemben vett irodalom (a maga műfaji tarkaságában), hanem mindenekelőtt
valláserkölcsi törvények, szabályok, szertartás-, viselkedésleírások stb. mindig tisztogatott s bővített gyűjteménye. Egy kínai szerző í r j a le,
hogy az ókorban a kínaiak mintegy 3000 költeményt ismertek. Konfuciusz
ezekből
36

csak 305-öt hagyott meg, amelyek alkalmasak a szertartások szépségének emelésére.
A múlt, régmúlt tehát mindenekelőtt mint az eszményítés tárgya volt jelent. Az írástudó akkoriban nem eredetiséget (?) jelentett, sokkal inkább leckefölmondást, idézetkultúrát és kommentálást, szigorú, megszabott keretek között. (A kereszténység dogmatörténetében is megtaláljuk az index, a cenzúra szigorúbb korszakait.) Ugyanakkor, noha az uralkodó iránti határtalan tisztelet abszolút s kivételt nem ismerő
törvénynek látszott, ösmeretes a Csin dinasztiából való Si-huangti esete, aki időszámításunk (vagy Krisztus) előtt a harmadik század végén elhatározta minden régi
könyv megsemmisítését (lám, az alexandriai könyvtár felgyújtásai sem „eredetiek"!).
Elégettette hát a könyveket, de nem az eszméket is. S mindezt azért, nehogy a tudósok, régi arisztokraták kezében fegyver legyen a könyv a császári hatalom ellen.
A merész császár és hadvezér a régi kultúra pusztításával s „értelmiségellenességével" az egységesítés ügyét kívánta szolgálni. Mondanunk sem kell, hogy halála után
nem sokkal újra összeállították a könyveket a megmaradottakból s emlékezetből, s
a könyvromboló császárnak pedig még a nevét is megátkozta az amúgy is sanyargatott nép, nyilván a tudósokkal az élen. Halála után mindenféle való-valótlan váddal
illették: még azt is mondták róla, hogy törvénytelen gyerek, s az ellene összeesküvőket dicsőítették. Az eset egyszerre több mindent is bizonyít: a nagy, kiterjedt és
mégis szinte hermetikusan zárt régi kínai világban, ahol például — akár a hajdani
mások körében — az etnikai vegyesházasság majdnem elképzelhetetlen, ha a két
„nagyhatalom", a császár és a hagyomány kerül konfliktusba, a Mennyei Birodalom
vezére csak átmenetileg győzhet, mert szinte minden írástudó a hagyomány, s a hagyományt követő nép oldalán áll. A szellem restaurációs korai igen ősi keletűek
tehát. A másik tanulság: a régi Kína nem csupán földrajzi helyzete miatt nem félt
a külső ellenségtől (nem is már akkor is viszonylag nagy lélekszáma okából, ez a
XVIII. és a XIX. század vége felé így módosul: 105 millió, illetve 326 millió, ergo:
egy bő évszázad alatt megháromszorozódik, századunkban is tart lényegében a háromszorozódás: 1970-es becslés szerint 845 millió — az első két adatot Herder, illetve dr.
Dodjon alapján írtam le —), hanem a minden egyéb hagyományt is őrző nyelvi kultúra, írásbeliség erőssége, megingathatatlansága okán sem. A szomszédos kultúrák
(pl. a mandzsu és mongol) főként műfordítás-kultúrák
(a kínaiból és a hinduból).
Persze: valami lehet „tükörfordítás" és „átköltés" is. Ehhez természetesen hozzájárult a kínai betűvetésnek ama tulajdonsága, hogy „dologi jegyekkel írnak, amelyek
nem betűket, szavakat, hanem tárgyakat és érzékeléseket ábrázolnak" — írja már
Bacon is. Minden szellemi s hagyományextenzió
(s olykor expanzió) tehát ősrégi gyakorlatra tekinthet vissza. Biztonságérzetük a hit, vallás, a hagyomány régiségében
van. A meggyőződés alapja: akik ilyen régóta fönntartják magukat — ezután sem
veszhetnek el. Az ősök életvitelének, szokásainak pontos ismétlése nem nyűg, hanem
az állandóság közérzetét adja: mindig ugyanaz történt, mint ma, s holnap is ugyanaz
fog történni. Ez — érthető — megnyugvást ad. Miért is kéne „eredetinek" lenni,
amikor a „kollektív eredetiség" épp az ősi utánzása. A bibliai tízparancsolatban
egyetlen parancs beszél a gyermek szülők iránti tiszteletéről. A kínaiaknál ez minden parancsolatok közül a legparancsolóbb. Ami régi, az a „szülő", a jelenkor — a
„gyermek". (Az „ázsiai termelési móddal" és összefüggéseivel itt természetesen nem
foglalkozhatok, ehhez ugyanis még ennyit se értek.) Summa summarum: a Mao művei iránti kultuszt nem igen érthetnénk meg ezek nélkül. A régi „szent szöveg" behelyettesítése ú j „szent szöveggel". S ez a „szent szöveg" mindenkié immár. A „tanításba" vetett régi hit is azon alapszik: ez a legnagyobb bölcsesség, minden emberi
bölcsesség kompendiuma
(az alapvető tanítások legtöményebb kivonata). Emlékezzünk csak, ez a fajta gondolkodásmód máshonnan is ösmeretes. Épp az alexandriai
könyvtár történetéből. Valamelyik spekulatív török vezér indoklásképpen mondotta:
„Ha mindaz a tanítás, ami itt található, nincs a Koránban, akkor csupa hazugság
van bennük. Ha viszont benne van — fölöslegesek. Mindenképpen el kell égetni
őket." Ezt sokféleképpen lehet kommentálni, de én most egyféleképpen akarom: ő is
abból indult ki, hogy igazság csak egy van s ez' az övé, hogy a Korán minden tudni37

való bölcsesség, minden tudni érdemes dolog erős foglalata. Ezek szerint minden
más úgynevezett igazság, bölcsesség hazug, tehát fölösleges. Jelzem, nem minden
hazugság fölösleges: ezt éppen az bizonyítja, hogy a fenti „szent hazugságot" sokan
sokáig elhitték, tehát hasznos volt, nem fölösleges. Jól gondolod, drága Barátom: a
politikai dogmatizmus vallásos-egyházi gyökereinél tartunk. S ugyanakkor annak
vázolásánál is, hogy ez a fajta régi kínai értelmiség (tehát a hivatalnokok stb.) szakrális értelmiség voltak, még ha nem is kimondottan papok, de majdnem papok. Mert
a császár a Menny Fia volt s a nép az ő gyermeke. A nagy hivatalnokok közel álltak a császárhoz, így annak dicső szentségéből egy fénycsóva reájuk is hullott. Az
„apacentrikusság", az extenzív apaszerep a cárizmusban is jelen volt. Ezt nem lehet
figyelmen kívül hagyni a személyi kultusz vizsgálatánál. Ám Leninnel az — meggyőződésem — mégsem történhetett volna meg, ami Sztálinnal. Leninnek mindamellett, hogy mélységesen Oroszország történelméből indul ki, másfelől nagy európai kultúrája van: Marxék eszméinek legeredetibb és legtehetségesebb folytatója,
akinek zsenialitása nem utolsósorban abban állt, hogy orosz létére hasznosítani t u d j a
az európai, sőt világtapasztalatot. Lenin józan, realista, hiúsága normális. Az ő régi,
harcban szerzett roppant nemzetközi tekintélyével nem kellett volna semmilyen önigazolási hajsza sem a külföld, sem az orosz és más nemzetiségű munkások, parasztok, értelmiségi előtt. Sztálinnak legalább két okból is szüksége volt önigazolásra,
kemény bizonyításra: nem volt akkora tekintélye, voltak nála nagyobb presztízsűek,
másrészt Grúziából jött. (Ez utóbbi tény ugyanakkor garanciaként is szerepet játszik
a soknyelvű köztársaságok előtt.) Megkockáztatnám: az olyan országokban, ahol
hosszú királyság után győz valamilyen köztársasági forma, egy ideig még az exkluzív
egyszemélyes vezetéshez fűződő illúziók lehetőségei fennállnak (hívják azt akár köztársasági elnöknek stb.). Mint ahogy az is valószínű: a politeista és deista szellemiségben van demokratikus tendencia, amiként a „többegyházú" államszerkezetben is.
Hosszú királyság után nemcsak a vezetés gyakorlatának néhány beidegződése élhet
tovább, de a nép illúziói is, amely megszokta ezt a gyakorlatot. Még ha lényegében
rossz is volt, de kellemes élményei is fűződnek hozzá. A múlt — a feledés és a nemzedékek által — mindig megszépül egy kicsit. Találkoztam egyszer külföldön olyan
gimnáziumi tanárommal, akit — őszintén megvallva — mindannyian utáltunk. Mégis
ott és akkor jólesett vele beszélgetnem. Még az is megfordult a fejemben: vajon ő
volt olyan rossz, vagy én voltam túl fiatal ahhoz, hogy megértsem pedagógiáját?
Persze azóta ő is változott. Nem „léphetünk" kétszer ugyanabba a lélekbe. Miután
elváltunk feleségünktől — sok jó vonását később megidézzük, noha azt híreszteltük:
pokol volt az élet mellette. És — paradoxon — valószínűleg mindkét dolog — két
időpontra vonatkoztatva ugyan, de — igaz. Csak az egyik tapasztalat (a jó) emléke
háttérbe szorul a kiélezett, rossz helyzetben, mint amikor a „haragos" víz elönti a
szép parti növényzetet, de amikor megnyugodva medrébe húzódik, nincs kizárva,
ismét hajlamos gyönyörködni a partban.
Láthatod tehát, drága Barátom, jó szokásom vagy épp hibám: semmit sem utasítok el rögvest és eleve, mindent próbálok oly sok oldalról megérteni, hogy félek:
még az érdesebb igazság is legtöbbször kisiklik a markomból. Állítólag bizonyos túl
„higanyszerű" állatokat úgy esznek, hogy citrommal stb. összehúzzák, érdesebbé teszik testüket, ami által rághatóbbá, ízlelhetőbbé s emészthetőbbé válnak. Nem így
kellene nekünk is tennünk mindennel, ami Sikamlós? De hol az a szellemi
citrom,
ami összerántja, érdesebbé, érzékelhetőbbé teszi a síkos vagy szétfolyó felületet,
mint a timsó borotválkozás után a vérző karcolásokat? A kökény „csókra húzza a
szánkat" — mondtuk, daloltuk ifjabb korunkban. Igen, a nevető szájat vagy a bámulatban eltátottat mi húzza majd „csókra", hogy magunkhoz ölelhessük a Sikamlós
végtelenséget? Mert, ha a Sikamlós netán örök, csak érzékelő magunkat tehetjük
érdesebbé. Ha a jég örök síkos — csak a bakancsunk szege segít.
Igen, tudom: a „személyi kultusz" korai (az egész világtörténelemben!) is sokkalta bonyolultabbak, árnyaltabbak, mint ahogy a mindig adott, aktuális történelmi
indulat megítéli.
38

Én sose tagadom saját proletkultos ifjúságomat. Nincs abban semmi különösebb
röstellni való. Nagyot, újat, jót akart ez a táj, Európának eme vidéke. És a nagyot
akarásból sok minden meg is valósult. Nemcsak attól szépül meg az az idő, minden
gondja-baja, szorongása ellenére, mert akkor voltam ifjú, az volt egyetlen lehetséges
ifjúságom, hanem azért is, mert mégiscsak olyan egész népet érintő energiákat szabadított föl, amelyek nélkül most talán én sem lehetnék író. Múltkor véletlenül kezembe akadt egy régi (talán 46-os) Majakovszkij-kiadás
magyarul. Mit tagadjam, jól
esett látnom, hogy pláne a kezdeti versei közül sok ma is éppúgy tetszik, éppúgy hat
rám, mint hajdanában. Pedig hát azóta olvastam egyet s mást. Meg éltem is.
Csakhogy: minél inkább árnyaltan — ergo: nem egyoldalúan! — nézzük a régi
ballépéseket, torzulásokat, visszaéléseket, a bűnöket — annál konzekvensebbnek
kell
lennünk a tanulságok levonásában! A dogmatizmusnak még írmagja se maradjon.
A megbélyegző, rágalmakkal élő, címkéző „kiváltságosak" kora — hál' istennek —
lejárt. Ragasszon az emberre annyi jelzőt, amennyit akar némelyik kritikus. Mondja,
hogy dilettáns, féltehetség, félművelt, felszínes, nem jó stílusú, rosszul szerkesztő
stb., de a politikai, világnézeti (és ebbe az esztétikai jelzők egyik része is beleértendő: például „öncélú szépség") megállapításokkal jó lesz csínján bánni. Túl közeliek még a dogmatikus esztétika ejtette sebek, vér- és velőáldozatok, az emberi idegzet áldozatai, semmint, hogy az ember eltűrhetné egy-egy mit sem sejtő fiatalember
vagy éppen „mindentudó" rangos bácsi címkékkel való packázásait. Veszélyes játék.
Noha ettől messzire jutottunk, és „ritka madár" az ilyesmi — mégis az. S még e
kevesek közül is soknak (hiszem!) csupán „hazajáró reflex" az ilyen értelmezésfajta,
és valójában jóhiszeműek. És mégis . . . !
Olvastam valahol, hogy a régi kínaiak úgy leveleztek egymással: levelükben,
noha nagyon magas kultúrájú írások, egyetlen „eredeti" fordulat, gondolat sem volt,
hajszálfinom „plágium" szőtte át őket. A régi, klasszikus könyvekből vett idézetek
alig átköltései voltak. Nem tudom, ez mennyire igaz. Annyi azonban bizonyos, hogy
az európai levelezők máshoz szoktak. (Lásd: ezt a „levelet" is.) Pedig mi is tiszteljük a hagyományt. Nem adjuk oda senkinek. De mégsem élet-halál ura felettünk,
nem „szentírás" a szent írás. A nyitott, rugalmas, jószelepű hagyomány hívei vagyunk. Annál maradandóbb lesz. Bizonyára a mai Kína legjava, többsége is majd a
rugalmasabb hagyományfelfogás mellett szavaz. Persze, bonyolult kérdés marad így
is: a mammuttestet
mennyire tarthatja össze sokkal inkább a rugalmasság, a nyitottság, mint a hermetizmus.
S az is bizonyos: talán soha még ekkora szükségük nem volt a nagy népeknek
arra, hogy ne veszítsék el a kisebb, közepesebb népek bizalmát. Ez a bizalom, az
egyensúlyok kényes játékában igen fontos szerepet kap.
Drága Barátom, bocsásd meg, hogy gondolatmenetem már-már a szabad asszociációs módszer szerint kanyarog, csapong, sok leit motívummal tűzdelve — mégis
egyetlen mag körül. De így gondolkodom én. Csak akkor érzem magam szabadnak,
ha egy lehetőséget (nem is annyira egy megvalósulást) fedezek föl, még akkor is, ha
nem bizonyos, hogy jó ez a lehetőség. A kockázatnak is megvan a maga erkölcsi értéke, ha nem a mások bőrére kockáztatok. Lehet, néha homályos a gondolatom, ám
azt is tudom: a homály mögött semmi más nem lappanghat csak az, amit már a
világosságban megláttunk vagy mások megláttak, megláthattak volna vagy még
megláthatnak. A Sose-Láthatót sose látja meg senki, mert ami a lehetőséget zárja
ki, az mindent kizár, ami emberi. És gyakran éppen azért fejezem ki magamat —
többé-kevésbé költői — képekben, mert tudom, mit akarok mondani, és mert olyan
egyszerűen akarom megmutatni, amit elgondolok, amilyen egyszerűen elgondolom.
Unom az ismét trónra lépett neofilozófiai zsargonokat, a tudományos egzaktságra
kacsingató „metafizikai" absztrakciókat. Nincs kizárva: ama dísztelen tóga mögött
aszott test aszott gondolatai rejtik magukat. Persze láttam én már puritán ruhában
is nőt, aki aktmodell lehetett volna. Igaz, díszes ruhájút is, aki meztelenül is szép
volt, fiatal és termékeny. Előítéletek nélkül szép a szép.
Eddig a történelemről szóltam, múltról, közelmúltról, jelenről s talán a jövőről
39

is. A történelemről, amely egyszerre az érdekharcok és az érdekkiegyezések, egyszerre a megvalósítások, kihagyott lehetőségek és az ígéretek történelme. Mert az
kétségtelen: az ígéretnek, a kecsegtetésnek legalább akkora szerepe volt (ha nem
nagyobb) a történelemben, mint a megvalósítások alapján érzett bizalomnak. Az ígéret haladék az ígérőnek, s aki időt (haladékot) nyer, életet is nyerhet, jól t u d j u k . Ám
akinek ígérnek, az is erőt merít belőle: távolabbra kerül ugyan a cél, de van cél
mégis.
A történelem politikái sohasem mondhattak le két legvulgárisabb fegyverükről:
ígéret és Fenyegetés. Változatai: Hízelgés és Zsarolás. Ez minden' „tömegpusztító
fegyvernél" tömegpusztítóbb volt. Csakhogy a tegnapi ígéretek s tragikus fenyegetések egy idő múltán komikussá válnak. így hát a tragikum és komikum a történelem
korszakait végigkíséri. S a tragikomikum. A történelmi irónia. Komikus és tragikomikus lenne ma mérgezett nyilakkal fenyegetni valamelyik állig és modernül felfegyverzett országot. S ha mégis történnének hasonlók — ezt bizonyítják: a tűrésszint és a méltóságszint egymással mérhetők, utóbbi pedig minden népnél általában
elég magas, mégha jócskán változó is. Az agyontechnicizált korokban a h u m á n Szellem helyzete mindig tragikus vagy tragikomikus, ö a parittyás Dávid a rakéták
s az atombomba Góliátja előtt. Olykor le is nézik, meg is vetik: elavultnak tartják.
Vajon olyan az Ember helyzete a kozmikus túlerővel szemben is, mint a Szellem
helyzete a technicizált és militarizált korokban? Az Emberiségnek azonban vállalnia
kell ezt a groteszk méltóságot, ha úgy tetszik groteszk hősiességet, a maga tragikomikus helyzetét. Platón szerint Szókratész érvelése elveszett: miért is sarjad egy
tőről a tragikum és komikum. Ám elveszett gondolatmeneteket rekonstruálhatunk
is! Nemcsak az elveszett édeneket, Atlantiszokat. Mindkettő fölényforma:
csak a
tragikumban az Isten, a Törvény, ha tetszik: a kozmikusság fölénye győz s elbukik
az emberi hős. A komikumban az emberi nevet diadallal. Tragikum és komikum a
fölény két arca: két ideje. A józan, földhözragadt Sancho Panza is volt valamikor
Don Quijote! Mondjuk fiatal korában. És Don Quijote is volt valaha józan ítéletű
vagy legalábbis józanabb. Minden jelenség, ha felbukkan az időben, előbb Szokatlan
(Űj), azután a Megszokott, végül: Túlszokott. A Megszokott van mindig hatalmi
nyugváspontban. Támadja őt az Űj, a Szokatlan, a hatalom trónkövetelője. Enyhébben támadják a Túlszokottat; ő a trónfosztott régi, elavult, megunt. L á t j u k : mindegyik valamilyen formában komikusnak, tragikomikusnak látja a másikat, ö n m a g á t
nem, vagy a legkevésbé. A Megszokott önmagán belül inkább az iróniát használja s
az öniróniát. Mert ez irónia a hatalmasok humora, a méltóság humora, az egyenlők
humora egymás között, vagy pedig a túl hatalmas humora a túl gyenge iránt, hiszen
a király mégsem hahotázhat egy kolduson. Ezzel gyengeségét árulná el. Az irónia
tehát önleplező humor. Fegyvereinket, érveinket, azok egy részét titokban t a r t j u k .
Nem játszunk ki mindent. Tartózkodó humor. Az irónia a humor fenségese. Ezt
használja az okos Szokatlan is a még túl erős Megszokottal szemben: így biztosítja
visszakozási — visszavonulási — jogát (enyhén ironizál, tapogatózik, meddig mehet
el). De ha gyengül a Megszokott — elő a szatírával! S a Megszokott is ezt használja
az Újjal szemben. A Túlszokott többnyire bohózatot kap tőlük. A művészet
igazsága
nem egyszer éppen azon áll vagy bukik, hogy az ábrázolt jelenséget jól ítélem-e meg,
reális veszélyességét állapítottam meg vagy nem. Durva példával: ha azt, ami bohózatba illő, gyilkos szatíra tárgyává teszem, a tendencia világos: fel akarom f ú j n i a
dolgot, érdekből. Ez valóban hazugság, rágalom s nem művészet. A rágalmazó „művészetnek" egész világtörténelme van. Ám, ha a szatírát érdemlőt bohózatba írom —
szintén elárultam a művészi igazságot. Ez a megvesztegetett, a korrupt „művészet".
Itt érdekből kisebbítem a bűnt, a vétket. Enyhítem.
Az öniróniára térve: az önirónia lényege: a megelőzés általi fölénymegtartás.
Ha
én gúnyolom magam, annyi, mintha az ő kezéből kicsavartam volna a fegyvert, mert
ő, ha ezek után is ironizálna, immár csak epigonommá lehet, szánalmas ismétlővé,
gyermekessé. Ha elkészítenénk a tragikumféleségeknek és a humorfajtáknak, komikumformáknak valamiféle Mendelejev-táblázatát,
ezen az „elemeket" veszélyességi
40

súly, az ismeretlenek súlya, az ön- és közveszély szerint kellene sorba raknunk.
„Fajsúlyuk" stb. azon múlnék, mennyire „az isteni" vagy az „emberi fölényhez" esnek közel. A „légies" bohózat a másik oldalon egy sorba kerülne a „legsúlyosabb" végzettragédiával, mert mindkettőben abszolút a fölény: csak ott az emberi, itt
az isteni. A groteszk, abszurd a tragédiával kerülne egy sorba: a fölény itt megoszlik. Tudjuk: bohózati végzet is van: véletlen a neve, esetleges, szeszélyes. Látható
tehát: a művészet igencsak büntetőjogi észjárással van megáldva: az elavultat („elévültet") nem vagy alig ítéli el. Míg a tragédia „felségárulást", hűtlenséget „tárgyal",
főbenjáró, a legnagyobb törvény ellen elkövetett halálos bűnöket, addig a komédia —
mindehhez képest — „tyúkpöröket", kihágást, vétséget stb. Mi hát a komikum? Az a
(téridőben) Meghaladott, vagy vélt-Meghaladott, amely ilyenként nem ismeri föl
vagy alig ismeri föl önmagát, mi kívülállók, vagy az öniróniában „belső kívülállók"
viszont felismerjük. Humor: a Meghaladott felismerésének képessége s módja. Itt
említem meg: mindenféle komikummeghatározás a komikumelmélet történetében
belefér a Hobbes-féle felsőbbségteóriába.
A történelemben minden komikus és tragikus lehet egyidőben és egymás után
is, váltakozóan, kivéve a halál tényét, mely előtt még a cinizmus is tompul egy
kissé, vagy ha agresszív — védekezik. Kétségtelen, vannak szerepcserék is a históriában, de van fejlődés is. Tudjuk: vannak színészek, akik a szerep alatt maradnak,
vannak, akik maximálisan betöltik, megint mások túlfeszítik a szerep kereteit — ú j
szerepet írva maguknak.
Engem már rég nem az izgat annyira, hogy a történelem „körkörösen" vagy
„spirálisan", vagy lineárisan stb. mozog (Vico, Herder, Hegel, Nietzsche,
Spengler,
Toynbee stb.), hogy van-e „örök visszatérés" stb., hanem sokkal inkább az: mi a
helyzet az Emberi Ígérettel? Nem az, hogy az isten, a „történelem szelleme" vagy
bármi — úgymond — Felettünk Álló, mit ígért kinyilatkoztatásaiban (melyeknek
íródeákjai mi, emberek voltunk), hanem hogy mit ígért az ember az embernek, az
ember önmagának? Nyilván az istenek ígéretei az emberek inkognitós ígéretei, akik
isten által az emberi ígéret szavahihetőségét
megemelték. „Túlvilági" rangra. Az
isten, mint láthatatlan kezes volt jelen eme nagy alkunál. A föld „transzcendenciával" kötött szerződése — ez az igazi fausti „vásár".
Az is világos: az emberi emlékezés manipulálható (ó, bár a jóra manipulálnák!)
s aki nyafog ezen, annak titokban csak az fáj, hogy nem ő a manipulátor. Aki a
hagyomány erejét cinikusan tagadja, csupán a saját hagyománya vesztésén érzett
irigykedő fájdalmát fejezi így ki: mivel nekem sincs — neked se legyen, tőlem elvették — vegyék el tőled is. Ám nemcsak az emlékezést (történelmi tényeket, eseményeket), hanem a feledést is lehet manipulálni. S az emlékezést és feledést csak
egyidejűleg lehet manipulálni: erre hangsúlyosan emlékeztetek — így amazt homályba szorítom. (Az evidencia és „ellenfény" bonyolult összefüggései.) De az egyén
is azt teszi önmagával — önmanipuláció formájában, mint a nemzetek vagy elöljáróik oly gyakorta. Ismét a magaspszichológia (nem a „mély") kérdései. Én is arra
emlékezem, ami reményt ád s igyekszem felejteni, ami történelmi
lehangoltságomat
(históriai depresszió) felerősítené. Egy igazi lángelme, Spinoza írta: „A lélek igyekszik tőle telhetőleg elképzelni azt, ami testének cselekvőképességét növeli, vagy elős e g í t i . . . " Tegyük hozzá: vagy azt igyekszik elképzelni, ami épphogy megszünteti
vagy letompítja eleven funkcióit, mert a veszély oly nagy, hogy például már csak a
teljes nyugalmi állapot vagy a tettetett halál — tanatózis — segíti a túlélést. (Lásd:
az állatok életét is.) Minden szellem tehát: önvédelem. Ám lehet-e így élni, ekkora
feszültségben? A mindenen való átlátásban? A jó az, ha nem mindenről tudjuk, hogy
önvédelem. Amiként jó az is, hogy amikor eszünk s a jó ízeket érezzük, nem látjuk
egyidejűleg egy még ki nem talált, egészen „naturalista" röntgenen, mi történik bennünk a táplálékkal. Lehet, sőt biztos: legalábbis eleinte étvágyunkat veszítenénk.
Nos, a költészet, művészet épp eme „jó, hogy másképp látjuk, és jó, hogy bizonyos
dolgokat nem látunk" talaján jött létre. Vagy „is" jött létre. A művészet így az ember embernek tett egyik nagy ígérete. Az egyszeri „Én-ek" ujjlenyomata az időben.
41

Mert az ugyan lényegbevágó ígéret, hogy világszerte megszűnik az éhség, egyenlőtlenség, vadság, alapvető ígéret ez — de majd mindenen túl ez mégsem lesz elég.
Miként adunk a fantáziának „menyországot", nem a testnek, hanem a
fantáziának,
amikor majd a föld „menyország" lesz? Mit képzel el akkor a fantázia, amikor megismerjük a bolygók jórészét s kiderülnek (pontosabban) a dolgok? Megszűnik a f a n tázia, megszűnhet-e? A gyakorlat puszta eszközévé lesz a művészet, a cselekvés katekizmusává? A „pragmatizmus" karjaiba dől? Az utilitarizmuséba? A pozitivizmus
„gyűjtögető életmódjára" tér át? Az abszolút tudatos és önismerő ember nem veszíti
el véglegesen fantáziáját?
Az rendben volna, hogy — mondjuk — nem lesz transzcendenciaigénye, de
vajon nem lesz feltámadásigénye sem? Nem a k a r j a - e meghosszabbítani életét netán
az örökkévalóságig? Igen, a legnagyobb ígéretforrás továbbra az élet és halál szembesítő alkalmaiban fog felbuzogni. Fix pont lesz a halál: nemcsak az élet, de a f a n tázia fix pontja is. Innen mozdítaná az ember ki sarkaiból a létezés rendjét, azt
hívén mint Hamlet, hogy a kizökkent időt ő hivatott „helyére tolni".
Mit fogunk hát elképzelni, ha mindent tudunk? Azt mondhatnák erre: sose fogunk mindent tudni, mert ha tudnánk is, a gyermeknek mindent ú j r a meg kell tudnia, épp a születés és a halál ténye által. S közben minden tapasztalat halmozódik,
rostálni kell: tablettákba sűríteni, hogy egyből lenyelhető legyen. Vagy fordítva: mit
tudhatunk meg, ha mindent elképzelünk? Erre egyik lehetséges válasz: sose fogunk
mindent elképzelni. Például — Rwsselhez kapcsolódva — az összes valóságos (és
lehetséges!) halmazok halmazát. Ezt nem tudjuk „képhez" kötni, mert a halmaz körvonala millióféle lehet. S a végtelennek nincs kontúrja.
A végtelen halmaz mihez viszonyítva halmaz? Mi a végtelen „nem-halmaz",
amihez viszonyítjuk? A határtalan részhalmazokhoz? A végtelennek belső viszonyítási pontja van, amennyiben magányos? Ennek (a végtelennek) megtudása is
Ígéret tudományos fantáziánknak, kétségtelen. De mit ígér nekünk végül is a tudás,
túl azon, hogy félelmeinktől (olykor ú j félelmekkel) megszabadít, s megteremti a bőség, egyenlőség, barátság világát? A képességeket mennyire tudja egymáshoz közelhozni? Vagy ott van a kozmosz. Végül is: mit ígérhet nekünk a Kozmosz, mi a
Kozmosz Ígérete? Jön általa valami jobb, szebb, több, másabb, izgatóbb? És mennyit
igényel az emberiség jólétből, tudásból, amennyinél még mindig több kell neki?
Akkora hatalom lenne a kíváncsiság, Goethe szavával: a szent rácsodálkozás? A tudásszomj ? És ez is valóban határtalan? Vagy csak a világ az s mi utánozzuk a világot? A rácsodálkozás mikor csap át magauntságba?
Egy kedves „alapvicc" jut
eszünkbe, amikor a honpolgárt világnak akarják ereszteni s megmutatják neki a
földgömböt. Nézegeti egy ideig, majd kiböki: más gömb nincs? Ezt fejezné ki a
világűr iránti vonzalom? Oj nyersanyagforrások kellenek, ú j szállodák, turisztikai
helyek, táplálékok? De vannak-e ott? Vagy csupán a Nietzsche-féle „hatalom akarása" lenne az ösztönzőerő? Ü j transzcendentális fenyegetés keresése, kiváltása?
Nem hisszük, hogy az emberi hatalom akarása olyan határtalan erő lenne — általában. Rousseau írja, hogy egy igazi (polgári) demokráciában az, hogy valaki elöljáró
.(vezető) legyen, végül is teher számára. (Ezért néha sorsolásszerűen választották az
elsőt az egyenlők közül, hogy a terhes munkát a „tárgyilagos" véletlen ossza ki.)
Ilyenkor ugyanis a polgár némileg a vagyonával is játszik, a tekintélyével, ha közhivatalt vállal. Nemcsak, mert nem tud üzletével annyit foglalkozni, de ha a közhivatalt nem látja el jól, ez kihat üzletfelei bizalmára. Egy ú j képlet: a hatalom
nem akarása. Egy ragyogó marxista teoretikus és hősies életű ember kapcsán
(Gramsciról van szó) olvastam olyasmit, hogy olasz munkások egy ízben vonakodtak
komolyabb gyári pozíciókat vállalni. Ezek minden bizonnyal éppolyan meggyőződéses munkások voltak, mint másutt mások, akik viszont elvállalták. És korántsem
mindenki (sőt: csekély kisebbségük) vállalta ezt valamiféle hataloméhségből, vagy a
„húsosfazékhoz" való közelebb kerülés okából. Többségük megértette a hatalomátvétel mindenkori nehézségeit. Ilyenkor a bizalom — óhatatlanul — a legmagasabb
értékké lép elő, hiszen ez a „lenni—nem lenni" problémája. A bizalom ilyenkor fon42

tosabb, mint a szaktudás vagy a tehetség stb. A jó értelemben vett, erkölcsi és más
képességekkel áldott dilettáns politikust meg kell becsülni. A világtörténelem egyik
mindenkori fontos tényezője! Hivatásossá „menet közben" növi ki magát. Olykor egészen naggyá. Mivé lett volna a történelmi cselekvés, ha mindig megvárták volna a
politikai akadémiák (amikor még nem is voltak) legszebb „okleveleivel" végzett növendékeit, s csak azután indulnak harcba. Példákat bárki tud olyan igazi nagyságokra, akik egészen lent kezdték a politikai tapasztalatot s az ehhez szükséges tudást
lépésről lépésre sajátították el.
A hatalom nem akarása olykor azonban ettől függetlenül is reális tényező. S az
is kérdés: a hatalom nem igénylése mindig individuális (netán önző) indítékú, vagy
éppen a közösség iránti féltésből ered?
Az bizonyos: különösen bonyolult helyzetben, s ha mi magunk sem értünk meg
rá — a hatalom nem akarása sokkal természetesebb, mint a hatalom akarása. Ilyenkor, ha valaki igen köpködi a markát, könnyen kiderülhet vagy rásüthetik: valami
egészen kiéhezett hatalomigénylő, akinek erre csak most van lehetősége, se ezelőtt,
se ezután. Lényegében csődbe jutott, látszólag fellendülő vállalat élére ne álljunk,
mert így könnyen a mi nevünkhöz társítják a bukást.
Nos: mindezt az emberiségre vonatkoztatva. Végtelen-e az emberi hatalom akarása? S ez kiterjed az egész világegyetemen való uralomra is? Válaszunk: enyhe
nem. Nem pusztán, mert ennek reális akadályai vannak (többféle hatalom áll egymás útjába), hanem azért is, mert nincs, nem lesz annyi pénz (egyelőre) a földöntúli
(kozmikus) hatalom akarására is. Ha a szűkebb keretek között végzett űrkutatást
maga a béke kéri egyelőre és az egyensúly akarása — kérdés, meddig lehet ezen az
úton haladni. Aki békét akar, készüljön az űrkutatásra? — erről lenne szó vajon?
Vagy arról, hogy az égre függesztett szem némiképp megfeledkezik földi dolgairól?
Az okok minden ország esetében változatosak, noha részben hasonlók is. Az biztos:
az alapvetően munkára és nem a profitra épülő társadalomnak a béke szükségesebb,
habár a másféle társadalom sem mondhatja már tiszta szívvel: „a béke nem kifizetődő".
Hol van hát a nagy, már-már „örök" emberi ígéret, mely mindig felcsigázza az
ember vágyait, felszítja energiáit, miben áll ez?
Azt hiszem: ez végül mégiscsak az élet akarása és a halál fenyegetése konfliktusból születik. Az ember legnagyobb ígérete önmagának az „örök élet". De ki lehet
ezt valaha is venni a transzcendentális
ígéretek sorából? Reálissá lehet-e tenni?
Erre nem válaszolhatok, mert ha azt mondanám: igen, lehetséges ezt az ígéretet az
e világon is reálissá tenni, jogos az aprólékos kérdezgetős: no és akkor megoldható-e
a „felnőttnek-születés"
problémája? A gyermekkor ugyanis sok felesleges dologgal
jár. Vagy: csak egyszer leszünk gyermekek s utána soha többé — csak mindig felnőttek? (Tudniillik, ha örök az élet — mire kéne születés?) És konzerválható-e az
emberi életerő, hús, ideg az örök életre? Elszalasztunk-e valamit, örömöt, fájást,
amit ki kéne próbálni? Látjuk, mennyire fölöslegesnek, bűnösnek, komikusnak tűnő
kérdések. Mégis megfordulnak fejünkben, így hát meg kell kérdeznünk. Akár a
bűntudat árán is, mintha incesztus- vagy szodómiavágya ébredne.
De szóljunk, drága Barátom, a halálról inkább a maga tragédiás voltában, ahogyan megszoktuk, ahogyan illő.
De nem a „nemzethalálról", a nemzetek haláláról, mely az érzékenység és változás koraiban, századok végén, különösképp íróművészek, filozófusok körében felfelbukkan. S nyilván inkább a kis nemzeteknél, hisz a nagy nemzet úgy viselkedik,
mint a gyermek — nem gondol a halálra, vagy ha gondol, mindig mint a más halálára. Innen is van, hogy a nagyon nagy nemzetekben van valami — nem pejoratíve
mondom — gyermekesség. A gyermeknek az előtte álló évek sokasága, a nagy nemzetnek a lelkek, tapasztalatok, emlékek sokasága ád különös önbizalmat. Persze, ha
jön egy führer s próbálja veszélyesen „elkényeztetni" a nemzetet, akkor bizony „kicsúzlizza" a szomszédok „ablakait", felakasztja a környék „macskáit", és így tovább.
Ám az igazság az, hogy mind a nagy, mind a közepes, mind a kis nemzeteknek egy43

forma szükségük van egymásra! Ha a világon csak két-három nagy nemzet lenne,
vagy ha a nagyrasszok (fehérek, sárgák, feketék) mindegyike egyetlen nemzetet és
államot alkotna — a félelem és gyanakvás elkerülhetetlen lenne: a legkisebb háború
is nem megtizedelné, hanem „megfelezné-harmadolná" az emberiséget. Az erők,
egyensúlyok bonyolult játékához különböző nagyságú nemzetekre van szükség. Bármilyen furcsa: a játékkaszinókat nem a milliárdosok „tartják el", de a náluk kisebbek. Ha a mérleghez nincsen csak mázsás súlyunk — kizárólag mázsában mérhetünk. Nem rakosgathatjuk a tíz- és húszdekásokat, meg a kilósokat, tízkilósokat a
mérlegre, hogy megállapítsuk az „igazi" súlyt. így részint érzéketlenné, másrészt
mindent eltúlzóvá válna a mérleg, ami lényegében egy és ugyanaz. Aki nem tud
„nyaklevest" is adni, hanem csupán sújtó, hatalmas ökölcsapást, az ki van téve a
gyűlöletnek s az ellene való összefogásnak. Ezért írtam már egyszer: a kis nemzetek
vagy közepes nemzetek — úgymond — nacionalizmusát nem lehet egy kalap alá
venni egy nagy vagy — pláne — nagyon nagy nemzet nacionalizmusával. A kisgyermek is fel tudja gyújtani a házat, de az ő kezéből könnyebb kicsavarni a gyufát.
Ugyanez vonatkozik a nemzeti kisebbségek fokozott nemzeti öntudatára. A kisebbség „nacionalizmusa" ellen fellépni s nem észrevenni a többségét — azonos a burkolt felszámolással, népirtással.
Meggyőződésem, mint már szóltam róla: az anyanyelvek mindig számosabbak
lesznek, mint a közlekedés szárazabb nyelvei: így kéri minden integráltságon belül a
differenciálódás törvénye. Csak variánsokban élhetünk, a létezés csak így lehetséges! Az egység csak a változatosság egysége lehet! Nem a „nemzethalálról", nem a
változatosság haláláról beszélek hát (ez sose hal meg!), hanem a konkrét, az egyszeri, megismételhetetlen „Én"-ek haláláról. Ezzel pedig egyelőre meg kell békülnünk. Bár tudjuk: mindig az örök élet lesz fantáziánkban a legfőbb „botránykő".
A fantázia legnagyobb provokátora: a halálellenesség, az ember halálérzete,
haláltudata. Mégis azt mondom: egyelőre békesség a halálnak, nem csupán életünknek!
A kettő néha nagyon is láthatóan függ össze: olykor képesek vagyunk meghalni,
mert bántják halottainkat. A hagyományt, a szokást, életritmust, létszerkezetet, a
Meghittség ígéretét, Megnyugtató Javainkat, azt a bensőségessé vált Emberi Birtokot, amely lelkünk s kezünk erőfeszítése nyomán már összeállt.
Tudom, drága Barát, ez itt és most túl általános. Hadd beszélek hát Mi-Magunkról. Akármilyen is: nem „kollektív öngyilkosság" a szellem, hanem — mint mondtam — szent, emberi önvédelem. A végtelennel szemben is.
Lehet, megölnek bennünket. Megöl az idő, az éghajlat, a szellem klímája, a
világfegyverek, csillagrobbanás, ám az is lehet, hogy — szintén ősi szokás szerint —
adagolva, fokról fokra kapjuk a halált: hátmögötti suttogások, halk parancsszavak,
netán szívünket torkunkba ugrató hangos utasítások, vagy dermesztő üvöltés képében. Tarkónkra ereszkedhet a természeti vagy a szellemi Atmoszféra térde, vagy
mellünkre a talpa s mi véres nyelvünkkel — és vérző anyanyelvünkkel — még érezzük a por összetéveszthetetlen ízét — a porét, amelyből — úgymond — vétetett az
ember. íme, halálunkban válóban (!) megkóstoljuk az „egyetemest": a világ porát.
Ahogy a Nagy Laci halálára írtam: az emberi s élő kisebbségből átpártolunk az
élettelen Por többségéhez — örök s bocsánatos árulással. Örök asszimilánsok leszünk
s a természet befogad minket!
Ám ebben a fenyegetettségben, melynek pillantása ma már átható és kozmikus
— mi nem felejtünk el embernek maradni. Sem pedig magyarnak. Sem sírni, sem
átkozódni nem fogunk jobban, mint ahogy illendő, vagy amiként természetes. Vigyázunk majd, hogy könnyeink minél egyhangúbban kopogjanak — akár a kínzókamrák vízcseppjeinek monoton hangja: őrölje fel az ember közös ellenségének idegzetét. A hasznos halál tudományát (vagy művészetét?) mi nem a merénylet
filozófiájából tanultuk. Nem. A szegények, az eszükért, hitükért, nyelvükért, f a j u k é r t megalázottak, az anyagi és szellemi javakból soha vagy alig részesülők történelme írta
egyetemi értesítőnkbe a nem is épp a legalsó „átmenő" jegyet. Afféle egyetemekre
is jártunk mi, akár a nagyszerű Gorkij, vagy gondolkodásunk csodás naiv piktora:
44

Veres Péter. Én nemcsak szószerinti börtöneimet, nem is csupán dogmatömlöceimet
tartom kiváló iskolának. Nemcsak az emberi barátság, egymásmegismerés, az előítéletek többoldalú szembesítése, vagy a fényes erdélyi s általában kisebbségbeli esszéiskolák remek leckéi jelentik az én, a „mi egyetemeinket", hanem a — nem választási — országjárás is. A megyejárás. S az, amit úgy neveznék:
szomszédságtudomány. Azok megismerésére irányul ez, akiknek körében élünk s mindig is élni fogjuk történelmünket. Ady, Bartók és Németh Lászlóék, emelték magasba e tudományt
s Lukács György szélesítette a távolabbi szomszédság iránt. Eljön, el kell jönnie az
időnek, amikor nem az ellenség kipuhatolása lesz a cél, mégcsak nem is a jó ellenfél (vitafél) megtudakolása, hanem az: miként kell jó, etikus partnernek és barátnak
lenni. Általában. Hiszem: lehetséges igazi jogegyenlőségen nyugvó barátság, kisebbség és többség; kis nemzet, közepes és nagy között, lehetséges a testvérség erős érzetének kialakulása az egész emberiségben. És nemcsak politikai alapon. Hanem éppen
az emberiség ontológiai magányának földjéből sarjad ki ez a hatalmas érzés. Mert
szörnyű elképzelni, még ha szobrász volnék is, hogy egyetlen élőlény és egy élettelen
kődarab vagy éppen „üresség-rész" közül — ember létemre a nem elevent, az ürest
választom. Az örök Hideget, az örök Közömböst. Nem tagadom: „vallást" akarok
csinálni az emberiség mindenségbeli magányából! Mert — látni lehetett — miként
bújtak össze a legutolsó pillanatban a Minden Katasztrófák egymással veszekedő
emberei, ha rájöttek: végül is az élőlény egy és kiszolgáltatott. A Kiszolgáltatottság
Egysége. A minden árvizek, minden földrengések, minden szélviharok, minden járványok szenvedő embere, emberisége végül is rájön: Egy és Oszthatatlan egység és
kisebbség az Univerzum mérhetetlen túlerejével szemben, az át-nem-léphető, megnem-szüntethető fizikai s egyéb törvényekkel szemben. És ez már nem a „kozmopolisz" római, történelmi jelentése, ennél jóval több: az Élőlény (s ezen belül az emberi lényegű) nem akarja poliszává változtatni a Kozmoszt, a Mindent, de ismerni
akarja törvényeit — az Univerzum jó partnerévé akar válni: a megmaradásért.
Ehhez azonban elsőrangú fontosságú a földi létezésben, József Attilával szólva: „rendezni végre közös dolgainkat". Országok és társadalmak alapvető ellentmondásait
átváltoztatni polémikus ellentétekké, mely feleselés csupán az árnyalatnyi eltérések
körül zajlik és nem kizárólagos. Amiként a család összetartozás-érzetét növeli, ha
egy másik család támad, amiként a nemzet összetartozás-érzetét megerősíti a külső
veszély, hódítás — akképpen az embertudatot, emberiségtudatot megalapozhatja, eddigi történelem építette alapjait összecementezheti immár a kozmikus magány vagy
a veszély. Ám az univerzális pánik is így kerülhető el, az egymás-biztatással.
Én magam is érzem, drága Barátom — túl nagy szavak ezek. De vajon ki
lehet-e kerülni őket? A francia forradalom idején ki lehetett-e kerülni, hogy kiabáljon e három nagy szó: szabadság, egyenlőség, testvériség? Beleragadt volna-e az
emberi memóriába másképp, ha nem ilyen nagy szó s viszonylag mindenki számára
érthető, és nem ilyen hangos, miközben rövid és megtanulható? Nem hiszem.
Még mielőtt végleg nevetségessé válnék (nem, nem előtted, drága Barátom!),
hadd térjek vissza a halál „személyes ügyeire".
Az is lehet, szép békésen halunk meg. Adná az emberiség, a természet, isten
vagy bármi. Nagyon picit rajtunk is múlik, tőlünk is függ. Ám akárhogyan is halunk meg Én-ként, egy a fontos: meg kell békélnünk (egyelőre) a gondolattal. József
Attila szívét szoktatta a csendhez, ám — bizonyos — a nemlét csendjére gondolt.
Csak a szinte hallható csendben körvonalazódik valami a halálból. Az előszoba stílusából következtetni lehet a többi szobára. A csendben maradás a halál előszobája
volna? Nekünk is úgy kell viselkednünk, mint más régi és új, igazi költőtársainknak: halálosdit is játszanak. Mint a gyermekek: kicsi korunkban, amidőn egér és
bogár volt a halottunk s gyufaskatulya a koporsó, amidőn „temetésdit" játszottunk
— a súlytalansággal a súlyosság körvonalait próbáltuk kitapogatni. Játékkal megszokni, eltanulni a létezés súlyát. Ha iskolába nem akartunk menni, apró hűlésünket jajgató nyavalyává nagyítottuk szüleink előtt: már ekkor a tettetett halál, a tanatózis leckéit ismételtük. A túlzásét — a maradásért. Amikor behunytuk a szemün45

ket a rohanó kocsi előtt — ez is a tanatózis egyik — enyhe — f o r m á j a volt. A ledermedésé. Ha ő azt hiszi — ti6ín vagyunk, hátha megáll. S ha bennünk most sötét v a n
— hátha egy pillanatra nem is vagyunk. Mint a strucc. A pánik ellen, s a j á t p á n i k j a
ellen dugja homokba a fejét. Legalábbis, azt hiszem.
E naiv hit lényege: ha mi nem látjuk, nem érezzük magunkat — akkor m á s
sem lát, más sem érzékel bennünket. Letompítani az életműködést: közönnyel, bólogatással, kábítószerekkel, egyhangú bambasággal. Mind-mind emberi szent önvédelem. Csak éppen nem egyforma
értékű!
Sokat vitatkoztak éleselméjűen a filozófiában (Hume stb.) okról-okozatról. N e m
lévén szakember, csak költő, mindig szabadasszociációs intuíciómmal próbáltam
e
kérdést magamban tisztázni. Úgy tűnt nekem is: ha vannak, csakis komplex
okok
vannak. Az „abszolút feltétel" itt nincs jelen. Hisz egyetlen való vagy képzelt, tetszőleges pontból mindig sok vonal indul szerte s ugyanebbe sok is f u t össze. Ahogy
egy kihívó „alapszóról" (pl. liba) egyként eszembe juthat a „toll", de a „sült", „libapásztorlány", „máj", „baromfi", „Lúdas Matyi", mint szó, fogalom is. Világos: az
ok nem maga a puszta szó (liba), hanem ennek kihívó helyzetbe
kerülése, és a
bennem, kihívottban levő, különböző mélységű intenciók találkozása,
vegyülése,
érintkezése, tapadása, vagy éppen összeütközése, koccanása. A kihívó „liba" mást
vált ki belőlem, mint az éhes emberből. Megint mást, ha egyből válaszolok (az okozat felelet is), vagy ha két-három másodpercig gondolkodom, sőt mást, h a neuralgikus pontomat érinti, vagy ha friss, netán régi élményemhez kapcsolódik stb. Valahogy így vagyunk az okkal is: egy ok sok okozatot eredményez. A „libapásztorlány"-nak jóval kevesebb köze van a libához mint „baromfihoz", b á r kétségtelen,
a „liba" juttatta most eszembe. Ám bennem, mondjuk, a mesei tisztaság, a naivság
vagy az ártatlanabb mezei erotika iránti óhaj, az idillvágy kihívója lett. Ha harcias
kedvemben vagyok, sok bántás ért, valószínű a „Lúdas Matyi" név j u t eszembe. Az
okozat tehát olykor csak lazán kapcsolódik az okhoz, érintőlegesen (ez a
„következmény"!), máskor a mélyéből szakad ki. A kiváltott néha hasonlít az okra, máskor
alig vagy nem, közömbös, sőt éppen ellentétes vele. Az okozat egyszer-egyszer az ok
változata, kicsinyített, „elrontott" vagy „megjavított" mása, egyébiránt lehet: szöges
ellentéte is. Van tehát hasonlót szülő és nem hasonlót szülő ok: illetve
egyidejűleg
szül ilyet is, olyat is. Ok és okozat összefüggésben tehát az egymásutániság egyben
szigorú szimultánt (egyidejűséget) is jelent. Amikor az okozat az ok mélyéből jön,
előfordulhat, hogy az okban levő — úgymond — negatív vagy pozitív pontoknak
csak elenyésző része „áramlik" át az okozatba, s itt, a Másban nőnek „túlerővé",
többséggé, míg amott kisebbségben voltak. És fordítva is. Az okozat tehát lehet kiszakadás, ám lehet egyszerű elpattanás stb. (Pl. egy jégesődarab csak lepattan az
ablakról, nem abból szakad ki, noha lehet ilyen illúziónk.) Az okság
intenzitásméréséről van szó. Van egy másik, ugyanilyen fontos kérdés: az ok maga is változik,
miközben „szüli" az okot. A természetben
változik, mert erőfeszítést
tesz, t e h á t
energiát, minőséget stb. veszít vagy nyer és így tovább. Az okság-okozatiság (kauzalitás) fogalmaihoz mi, emberek valószínűleg úgy jutottunk, hogy figyeltük a következéseket, az időt, fejlődést, születést, szülést. A Szülő leképzése is jelen v a n benne.
Ahogy a „kezdő ok" is elnyerte az ősszülő képét (lásd: az istenképek, vagy a görögök őselemei; érdemes itt megjegyezni: senki sem akarta még ezer és ezer vagy
több ősokra, őselemre, anyagformára stb. visszavezetni a Mindenség szubsztancialitásának „kezdeteit", mindenki csak — többre-kevesebbre, de — néhányra, t e h á t
megszámolhatóra,
áttekinthetőre: gondolkodásunk modelláló kezdetei, természet és
matézis). Kettőből lesz három: anya-apa-gyermek. Pozitív-Negatív-Viszony, kapcsolódás az okozat által az okozatért is. Minden lehet ok, de evidens ok csak ott merül
föl, ahol presszionált, komprimációs
pontok adódnak, találkozások. Tehát: sűrűsödés, összesajtoltság, mely egyben szórásra, emanációra való „képesség", lehetőség is.
Az ok, mint fent láttuk, nemcsak egymásutániságot jelent, hanem egyidejű hatásokat
is. Minden skizmatikus (kiszakadásos) ok lehet telt, érett, úgyszólván magától szülő,
de lehet durván provokált vagyis koraszülő, melyben a főszerepet külső impulzus
46

játssza. Lehet túlérett, túltelt ok is: későszülő, késleltetett. Génjeinket sok minden
okának mondják: ezeken is átsejlik, hogy komprimációk: a nagy a kicsinyben,
„nyújtható makettek". Minden ok egymással ellentétes okozatok forrása is lehet.
Nézzünk egy modellt: a tölcsér egyetemesnek is mondható elvét. (Ha például tölcsérrendszereket képzelek el — végtelenül.) Ha „rendesen" öntöm bele a vizet, elnyel,
adagol, gyűjt, ha megfordítom s a „torkán" át kapja a folyadékot, a széles karima
által szór. Emberi testünk, pszichénk is ilyen: hasoníthatóvá teszi a világadagokat,
dózisokat. Janusz-arc: gyűjtő és szórólencse együtt. Ugyanaz a tölcsér a más irányú
öntés által egyszer a gyűjtés, máskor a szórásnak oka. Nyersen számítva: főok: a
tölcsérstruktúra. Mellékok: a töltésirány. Okozat: gyűjtés vagy szórás. Egyébként
tudvalevő: minden diffuzitás (szétszórtság) egyidejű transzfúz és infúz pontokat tartalmaz. Van-e hát abszolút „egy-okozatúság"? Állandó, ható és kizárólagos (exkluzív) okság? Csak a legtágabb (sikamlós) fogalmak esetében szólhatunk ilyenekről,
ezek időtlenek (fogalmainkban). Ezek vagy ok-talanok (elgondolásainkban, megfogalmazásainkban) vagy felcserélhetők. A Mindenségnek nincs oka, még isten sem lehet
az, mert a Mindenség határtalan fogalmába belefér, nincs oka, mert ez feltenne
egy Másik Valamit, mely határossá tenné a Végtelent s ezáltal az utóbbi ellentmondana saját fogalmának. Végtelen tehát csak egy lehet s akkor önmagának
oka (ezért találták ki az önök fogalmát, hogy ezt az ellentmondást feloldják: a külsőt átköltöztették belülre, a külső okot belső okká tették, s ezzel az ellentmondásokat is lényegében a belső ellentmondások, nem pedig a külső összeütközések oldaláról kezdték nézni. Ugyanis a dedukció az egésznek alárendelt részek, az általánosnak alárendelt speciálisak, az időtlennek alárendelt egyszeriek iránt halad mindig,
tehát felülről lefelé, lépcsőzetesen érvényesíti önmagát.) Nézzük a felcserélhető,
állandó és kizárólagos okokat. Ilyenek mindenekelőtt szellemünkben, nyelvünkben:
az antonimák. (A logikában ez a szétválasztó, vagylagos ítéleteknek felel meg, a
művészetben makrovariánsként a romantikus diszjunktivitásnak: ebben a hősök csak
szépek vagy csak csúnyák, nem kevertek, a romantikus hős életet vagy halált választ, nem kompromisszumot stb.) Tehát: fehér és fekete, jó és rossz stb. Nyugodtan
mondhatom ezt: az élet oka a halál (állandó oka, hisz együtt járnak), és azt is: a
halál oka az élet. A következést felcserélhetem, ezzel megszűnik a szigorú egymásutániság meghatározottsága.
Az abszolút feltételt épp a felcserélhetőség mutatja.
Van, amit nem fordíthatok meg: a francia forradalom oka: a királyság bűnei; a
királyság bűneinek oka: a francia forradalom. Itt az okozat nem lehet retroaktív (visszaható): a mostani forradalom nem hat vissza a királyság volt bűneire.
Viszont élet és halál kérdésében a prioritás (elsőség) „ködbe vész", pontosabban: ez
sziámi ikerszületés: az egyik (élet) egyidejűleg szüli a halált s fordítva. Mert ha
szigorúan vesszük: az élet s halál nem okai, okozatai egymásnak, hanem mindketten
okozatai az élettelennek, a közömbösnek, semlegesnek (anyagnak), amelyből lettek.
De mivel bármelyik megszűnne — a másik már nem lenne többé: felcserélhetők. Ha
az élet örökre megszűnne, senki sem ismerhetné többé a halál érzését, nem érzését,
fogalmát stb. Ha a halál szűnne meg, az élet nem élet lenne, hanem: halhatatlanság.
Más minőség. Mert az élet csak a halállal való viszonylatában, az egymástól való
függésben az, ami és viszont. A nyerés csak az elvesztés, a jutalom csak a büntetés
ellentétes viszonya által jelent értéket, illetve értéknélkülit, hiányt. Felcserélésük
(sorrendiségük) közönye ezért nem tűnik értelmetlennek. Az irreverzilibilitás (a megfordíthatatlanság, visszafordíthatatlanság) ugyanis csak ott vetődik föl, ahol a szukcesszivitás (egymásutániság) és nem a szimultán (egyidejűség) az uralkodó (mint
aspektus). Tudvalevő, minden induktív pont (olyan részpont, melyből más részre, a
nagyobbra, netán egy egészre tudunk következtetni) egyidejűleg deduktivitásesély is.
Az okszerűben benne van vagy benne gondoljuk a célszerűt. Az „éhes vagyok"-ban,
mint okban, benne foglaltatik az irányulás, a cél, a törekvés, hogy egyem, sőt a cél,
az evés képe is. A kettő egyidejű vagy majdnem az. Csak a megvalósítás (az evésnek, mint célnak megvalósítása) kerül egymásutániságba Innen van az, hogy minden kauzális gondolkodás annyira vonzza a finalitás gondolkodást. Szinte a tudat
47

tehetetlenségi ereje alapján. Ha egy botnak a sötétben megtaláltam az egyik végét,
keresem a másikat is, anélkül, hogy elgondolkodnék: van-e vége egyáltalán? Sőt:
meg mernék esküdni, hogy közepe is van. De ezt figyeltem meg emberi életszakaszaimban is: születés, élet, halál. A konkrét tapasztalatomat kiterjesztettem (a történelem folyamán) a mindenség egyéb dolgaira is. Tudatom is terjeszkedik,
akár az
anyag, amerre tud s lehet neki. A mikrovariánsok makrovariánsokká próbálnak
lenni, nyújtható, rugalmas modellekként viselkedvén.
Mit akarok mindezzel mondani? Hogy nekünk a halál nemcsak rém, de fogódzó,
kapaszkodó is. így egyetlen életre szabhatjuk cselekvéseinket, beoszthatjuk energiánkat, minden életbeli perspektívát a halálhoz mérünk. Szubjektíve a halál tehát negatív cél: úgy is elérhetjük, hogy semmiféle akarati erőfeszítést nem teszünk érte.
Senki sem igyekszik feléje — ellenkezőleg! — mégis odaérünk. Éppolyan, mint a
születés ténye a születőnek: ő maga nem akarta, nem akarhatta, hogy megszülessen.
Ez a tehetetlenség, akarattalanság megismétlődik tehát a halál tényében is. Hogy az
ilyen törvények (halál stb.) mégis célnak (tehát emberinek), még ha negatívnak is
tekinthetők, az így magyarázható: némi befolyása az embernek is van reájuk, ha
felismeri őket, sietteti, lassítja, hátráltatja bekövetkezésüket. A halál az egyetlen
olyan természeti törvény, amelynek bekövetkezésével az ember, amennyiben nem a
végső határ abszolút megnyújtásáról van szó — lényegében akarata szerint viselkedhet: máris elpusztíthatja az életet, nem kell ötven-hatvan-hetven stb. évig várnia.
Tehát: radikálisan beavatkozhat s megszüntetheti, mint az én-életet, az egyszerit, a
megismételhetetlen! De nem szüntetheti meg általában az Én-ek életét. Vagy próbálja ugyanezt a gravitáció törvényével megtenni. Igaz, ez az élettelen természettől
jövő törvény (ti. a gravitáció). Innen is látszik az élettelenek túlereje parancsol az
élőknek. Az élet előtt mi volt hát? Élettelen. Ez megszülte az életet s véle együtt a
halált. A születés: belépés az egyszeriségbe, ismételhetetlenbe, a Variánsok Variánsának életébe. A halál: átlépés az ismételhetetlenből az ismételhetőbe, a nem egyszeriségbe, hanem mindenkoriságba. A halál s a j á t időszámításunk megszűnése, időés térérzékünk megszűnése — s elvegyülés, eloszlás, elsodródás az egyetemes időben,
tereken. Az Egyes sosem hal meg, csak Űj Általános, Ű j Egyetemes részévé válik.
Csak az Én hal meg. A csontot viszont lisztté, porrá őrli az idő. A szilárdból átmegy a csontunk a lebegőbe, ú j halmazállapotba, a puhába, a megfoghatatlanba,
Sikamlósba. Szókratészék szerint a halál olyan, mint az alvás, az álom. E hasonlatban ott lappang az ébredés gondolata. A halál, ha már alváshoz hasonlítjuk: olyan
álom, amelyben nem álmodunk semmit. Ezért kell előtte álmodni a túlvilágról.
Szálljunk azonban alá a kozmikus-ontoszi és „transzcendens" magasból s beszéljünk drága Barátom, saját életünkről, halálunkról ismét.
Sokszor mondják: öregkorra az életfunkciók lelassulnak. Erről az jut eszembe,
hogy a halálraítélt, amikor kilép a cellából, az első néhány lépést gyorsabban teszi
meg, ám minél inkább közeledik a kivégzés helyéhez — léptei lassúbbodnak. Szinte
ösztönösen is, időt akar nyerni: hátha közben csoda történik. A gyermekkori mesék
jutnak eszébe: mindig a legutolsó pillanatban — Deus ex machinaként — érkezik a
kegyelmi gesztus. Nem ugyanúgy viselkedik természetünk is? Míg fiatalon a homály
korából a fénybe lépünk, habzsoljuk a tényeket, információkat, gyorsan élünk, fogékonyak vagyunk — s korosodván, mindinkább a lassú meditációk, emlékezések korába jutunk. A jövő már kevesebbet ígér az öregnek — ezért hát emlékei s memoárjai felé fordul. A jövőt a múltjával kívánja befolyásolni. Néha irigykedve nézem egy-egy vendéglőben, kávéházban az öregek törzsasztalát. Hetenként többször is
összegyűlnek, nyilván generációs barátság szerint. Kommentálják a világot, és —
emlékeznek. A banális jelen alig kap egy-két szót: a „hogy élsz" kérdést néhány
mondattal intézik el. Nem azért gyűltek össze, hanem, hogy főként a világ állapotáról beszéljenek, összevessék emlékeikkel. A világ minden országában, városában vannak ilyen törzsasztalok: az öregek törzsasztalai. Vajon nekünk — a
sötét, háborús gyermekkor, majd oly fényesen fellobbanó ifjúság, s az olyan vegyes
értékű érettkor, annyi „stressz", fojtottság, hisztéria, lehangoltság és eufória után —
48

lesz hasonló törzsasztalunk valahol? Törzsasztalt adjatok, mely mellett a halni készülők bátoríthatják egymást. Imánk: adj Uram egy törzsasztalt nekünk öregeknek
valahol, hogy gyöngülő szemünket ne a jövő homályába kelljen meresztenünk, hanem ahonnan a jelenre bámészkodhatunk s villámfényesnek tűnő múltunkkal összemérjük, az Itt és Most mindig zűrzavarosnak tűnő, elfolyó, porlékony pillanatait.
Nagy kegy az ilyen asztal! Adja a Sorsunk! Emlékezés, jöjj el: te vagy az aggok
ifjúsága!
Drága Barátom! Boldog a férfi, ki olyan lehet, mint Te, hogy még ilyen „kortalanul" (ötvenévesen) is már most jó mélyen jár a Bölcsesség Birodalmában. Ám
ez a Bölcsesség nem jámbor s kérődző bölcsesség Tenálad. Nem a csak ínyeit mutatható bölcsesség ez — ennek foga van! Boldog vagy hát, mert az aggastyánok étele
a Bölcsesség s az aggastyánok itala a Gondolat néked olyankor került asztalodra,
amikor még tudsz harapni, ízlelni, gyomrod erős, étvágyad ép! Amikor még bírod a
gondolat maligánjait s lábadról asztal alá sose dönt! Boldog vagy, mert oly sokan
szeretnek és nem akárkik: olyanok, kiknek szíves derűje, nyájassága kedves a Te
nyájas szívednek is. Boldog vagy, mert haragosaid, ellenfeleid sem akárkik: többnyire méltók a Te erődhöz, és súlyukat — bármi adja is — saját nagyszerű megpróbálásodnak hiheted.
Halál? A már emlegetett oksági összefüggés ahhoz a fajta dilemmához hasonlít,
mely többek között a görög végzettragédiákból néz szellemünkkel farkasszemet. Ez
a dilemma: „minden út ugyanoda vezet". Ezért van eme műveknek
dilemmatikus
tengelyük s e tengelyben: matézis és logika. Akárcsak egy közönséges, jól megcsinált
bohózatban is. Valami eleve elrendelés, akár csipetnyi. Deus ex machina. A görögben
okra s bűnre egyetlen szó van.
Tudom: különösebben nem félsz a haláltól, tudom: bátor férfi vagy. Hisztériás,
oly sokszor vénkisasszonyos századunkban Te és Mi mégsem kívánjuk kitüntetett
etikai forgótőkévé változtatni a férfiasságot és bátorságot. Mert jól tudjuk s hisszük
is: a jó emberi társadalomnak legalább annyira „asszonyosnak", „anyásnak" kell
lennie, mint amennyire „férfiasnak", „apásnak" is. Szép s jó egyensúly szükségeltetik. Különben minden fasizmus.
Kicsit vagy kellően félünk is, tudom. De hát lehet-e bátor, aki nem fél? Az
isten nem bátor, hiszen nincs mihez viszonyítani a bátorságát, elvégre az emberhez
mégsem viszonyítható. Félünk, mert féltünk: valamit, valakit, valakiket. Csak az
küzdhet jól az életért, aki szereti, félti az életet. Csak az küzdhet jól a szabadságért,
aki tudja, mi az, aki félti s megimádja. Csak így lehetünk (félve!) bátrak, különben
őrültek vagy gyengeelméjűek, netán gyerekes vakmerők lennénk, kik csak azért
mernek a szellem bombájával játszani, mert azt hiszik: nyuszihozta, hatalmas
csokitojás.
S ezért is mondom: nagy a Te vigaszod s véled együtt a mienk is: a mindenkori ifjúság végül is mindig megtudja rólunk az igazat. S talán hamarabb, semmint
feje őszbe csavarodnék.
Drága Sándorom!
A szellem helyzetéről, állapotáról szóltam e századvégen. Főként: ahogyan ez a
helyzet bennem él. Van-e ennél aktuálisabb? Nézd, mi zajlik szerte a nagyvilágban.
Kicsik jogot kérnek s még csak nem is mindig a nagytól. A fenyegetés burkolt vagy
nyílt, s az eszmék egyensúlyt keresnek. Ehhez képest egy hajszál is széles országútnak tűnhet. Damoklész kardja ehhez mérten: betonba ágyazott habkönnyű körte
a fejünk fölött. Az anarchia erői jócskán serények. Az anarchia menekülés is, felelősségáthárítás a szervezett világra, nem csupán azt jelzi, hogy az „elszabadulás"
feltételei néhol adottak. Az anarchia mindig a világpánik egyik jelzője is. A kétségbeesés, a többoldalú tehetetlenség, fejvesztettség meg akarja lelni a maga quasifilozófiáját. Annak idején Bakunyin azt mondta: csak rombolni kell, rombolni akarunk, az alkotás nem a mi dolgunk. Mondjam én a fordítottját? Mondom: legalábbis hazánkra s tájainkra vonatkozólag: alkotni akarunk, a rombolás nem a mi
dolgunk. A Polémikus Alkotást akarjuk. Az Emberi Méltóság megtartásával, meg4 Tiszatáj

49

tisztelésével változtatni. Fejlődni, ám úgy, hogy e fejlődésben ne uniformizálódjék a
szellem, az Én. Olyan hazában élünk, amely már biztosan jár ezen az úton. Nem a
félelem egysége vezérel minket. Még akkor sem, ha minden egységben óhatatlanul
van szorongás a külső erőktől. Ám a lényege mégsem a félelem. Ez a haza — s ezt
sose feledjük — nemcsak menekülőket szült, ám befogadója is volt menekülteknek.
Olyanoknak, kik azután mindig — máshol élve is szépen tudtak szólni e hazáról.
Méltó férfiak voltak. Minden hazának vannak ilyen gyermekei, ö k hajdani polémiáikat vagy elutasításukat nem a népnek, nem a kultúrának címezték, hanem egyegy rezsimnek. A kettőt sosem szabad összetévesztenünk. Ma már azonban egyre
kevésbé kell s lehet különbséget tenni hazánk és ú j állapota között. Legalábbis éles
különbséget nem. Éppen a — mindinkább árnyalandó, szélesítendő — biztonságos
szocialista demokrácia a fedezetünk erre.
Térjünk azonban vissza az anarchizmushoz. Ki ne látná a hasonlóságot az
anarchizmus pszichológiája és a réges-régi „boszorkányszombatos" fenomének között? Világvége, kataklizmahangulatok és szociális elégedetlenség, kilátástalanság —
együtt. Némi századvéggel, „fűszerezve". És ki ne venné észre az anarchizmus minden önellentmondását? Organizációellenessége egyben ösztönorganizáció. A karizmatikus szertartást sem kerülheti el. A csoportcselekvés
nem pótolhatja a szervezett
tömeg állandó, taktikus, stratégikus harcát. A „rajtaütés" a nagy frontális, jól előkészített támadásokat. A kalandos erőszak nem rendszeres nemi élet, sőt annak —
mennyiségi, minőségi — hiányát jelenti. A terrorizmus eközben kompromittálja a
felelősséggel vívott harcokat. A merénylet filozófiája csak látszólag s csak egészen
pillanatnyi eredményt hozhat, semmi tartósat nem. Figyeljük csak meg: akár a
túszszerzés, akár a légi eltérítés — valamennyi rögtönző módszer. A tág, átfogóbb,
távlatosabb terv helyett a rögtönzés akcióterve. Ugyanakkor a túszokkal való operálás ősi módszere sem véletlenül tért vissza. Nemcsak a művészet kereste a (a felvilágosodás idején s utána is) primitív kultúrák frissítő hatását, a civilizációra rápirító „vademberkultuszt" — valahogyan ez a társadalmi-politikai cselekvésbe is beszivárgott. A „naiv módszerek". A gordiuszi módon egyszerűsítők. A polgári társadalom bürokratikus szervezettségében — úgy vélik — csak az apró, mozgékony csoportcselekvés lelhet utat és búvóhelyet. A társadalmon, törvényen kívüli erők a
„kívülállás" fix pontjait keresik. Egyszerűbb valamit úgy ahogy van — egészében
elutasítani, kívülről, mint belül munkálkodni a javuláson. Anarchizmus és reformizmus. A forradalom más: ez a belső túlsúlyra s az időhelyzet érettségére támaszkodva meg tudja teremteni az egyidejű belsőség, külsőség perspektívát. Ettől hozhat
alapvető strukturális változásokat, nem csupán — maximum — néhány személycserét. Kívülről már döntöttek meg forradalmat, kívülről már segítették is győzelmét,
ám sohasem indulhat csak kívülről forradalom, ha belül nincsenek meg a legfőbb
feltételei minden vonatkozásban. S főképp — nem tartósulhatnak vívmányai. Földrajzi peremhelyzet, ellenségtől, baráttól való távolság, a rossz környezet gyengesége,
másirányú lekötöttsége, vagy épp kedvező, akár semleges volta még a
távirányító
sebesség korában is közrejátszhat ebben. Mint ahogy az erős, közvetett szolidaritás
vagy a konkrét kölcsönösség, előnyök. Ez utóbbit persze, nem úgy képzeljük el,
ahogy egy asszony mondta hajdan szomszédasszonyának: „Engedje meg, hogy az én
fánkomat a maga olajában süssem, cserébe én is megengedem, hogy a tyúkját az én
levesemben főzze."
A nemzeti mozgalmakra térve: a sok kis nemzeti mozgalom fontos oka lehet:
ne legyen egy nagy fasizmus. Ezeken belül az olykori túszszerzés gyakorlata is az
ősi cserén alapszik. A számunkra fontos, a képviselő ember a túszszerző számára is
többet ér, mert több emberét kapja érte vissza. így fordítja le az érték „egyetemes
nyelvére" saját követelését. Persze: komolyabb történelmi mozgást csak igazi és
kiváltó ok együtt eredményezhet.
A rögtönzés a kül- és belpolitikákban igen veszélyes dolog. Mint a merevség is.
És bár a páncélos lovag ellenében a könnyű lovas némi előnyt élvez mozgékonysága
folytán — mégsem „bebalzsamozott múmiával" áll szemben, pláne, ha a páncélosok
50

sokan vannak. A repülőgép-eltérítések is mintha komor szimbólumot sugallnának: a
társadalmat a „földön" eltéríteni nem lehet, marad tehát a „légi út". Az ég. Talán
az Űrben akarják a földet is eltéríteni? Tudom: van, aki a béke felé kívánja téríteni
s van aki nem. Bár a béke hasznát hozná minden űrkutatás!
Nemrég erről gondoltam el: hogyan nem jutott eddig eszébe egyetlen világszervezetnek, szövetségnek sem, hogy az újonnan meghódított, a már részint ismert bolygók hegyeit, völgyeit, sivatagjait, krátereit a világtörténelem
eddig kipusztult
vagy
kiirtott nyelveiről, népcsoportjairól nevezzék el. Ha már nincs, nem lehet földi hazájuk, legalább a bolygókon emléküknek
legyen pátriája. Legyen ez örök szimbólum
az emberiség „feje fölött", örök mementó, figyelmeztetés: oda föl többé lehetőleg
egyetlen nép neve se kerüljön. Damoklész kardja a népek, a föld feje fölött.
A bolygók pályáján kerengő „égi temetők" talán komorak lennének, de nem haszontalanok. Az emberi belátás, méltányosság és a nem kegy szerű tolerancia érdekében.
Drága Barátom, Sándor. Látni lehet, hogy a filozófia más századokban is eleven
s gyümölcsöt is hozó vonulatai (például az egzisztencializmus)
ugyancsak fáratagok.
A „kozmopolisz" vén humanizmusa kiégett, de még élvenc öregember módjára hajlamos elgyönyörködni az ifjúság szertelen, vad játékaiban, ettől saját megistenülését
remélve. Mi t u d j u k : az ifjúságot nem mindenki azért szereti, merthogy az élet jó
magját viszi magával tovább. Némelyek csupán azért ajnározzák, mert a fiatalság
naiv s ezáltal jól manipulálható. Nincs bennük gyanakvás, kétely mestereik iránt.
A múltat gyakran olyannak látják, amilyennek mesterük láttatja velük. Nyíltságuk
nemcsak friss erő, jó szövetséges, de néha önmaguk csapdája is. A lelkesedés hamvas bőrét láthatatlan csontos, szikkadt bőrű ujjak tapogatják, igazgatva a mozgást.
Ám legalább ekkora baj a cinikus ifjúság.
Mi sem hiszékeny, sem cinikus ifjúságot nem akarunk. A játék és szeszély megengedése, sőt ösztönzése nem zárja ki a felelősségtudó ifjúságot. Aki azonban nem
esik önimádatba, hanem józanul ösmeri való súlyát és helyét.
Az az ifjúság, amelyet a múlt realista megismerésétől elzárnak, éppúgy halott,
mint az, amelynek jövendő távlatait nem mutatják meg. És a kettő szorosan összefügg. Az ilyen ifjúság csak a jelennek él, ingázva a futó pillanattól a tűnő percekig.
Te jól tudod, milyen nagy dolog nekünk a barátság — minden értelemben.
A kritikus, önkritikus barátság és testvérség. A jóindulatú irónia barátsága, testvér sége. Hiszen: amiként a béke, a humánum, a szabadság és a többi méltán nagy
fogalmak nem lehetnek jelzőtlenek — ugyanúgy a testvérség sem. Káin és Ábel is
testvérek voltak. E nagy fogalmakat körül kell írnunk, hogy ugyanazt értsük rajta,
még ha árnyalatnyi eltérések mindig is lesznek. Az egyéniség, személyiség, az anyanyelv kollektív méltóságát egyidejűen kell őriznünk. És semmi sem fontosabb annál:
higgadtaknak kell lennünk ebben a világbonyodalomban, világszövevényben. A megosztottságok éles körvonalait, amennyire lehet, tompítani kell. Egység és enyhülés.
Tanuljuk meg becsülni magunkat, mert másoknak is csak így értékes a mi megbecsülésünk. Ugyan ki adna annak megbecsülésére valamit is, aki nem átallja magát
a sárban megvonszolni? Aki mindenkinek csak hízeleg, aki egy kicsit is nagyobb
nála?
Hogy Mi és Te miféle szerepet vállalunk ebben a küzdelemben? Helyzetben?
Egyik színjátékomban Apácai Csere János azt mondja: „Nem vagyok én kiválasztott,
csak alkalmas. A kiválasztottat segíti isten, az alkalmasnak segítenie kell önmagát."
És jól t u d j u k : nem minden alkalmas kiválasztott, és nem minden kiválasztott
alkalmas.
Te és Mi a misztikustól terhelt Kiválasztott fogalmát a szerényebb Alkalmassal
cseréltük föl. S még ebben sem tartjuk magunkat tévedhetetlennek, csalhatatlannak —
az egyedüli üdvözítő igazság hordozóinak. De épp ezért meghurcolói sem vagyunk.
Említettem a zűrzavar „boszorkányszombatos" pszichéjét. Mi még ilyen helyzetben
sem lehetünk boszorkányperek indítói.
Nem kívánok jósolni. A jóslat homályos, ha tisztességes akar lenni, hisz a homály, a többértelműség, a jóslat (s igen sokszor) a művészet becsülete is. Ám any4*

51

nyit mégis mondhatok: korunk helyzete nem kis mértékben azáltal alakul a jó vagy
a kevésbé jó felé, hogy mennyire érti meg: mindenki valamiben többség is, kisebbség is egyidőben. Többségi helyzete bizakodóvá teszi, kisebbségi helyzete pedig érzékennyé a szenvedésre. Sokféle kisebbség s többség van: vallási, politikai, szexuális,
esztétikai ízlésbeli, nemzeti, faji stb. Ezek együtt irányítják lelkünket. Ennek a kisebbségi helyzetnek a tudatosulása jelenti az emberi cezarománia elleni legfőbb
csapást. Míg többségi helyzetünk adja minden kicsinyhitűség
első számú ellenfelét.
Keresd a kisebbségit önmagadban — s így jobbá, érzékenyebbé leszel! Ismerd
meg a kisebbségit magadban! — talán ez korunk legfőbb erkölcsi parancsa. Ez pontosabb s csak látszólag kevesebb, mint az „ismerd meg önmagadat" parancsa. Valójában konkrétabbá teszi emberi terveinket. Olyan ez, mint amikor az anatómia, az
orvostudomány a szív helyett az agyműködésre — mint központra — irányította a
figyelmet. Emberi gondolatunk magányos a Mindenségben.
Csoóri Sándor, drága Barátom!
Karó nélkül is egyenes. Karó nélkül is fölfelé. Természeted szabad. Rózsa vagy
— futó. Bátor és szabad férfi vagy. önkínzó és felemelt fejű. A dolgos, jóravaló,
áldott, megszabadított és megszabadító kicsiny és ú j Magyarország hűséges gyermeke. Egyetlenegy szíved, szívünk parlamentjében Széchenyik és Kossuthok
vitatkoznak.
És közben tikkadó szájjal, fenn-fennakadó lélegzettel akarjuk, kívánjuk a megosztottságok eltűnését, egymás fölemelkedését, óhajtjuk magunknak s embertársainknak is a lélek igazi humuszát: a békét.
Hogy is fejezzem be?
„Rossz korba születtünk", szokták mondani, máskor is. Gyűlölöm ezt a mondatot, mert lefegyverez. Megfoszt a szent önvédelem energiáitól! Bár elismerem a mindenkori történelmi ember e mondathoz való személyes jogát, mégis azt mondom:
Siralmas lett volna nem ebbe a korba s nem egy korba születnünk. A „boldog
népeknek nincs történelmük" kifordított mintáját a kitűnő Brecht szépen írta le a
Galileiben. Sarti azt mondja a tudósnak: „Szerencsétlen ország, amelynek nincsenek
hősei." Galilei válasza: „Nem. Szerencsétlen az az ország, melynek hősökre van
szüksége."
Én a „középutat" választom: szerencsétlen az az ország, az a világ, amelynek
túl sok hősre van szüksége, amely „a legkisebb áldozattal a legtöbbet elérni" elvét
nem látja vagy ismeri, de valóságra már nem t u d j a váltani.
Én remélem: ez az a kor, amelyről azt mondhatjuk m a j d : mindent veszítettünk
volna, ha nem éppen ez adatik, és nem éppen nekünk.
Hát egészséget, jó munkakedvet, szerelmetes Barátom!
Köszönöm, hogy barátom lehettél s ilyenként élsz. Sokáig alkoss!
Köszönöm az Emberi Alkalmat. Két véletlen szükségszerű találkozását.

52

BAKOS

ISTVÁN

Társadalomtudományi kutatások - vidéken
1. R E G I O N Á L I S F E J L E S Z T É S ÉS T U D O M Á N Y O S K U T A T Á S

Egy ország társadalmi-gazdasági fejlődését nagymértékben befolyásolja, hogy a
rendelkezésre álló erőforrások elosztásánál, ú j beruházások indításánál mennyire veszik figyelembe a területi adottságokat és igényeket.
A magyar településstruktúra az első világháborút követő nagyarányú területcsökkentés folytán, gyakorlatilag egyközpontúvá, erősen centralizált jellegűvé vált.
Néhány más európai országhoz hasonlóan, jellemző országunkra a tudományos-kulturális intézményeknek és az igazgatási apparátusnak a fővárosba való nagyfokú
koncentrálása. Tudományos közéletünk egyik gyakran emlegetett, érzelmi-hangulati
mozzanatoktól is befolyásolt, de valós problémája a budapesti és a vidéki tudományos
élet lehetőségeinek különbözősége, amely számokkal, statisztikai adatokkal is szemléltethető: jelenleg a fővárosban van a kutatóbázis 80 százaléka, míg a társadalmi
termelés háromnegyed része vidéken folyik. A feszültség a két adat alapján nyilvánvalónak látszik, a tudományos kutatóbázis egy részének vidékre telepítése, arányosabb elosztása azonban csak egy hosszabb folyamat eredményeképpen lehetséges.
Hazánkban a hatvanas évek közepétől egyre sürgetőbb feladatként fogalmazódott
meg a hosszútávú területi tervezés igénye, a vidéki ipar fejlesztése és — a főváros
mellett — ú j nagyipari, kulturális centrumok kialakításának szükségessége. A gazdaságirányítás ú j rendszerének részeként kialakított hosszútávú területfejlesztési politika célja a hatékony területi gazdaságfejlesztés biztosítása — kölcsönhatásban a
társadalmi-gazdasági fejlődéssel —, valamint az ország különböző területein élő népesség életkörülményeinek kiegyenlítése volt. A gazdaság térbeli-települési megoszlása közötti különbségek csökkentésére pedig térbeli fejlesztési stratégiákat dolgoztak
ki. (Enyedi György: Gazdaságpolitika és területi fejlődés. Valóság, 1978/5.) A gazdaságirányítás reformjának fő területfejlesztő hatása a gazdasági és igazgatási döntések
bizonyos fokú decentralizációjából (vállalati önállóság és helyi tanácsi önállóság növekedése) fakadt, de korlátait is ez jelentette.
Az 1971-ben elfogadott Országos Településhálózat-fejlesztési Koncepció például
feltárta és körvonalazta a hazai urbanizálódás tervezett folyamatát, de amikor meghatározta a településhálózat fejlesztésének elveit, a decentralizáció helyett a dekoncentrációt érvényesítette, mesterséges elsorvasztásra ítélve ezzel a hazai települések
több mint egyharmadát. Ebben az időben került sor a hat nagy tervezési-gazdasági
körzet kialakítására és a következő regionális fejlesztési feladatok körvonalazására:
— a nagyobb városok intézményhálózatának továbbfejlesztése; ú j centrumok kialakítása a főváros mellett,
— a városhálózat térbeli szerkezetében meglevő hiányok pótlása,
— az ipari termelő erők arányosabb fejlesztése,
— a mezőgazdaság korszerűsítése,
— a tudományos-kulturális-oktatási központok kialakítása,
— korszerű infrastruktúra létesítése.
53

A feladatok tovább gyűrűztek a gazdasági munkában és a tudományos kutatásban is, amelynek korábbi állapotáról — 1969-ben — az MSZMP KB Tudománypolitikai Irányelvei a következőket állapították meg:
„A kutatóhálózat regionális elhelyezkedése kedvezőtlen. A 130 főhivatású kutatófejlesztő intézetből mindössze 24 működik vidéken. Ennek a helyzetnek egyik oka az,
hogy ma még több helyen nem kedvezőek azok a feltételek (lakás, házastársak elhelyezkedése, kulturális ellátottság, gyerekek iskoláztatása), amelyek lehetővé tennék,
hogy a kutatók szívesen dolgozzanak vidéki kutatási központokban. A vidéken dolgozó kutatók esetenként úgy érzik, hogy egy-egy helyi vezető csoport szubjektivitásának jobban ki vannak szolgáltatva, mint a fővárosban." Az irányelvek megjelölték
az ezzel kapcsolatos feladatokat is: „Részben a vidéki egyetemi kutatások fejlesztésével, részben kutatóintézetek vagy részlegek vidékre való telepítésével meghatározott profilú vidéki tudományos centrumok kialakítására kell törekedni. Kívánatos
olyan életkörülmények és közéleti szellem megteremtése, hogy a kutatók szívesen
dolgozzanak ilyen vidéki központokban."
A hatvanas évek második felétől kezdve tehát tudatos törekvéssé vált a vidéki
szellemi élet fejlesztése. Ez megmutatkozik a vidéki egyetemi-főiskolai bázis növekedésében, vidéki tudományos intézetek (pl. Szegedi Biológiai Központ) létesítésében, a
vidéki közgyűjtemények, országos jelentőségű közművelődési intézmények, fórumok
(folyóiratok, színházak, rádió-, tv-stúdiók stb.) fejlődésében. Mindezek együttesen elősegítették a „szellemi élet decentralizálásának" folyamatát, hozzájárultak az ország
szellemi életének erősödéséhez, egy olyan szellemi közélet kialakulásához, amely
egyre inkább hátteret adhat a tudományos kutatás — ezen belül a társadalomtudományi kutatások — számára is.
Elősegítette a kutatások — különösen a társadalomtudományi kutatások — f e j lődését az is, hogy egyrészt fokozódott a kutatómunka iránti elvárás a felsőoktatásban és a háttérül szolgáló könyvtári-levéltári-múzeumi bázisban, másrészt az, hogy
a publikációs lehetőségek a helyi folyóiratok (pl. Alföld, Tiszatáj, Jelenkor, Forrás,
Napjaink), és a periodikák (Soproni Szemle, Vasi Szemle, Békési Élet, Borsodi
Szemle stb.) számának gyarapodtával egyre szélesedtek. Vekerdi László a Valóságban
(1979/10), Zimonyi Zoltán pedig az Ű j Forrásban (1979/1) ezekről részletes áttekintést
adott, így tanulmányomban az ő elemzéseikre is támaszkodhattam. Hozzájárult a
vidéki kutatások fejlesztéséhez a tudományos egyesületek, társaságok vidéki taglétszámának emelkedése, a vidéken tartott ülések számának növekedése is. (Annak ellenére, hogy vidéken nincs központja egyetlen tudományos egyesületnek vagy társaságnak sem, a vidéki taglétszám közel fele — egyes tagszervezetekben kétharmada
— az összes taglétszámnak.)
A Magyar Tudományos Akadémia a vidéki akadémiai bizottságok létrehívásával
segítette és segíti elő a tudományos kutatás fejlődését, a kutatások regionális koordinálását. Pécsett, Szegeden, Debrecenben, Veszprémben és Miskolcon működnek
ilyen bizottságok. A hazai tudományos élet fejlődését befolyásolta a gazdasági és
kulturális terület regionális szükségleteinek, igényeinek gyarapodása is, melynek kielégítésében a legjelentősebb szerepet a vidéki felsőoktatási intézmények v á l l a l j á k
Ezért kulcskérdés a felsőoktatási intézmények és a régiók fokozódó együttműködése,
a felsőoktatási intézmények és más termelő- és kutatóhelyek szoros regionális kooperációjának megteremtése, amelyhez viszonylag kedvező feltételt nyújthatna a felsőoktatási intézmények területi eloszlása. Jelenleg a hazánkban működő 77 felsőoktatási intézmény közül 23 van Budapesten, a többi 54 intézmény az országban szétszórva, 35 helységben található. Igaz viszont, hogy a fővárosi felsőoktatási intézményekben dolgozik az oktatóknak több, mint a fele, és tanul a hallgatók 47 százaléka.
Felsőoktatási intézményt valamennyi megyében találhatunk. Ezek többsége azonban szűk, szakirányú képzést adó, kisméretű, kedvezőtlen háttérfeltételekkel dolgozó
intézmény, ahol a tudományos kutatómunka számára szükséges feltételeket (jó
könyvtár, laboratórium, kutatóidő stb.) biztosítani nem tudják. Nevesebb, iskolateremtő tudósokat sem tudnak ilyen intézményekbe csábítani, így ezek kutatómun54

kája, illetve hatása a tágabb környezetre igen esetleges. Egy másik gond, hogy —
részben a felsőoktatási intézmények miniszteriális irányításának megoszlása folytán
—' merev határok vannak az egyes intézmények között, ami az ésszerű kooperáció
kialakítását is gátolja. Akadályozza például azt, hogy nagyobb egyetemi városainkban a különböző intézményekben a párhuzamosan működő, gyakran túlterhelt matematikai, fizikai, marxizmus—leninizmus stb. tanszékek helyett egy-egy nagy létszámú,
komoly kapacitással rendelkező szervezeti egység jöjjön létre, amely jobb munkamegosztással, színvonalasabban látná el valamennyi felsőoktatási intézmény hallgatóinak oktatását, és a kutatásban is nagyobb feladatokra lenne képes. Az azonos városban levő felsőoktatási intézmények közötti együttműködés minden téren elégtelen,
de különösen az a tudományos kutatásban. Mindemellett a felsőoktatást és kutatást
is magában foglaló regionális koordinációra történtek kezdeti lépések pl. Debrecenben és Veszprémben, ahol regionális koordinációs tanácsokat hoztak létre. Ugyancsak
ebbe a sorba illik az Oktatási Minisztérium által kezdeményezett területi számítóközpont-hálózat kialakítása, amelynek már Szegeden, Pécsett és Zalaegerszegen működnek egységei, s további központok kialakítása is folyamatban van. Különösen a
természet- és a műszaki tudományokban találunk jó példákat a regionális kooperációra. Ilyen pl. a Szegedi Biológiai Kutatóközpont, a József Attila Tudományegyetem,
a Szegedi Orvostudományi Egyetem és a Szegedi Gabonakutató Intézet regionális
együttműködése, amelyet elősegít „Az életfolyamatok szabályozásának mechanizmusa"
című OTTKT főirány Szegedre telepítése, vagy a Keszthelyi Agráregyetem és a
Veszprémi Vegyipari Egyetem kutatási-alkalmazási együttműködése stb. Ezek már a
regionális kooperáció kialakításának kezdeti eredményei.
Itt kell fölvetnünk még egy kérdést, amely a vidéken folyó kutatásokra erőteljesen hat. Ez pedig a megyei társadalmi és állami szervek, valamint a felügyeleti
területükön működő felsőoktatási kutatóhelyek kapcsolata, viszonya. A nagyobb egyetemi városokban ennek kialakult hagyományai vannak, s ritkábban fordul elő, hogy
az egyetemi autonómiát megsértve, direkt irányítási módszerekkel szóljanak bele az
intézmények oktató- és kutatómunkájába, káderpolitikájába stb. Kisebb, tradíciókkal
alig rendelkező intézmények esetében ez már gyakoribb jelenség. Veszélyét, úgy vélem, nem szükséges részletesen elemezni, csak utalok arra, hogy a helyi (megyei)
igények túlzott érvényesítésének szándéka a tudományos kutatás és a felsőoktatás
egyetemes, országos és regionális törekvéseit szoríthatja háttérbe, csökkentve ezzel
hatékonyságát és hitelét is. Az egyetemi autonómia és demokrácia megsértése a
felsőoktatási intézményen belül is a hatalmi-személyi kapcsolatok primátusának hagy
teret, s kevéssé engedi a végzett munka minősége és hatékonysága szerinti megítélés
érvényesülését. A tudományos iskolák helyett a tudományos monopóliumok, a tudományos viták helyett a szentenciák és dogmák uralják ilyenkor a tudományos közéletet. Különösen fontos az egyetemi autonómia és demokrácia érvényesülése a társadalomtudományi kutatásokban, főképp vidéken.
Az elmúlt másfél évtizedben érvényesülő regionális fejlődési folyamatok a hetvenes évek második felében megtorpantak, „megállt a területi kiegyenlítődési folyamat, s egyes vonatkozásokban újabb koncentráció indult meg. Ismeretes, hogy ennek
ismét gazdaságpolitikai oka van: a kedvezőtlen világgazdasági helyzet nagy erővel
hozta felszínre gazdaságunk gyengéit, s a jelen gazdasági »szükségállapotban« a központi ellenőrzés és a központi beavatkozás megerősödött". (Enyedi: i. m.) E tendencia, véleményem szerint, a korábbi rossz beidegződések hatására alakult ki. Ahhoz
azonban, hogy túljussunk gazdasági és társadalmi nehézségeinken, a további decentralizáción és a szocialista demokrácia kiteljesítésén át vezet az út. Ehhez pedig szükség van a vidéki települések közéletének aktivizálására, amelyet a valóságfeltárással
és cselekvésre orientálással foglalkozó társadalomtudományi kutatások is elősegíthetnek.

55

2. T Á R S A D A L O M T U D O M Á N Y O K V I D É K E N

A hazai társadalomtudományi kutatóbázis kialakulásában a történelmi előzmények mellett a társadalompolitikai, az oktatási-kulturális és a gazdaságpolitikai hatások érvényesültek. Történelmi előzményként — a németesítési törekvések után —
az a tény, hogy az első világháborút követően olyan nagyvárosok, kulturális centrumok, mint Pozsony, Kassa, Nagyvárad, Kolozsvár, Temesvár, Újvidék határainkon
kívülre kerülésével Budapest tudományos-kulturális szerepe rendkívülien megnőtt.
Ezt a túlsúlyt bizonyos mértékig enyhítette, de nem ellentételezte a szegedi, pécsi és
debreceni tudományegyetemek létrehozása, illetve megerősítése.
A trianoni Magyarország társadalompolitikáját a végletes osztályelnyomás és
kizsákmányolás, gazdaságpolitikáját a német imperializmusnak alárendelt konzervatív feudál-kapitalizmus; oktatási és kulturális törekvéseit a magyar kultúrfölény
hirdetésén alapuló nacionalizmus, valamint a társadalmi hierarchia tartósításának
szándéka hatotta át. A felsőoktatás korszerűtlen struktúrája — ahol az intézmények
fele hittudományi főiskola, a hallgatók egyharmada jogász volt, s amelyben a lakosság több, mint háromnegyedét adó proletárok és agrárproletárok fiainak aránya
6—7 százalékot ért el — tükrözte a torz társadalmat. A II. világháború hatalmas
veszteségeit súlyosbította a magyar polgárság sajátos rétegét alkotó, jelentős számú,
vidéki magyar zsidóság elpusztítása. A felszabadulás utáni egyetemi reform, a népi
kollégiumi mozgalom és a felsőoktatás szakmai struktúrájának átalakítása kedvező,
demokratikus folyamatot indított el, de az ötvenes évek elején a politikai életben és
az irányításban bekövetkezett centralizációs tendenciák a felsőoktatás egészére és a
tudományos életre is rányomták bélyegüket. Az ekkoriban kialakított főhivatású kutatóintézeti bázis — amelyet főként a felsőoktatási intézmények rovására fejlesztettek, azokból vonva el jelentős erőket — szinte teljes egészében a fővárosban kapott
helyet. Csökkentette a vidéki kutatások súlyát az is, hogy a társadalomtudományok
fejlődésére, számbeli gyarapodására nagymértékben ható megrendeléseket, a párt és
az állami szervek igényeinek kielégítését, döntően a fővárosban működő társadalomtudományi kutatóhelyekre bízták.
A hatvanas évek elejétől érvényesülő, s az ú j gazdaságirányítási rendszer bevezetésével megerősödött decentralizációs törekvések a társadalmi-gazdasági élet
egészére, így a társadalomtudományok vidéki fejlődésére is hatással voltak. Ez tükröződött a Tudománypolitikai Irányelvekben, a vidéki akadémiai bizottságok létrehozásában, tükröződött olyan konkrét intézkedésekben is, mint a felsőoktatási intézményhálózat kialakítása, melynek során valamennyi megyében létesült felsőoktatási
intézmény, vagy például abban is, hogy a Pécsi Tudományegyetem Közgazdasági
Karral egészült ki. Az e téren megtett — főleg extenzív irányú — fejlődés ellenére
azt tapasztaljuk, hogy a Tudománypolitikai Irányelvek célkitűzéseit e téren sem h a j tottuk még végre, a vidéki társadalomtudományi kutatóbázis helyzete nem kielégítő;
újabb erőfeszítésre, intézkedésekre van szükség a kutatások korszerűbbé, eredményesebbé tételéhez, egy egészségesebb munkamegosztás kialakításához. Az alábbiakban a főbb problémák, tendenciák elemzésével, ennek lehetőségeit kívánjuk feltárni.
A vidéki társadalomtudományi kutatások helyzetét nagymértékben meghatározza
az, hogy az adott tudományterületen milyen hagyományokkal, szakemberekkel, intézményekkel, eredményekkel rendelkeznek, illetve az is, hogy a párt- és az állami
szerveknek milyen igényei, elvárásai vannak kutatásaikkal kapcsolatban, s ennek
kielégítésére milyen feltételeket, lehetőségeket teremtenek. A statisztikai adatok
alapján megállapítható, hogy a társadalomtudományi kutatóhellyel rendelkező 21
tárca, illetve országos főhatóság közül mindössze ötnek van vidéki kutató bázisa.
Hagyományait és számszerű adatait tekintve is legnagyobb bázissal az Oktatási Minisztérium rendelkezik, amely a vidéki társadalomtudományi kutatóhelyek 78 százalékát felügyeli, s ezekben dolgozik a vidéki társadalomtudományi kutatók háromnegyed része. Kicsi és meghatározott profilú kutatóbázissal rendelkeznek még a Mezőgazdasági és Élelmezésügyi Minisztérium, a Kulturális Minisztérium, az Egészség56

ügyi Minisztérium és végül az egyetlen főhivatású kutatóintézetet, az 1943-ban alapított Dunántúli Tudományos Intézetet, a Magyar Tudományos Akadémia felügyeli.
Nincs vidéki kutatóbázisa pl. a legjelentősebb társadalomtudományi kutatási ráfordítással rendelkező tárcának, az Építésügyi és Városfejlesztési Minisztériumnak
(1976-ban az összes társadalomtudományi kutatási költségek 26,6 százaléka a tárca
kutatóhelyein került felhasználásra), és az ugyancsak jelentős kutatóbázissal rendelkező ipari minisztériumoknak, noha termelésük java része, üzemeik, munkásaik
többsége vidéken dolgozik. Ez utóbbiban közrejátszott az, hogy a vidéki ipartelepítés
felemás módon, többnyire a fővárosi központ meghagyásával történt, s így a nagyvállalatok ipari kutatásának tervezett decentralizációját sem hajtották végre, aminek
az lett a következménye, hogy ipargazdaságiam és szervezési kutatások 1968 óta sem
kerültek jelentősebb mértékben vidékre. A KSH vidéki kutatóhellyel nem rendelkezik, területi igazgatóságain azonban jelentős regionális területfejlesztési, statisztikai
és demográfiai kutatásokat folytatnak.
Hazánkban 1978-ban összesen 437 társadalomtudományi kutatóhely működött: 34
kutatóintézet, 213 egyetemi, 158 főiskolai tanszék és 33 egyéb (könyvtári, múzeumi,
levéltári stb.) kutatóhely. A 437 kutatóhely közül 256 a fővárosban, 181 vidéki városainkban működik. A társadalomtudományi kutatások fő intézményi bázisai vidéken
az egyetemi és főiskolai tanszékek, hiszen amíg a 34 főhivatású kutatóintézet közül
mindössze egy, a 33 egyéb kutatóhely közül pedig 4 van vidéken, addig a 213 egyetemi társadalomtudományi tanszék közül 93, a 158 főiskolai társadalomtudományi
tanszék közül 83.
Megállapítható, hogy szélesebb profilú társadalomtudományi kutatóbázis csak
nagy egyetemi városainkban alakult ki. Három egyetemi városban: Szegeden, Pécsett
és Debrecenben találjuk az összes vidéki társadalomtudományi kutatóhely és kutató
kétharmadát, míg a harmadik harmad összesen 22 városban szóródik szét. A társadalomtudományi kutatások regionális struktúrájának aránytalanságai (elsősorban a
főváros és a vidék közötti aránytalanságok) több területen megmutatkoznak. így a
vidéki kutatóhelyek általában jóval kisebb létszámúak, gyengébb felszereltségűek,
rosszabb ellátottságúak. Aránylag jóval kevesebb a minősítéssel rendelkező szakemberek száma is. Amíg 1978-ban az összes társadalomtudományi kutatóhelyek 42
százalékát találhattuk vidéken, addig a kutatóknak csupán 22 százaléka; az összes
dolgozóknak 18,7 százaléka, és a ráfordításoknak mindössze 6,7 százaléka jutott a
vidéki társadalomtudományi kutatóhelyekre; azaz vidéken az egy főre jutó kutatási
ráfordítások harmadakkora összeget sem tesznek ki, mint a fővárosban, és jóval roszszabb a kutató—segéderő arány is. Ez azonban főként abból adódik, hogy vidéken
jobbára csak egyetemi-főiskolai kutatóhelyeken folytatnak társadalomtudományi kutatásokat.
A vidéki társadalomtudományi kutatóbázis alapvető sajátossága, hogy a kutatók
olyan intézményekben dolgoznak, amelyeknek fő feladatköre nem a tudományos kutatás (hanem az oktatás, a közgyűjteményi, közművelődési stb. feladatok ellátása).
Ez pedig nemcsak azt jelenti, hogy munkaidejüknek csak egy részét fordíthatják
tudományos munkára, hanem azt is, hogy intézményük finanszírozása nem a kutatómunka igényei szerint történik. Ennek következtében a kutatómunka anyagi, tárgyi,
technikai feltételei rendkívül kiegyensúlyozatlanok, a lehetőségek szerények, a kutatóintézeti körülményekhez képest pedig kifejezetten szegényesek.
A főváros—vidék alapvető ellátottságbeli különbségei mellett jelentős eltérések
vannak az egyes régiók között is. Egyik fontos probléma, hogy a hat nagy regionális
egység közül kettőben, az észak-magyarországiban — központja: Miskolc — és az
észak-dunántúliban — központja: Győr —, rendkívül kicsi és szűkkörű a társadalomtudományi kutatóbázis. Az észak-magyarországi régióban Eger (Ho Si Minh Tanárképző Főiskola), az észak-dunántúli régióban Szombathely (Tanárképző Főiskola)
rendelkezik szélesebb kutatógárdával, de ezek is csak töredékét adják a többi
régióban levő társadalomtudományi kutatási kapacitásnak. Gyakorlatilag csak a tanárképzéssel összefüggő, elsősorban a pedagógiai, illetve — figyelembe véve a két
97

területen található műszaki felsőoktatási intézmények ideológiai tanszékeit is — a
szélesebb értelemben vett filozófiai, marxizmus—leninizmus tudományágazat művelése mondható kielégítőnek. Az észak-alföldi körzetben hiányzik a jogi és a közgazdasági felsőoktatás, illetve kutatás, a dél-alföldiben a közgazdasági, a dél-dunántúliban pedig a bölcsészeti felsőoktatás és kutatás.
Áttekintve a bázist, megállapíthatjuk, hogy valamennyi területen a legnagyobb
és legszélesebb kutatási kapacitással a pedagógiai és a szélesebben értelmezett filozófiai tudományágazat rendelkezik. Viszonylag jelentős a vidéki felsőoktatási és kutatási bázisa — de csak bizonyos régiókra korlátozódik — a történelem, a nyelvészet,
az irodalom, a pszichológia, az állam- és jogtudományok, a néprajz-, a kultúra- és
közművelődési kutatásoknak, a gazdaság- és településföldrajzi kutatásoknak és az
agrárgazdaságtan művelésének.
Szerényebb vidéki kapacitással rendelkeznek a közgazdaságtudományok, a szervezési- és számítástechnikai kutatások, és egyáltalán nincs bázisa a szociológiának.
Ez utóbbi néhány tudományterület — ahol a legnagyobb az elmaradás — ugyanakkor a legfontosabb szerepet játszhatná a területi gazdasági-társadalmi feladatok
feltárásában és tudományos megalapozásában. Ezt az országos és a helyi párt- és
állami szervek egyre nagyobb mértékben igénylik, egyre több ilyen jellegű megbízást
kívánnak adni az intézményeknek, amelyek azonban — megfelelő szakemberek híján
— csak szerényebb mértékben és színvonalon tudnak eleget tenni a kívánságoknak.
Az MSZMP Társadalomtudományi Intézetének közelmúltbeli tájékozódása szerint
például az utóbbi években valamennyi megyei pártbizottság végeztetett szociológiai
vizsgálatokat, elemzéseket — egy-egy fontos társadalompolitikai feladat feltárása,
elősegítése érdekében — e vizsgálatok többsége azonban meglehetősen elmaradt a
kívánalmaktól.
Amennyiben a regionális szerepkört és a decentralizációt a jövőben erősíteni
kívánjuk, úgy szükség van arra, hogy a valóságfeltárást és a gazdaságpolitikai, t á r sadalompolitikai törekvések tudományos megalapozását közvetlenebbül segítő tudományágazatok (közgazdaságtudományok, szervezéstudományok, szociológia stb.) vidéki fejlesztését az eddigieknél jóval nagyobb mértékben segítsük elő. Az utóbbi
évtizedben hazánkban a társadalomtudományi kutatásokban is kezd meghonosodni
a több kutatót, intézményt és tudományterületet magában foglaló, komplex kutatási
programok szervezése. Az ezekben való részvétel egyrészt a kutatások közvetlenebb
társadalmi-gyakorlati felhasználásával kecsegtet, másrészt jelentős fejlesztési lehetőségekkel jár.
Jelenleg a társadalomtudományokban 4 OTTKT (Országos Távlati Tudományos
Kutatási Terv) főirány és 15 egyéb kiemelt kutatási program van. A vidéki kutatóhelyek azonban számuknál és arányuknál jóval kisebb mértékben kapcsolódtak be
ezekbe a kiemelt kutatásokba. Ennek oka részben a vidéki kutatók kedvezőtlen tudományági eloszlásában, részben a fővárosi kutatóhelyek monopolhelyzetében, részben a szervezés nehézségeiben keresendők. Jelentős, de egyedi jellegű a vidékiek
részvétele „A köznevelési rendszer fejlesztése" és „A közigazgatás fejlesztésének tudományos megalapozása" című OTTKT főirányokban, és nagy az érdeklődés „A történelmi és kulturális hagyományaink, emlékeink komplex kutatása" című, tervezett
OTTKT főirány iránt, amely elsősorban a humán tudományok kutatóit fogja m a j d
össze.
A vidéki múzeumokban elsősorban a régészet, néprajz, ú j - és legújabb kori történet és a művészettörténet tudományterületét művelik „terepen", míg a levéltárak
az ú j - és legújabb kori történet- és a helytörténetírás elsődleges bázisai. Mind a
levéltárak, mind az erre felkészült könyvtárak igen fontos előkészítő és kiegészítő
bázisai kell, hogy legyenek a társadalomtudományi kutatásoknak. Segédletek, forráskiadványok, bibliográfiák, repertóriumok stb. készítésével járulhatnak hozzá a kutatásokhoz, azok korszerű műveléséhez. Sajnos ma még csak elvétve találunk ilyen
jellegű színvonalas szolgáltatást, igaz, hogy ezt a jelenlegi kutatások, a kutatók sem
igen igénylik. Ez részben azzal függ össze, hogy a vidéki kutatóhelyeket, kutatókat
58

csak ritkán és igen kis mértékben vonják be országos jellegű főirányok, központi
kutatási feladatok megoldásába. Ennek híján a kutatások, kutatási módszerek is csak
lassabban fejlődnek, az anyagi ellátottság is jóval szerényebb.
Külön kell szólnunk a vidéki társadalomtudományi közélet egy örvendetes jelenségéről, arról a nagy kutatási kedvről, amely az intézményi kereteken túl szélesedett
ki. Ezek a kutatások elsősorban helytörténeti, néprajzi, nyelvészeti (földrajzi helynévgyűjtés, nyelvjáráskutatás) és honismereti vonatkozásban bontakoztak ki, gyűjtőmunkával összekötve. Bár akadnak problémák a tudományos színvonallal, ugyanakkor vannak igen gyümölcsöző eredmények is (földrajzi hely névgyűjtemények,
nyelvjáráskataszter, helytörténeti kiadványok). Alapjában véve ez a kutatást segítő
önkéntes tevékenység hozzájárul a kutatómunka eredményei iránti fogékonyság növeléséhez, a kutatói kapacitás bővítéséhez, egyes esetekben pedig ú j kutatók felfedezését is eredményezheti. Különösen nagy a jelentősége ennek a környező országokban élő, mintegy 3,5 millió magyar nemzeti kisebbség esetében, ahol a hivatásos társadalomkutatóknak a magyar népességhez viszonyított aránya csak töredéke a hazainak. Ugyanakkor nyilvánvaló, hogy főként a történettudomány, a néprajz, a nyelvészet hazai művelőinek is figyelembe kell venniük nemcsak országunkra, hanem az
egész magyarságra vonatkozó ismereteket, segíteniük kell azok gyarapodását.
3. A K U T A T Á S O K H E L Y Z E T E — A Z E G Y Ü T T M Ű K Ö D É S P R O B L É M Á I

A társadalomtudományi kutatások egyik alapvető feltétele, hogy a kutatók megfelelő kapcsolatokat építsenek ki mind az adott társadalmi közeggel, mind a hazai és
külföldi tudományos partnerekkel. Különösen fontos ez a vidéki társadalomtudományi kutatások esetében, amelyeknél az elszigetelődés, a provincializmus veszélye sokkal nagyobb, mint a szélesebb tudományos közélettel rendelkező fővárosi kutatóhelyeken. A kapcsolatok kialakítását részben intézményes keretek, részben a személyes együttműködési szándékok biztosítják. Mind a felsőoktatás, mind a kutatás feltételeit nagymértékben javítaná a posztgraduális képzés régóta vitatott szélesítése,
kiterjesztése. Az intézmény és az oktatók rendszeres személyes kapcsolattartása volt
hallgatóival egyfajta visszajelzést adna a végzett oktató- és nevelőmunkáról, a társadalmi, munkahelyi igények változásáról, másrészt formálná is az intézmény feladatés funkciórendszerét. A posztgraduális képzés másik előnye a kutatás és a gyakorlat
kapcsolatának személyeken keresztül való realizálása lehetne. A társadalmi-gazdasági
élet különböző területein több éve dolgozó egykori hallgatók egy része ugyanis minden bizonnyal végez — munkaköréből adódóan vagy szabad idejében — olyan kutatómunkát, amely az intézmény kutatási profiljába illik. Ezek bevonása a kutatómunkába — akárcsak konzultatív partnerként is — rendkívül nagy előnyt hozhat
mindkét fél és az adott társadalmi-szakmai környezet számára. Én ezt, az egykori
hallgatókkal — posztgraduális képzés formájában — kialakított vagy kialakítandó
intézményes kapcsolatot tartom a legfontosabbnak, mert ez közvetíthetné leginkább
a felsőoktatási intézményt körülvevő társadalmi közeg elvárásait, igényeit az intézmény oktató-nevelő-kutató munkájával kapcsolatban.
Az intézményes együttműködési formák közé sorolom még a különböző országos •
és tárcaszintű főirányok, témák kutatásában való szervezett részvételt; egy-egy helyi,
regionális kérdés tanulmányozására alakult kutatócsoportot, a testvéregyetemekkel,
azok tanszékeivel kötött kutatási együttműködési megállapodást, vagy az országos,
illetve a helyi párt- és állami szervektől kapott kollektív megbízásokat. A személyes
együttműködés szintén egy-egy közös téma kutatása során alakulhat ki, s egészséges
munkamegosztáshoz vezethet. Ugyancsak személyes jellegű az együttműködés az úgynevezett vendégoktatói rendszer, vagy a kutatási megbízás esetén, amikor egyének
intézményekkel kötnek együttműködési megállapodást.
Együttműködés — legyen az akár intézményes, akár személyes — a kutatási
tevékenység folyamán alakul ki. A probléma csak az, hogy a vidéki kutatóhelyek
viszonylag kis mérete és a belső munkamegosztás csak elvétve teszi lehetővé a szer59

vezett teamszerű kutatások megvalósítását, így nagy többségben egyéni jellegű k u t a tásokat folytatnak; még akkor is, ha az kapcsolódik valamely nagyobb, kollektív
témához, vállalkozáshoz.
Törekedni kell arra, hogy részben központi feladatokkal, részben helyi megbízásokkal segítsük elő a modern társadalomtudományok, kutatási módszerek vidéki
meghonosítását és fejlődését, hozzájárulva ezzel a szükséges tudományos közélet,
vitaszellem és az infrastrukturális feltételek (könyvtárszolgáltatás, informatika, számítástechnika stb.) megteremtéséhez is. A megfelelő tudományos légkör, a korszerű
kutatás létrejöttének azonban megvannak a maga feltételei. Mindenekelőtt az, hogy
az adott vagy a rokon tudományterületeken igen felkészült, invenciózus szakemberek
működjenek, de fontos az is, hogy a tágabb környezet is honorálja, ösztönözze és
segítse a tudományos kutatómunkát. Gondolhatunk itt akár a helyi vezetőtestületekre, a sajtóra, de akár egy jó értelmiségi közvéleményre, vagy a más városokban
hasonló témákkal foglalkozó partnerek reagálásra is.
A hazai felsőoktatás területi struktúrája, viszonylag szétszórt, sok kis intézményből álló rendszere csak kevés várost tesz alkalmassá arra, hogy széles területen, több
tudományágban alakuljon ki színvonalas kutatás. Azt nem is tartom szükségesnek,
hogy valamennyi régióban viszonylagos teljességre törekedjünk a társadalomtudományi kutatások fejlesztése során. Az viszont kívánatos lenne, hogy néhány regionális társadalomtudományi kutatóközpont kialakuljon, amely néhány területen egyedülálló kutatásokat folytatna, s így sajátos karaktere lehetne a hazai kutatóhálózatban.
Másrészt kívánatos lenne, hogy kialakult bázisával integrálná, szervezné és segítené
a régió más intézményeiben folyó társadalomtudományi kutatásokat. Természetesen
a regionális kooperáció csakúgy, mint az országos kooperáció célja, csak a legfontosabb tudományos tevékenységek, teammunkához közelítő kutatások összefogása lehet,
s hiba lenne, ha valamennyi kutatótevékenységre ki akarnák terjeszteni. A három
egyetemi városban, ahol társadalomtudományi karok vannak — Debrecenben, Szegeden és Pécsett —, az egyetemek; míg Észak-Dunántúlon és Észak-Magyarországon
elsősorban a veszprémi, illetve a miskolci akadémiai bizottságok lehetnének szervező
központjai az egyes régiók társadalomtudományi kutatásainak.
Megoldandó probléma a regionális kooperáció kialakítása során az ágazati és a területi elv összehangolása, amelynek gátja — többek között — az intézmények széttagolt
megyei és miniszteriális felügyelete, irányítása. Hogy szemléletesebb legyen elgondolásunk, egy példával mutatjuk be. Abból indulunk ki, hogy az egyetem — főképp a
sokirányú képzést adó tudományegyetem — nem pusztán oktatási és tudományos
feladatok ellátására hivatott, hanem összetételénél, a benne levő nagy szellemi erőnél fogva kulturális szervező és közéleti szerepet is vállal. Vita folyik a felsőoktatás
jövőjéről. E vitában egyre határozottabban körvonalazódik az az álláspont, amely
szerint a jelenlegi széttagolt intézményrendszer helyett — a két-, illetve háromszintű
képzés kialakításával —, a felsőoktatási intézmények egymásra épülő hálózatát kellene létrehozni. A fentieket figyelembe véve a dél-magyarországi regionális kutatási
kooperáció szervezeti felépítését, amelynek csírái m á r megvannak — véleményem
szerint — a következőképpen alakíthatnák ki:
Vezető-szervező központ lehetne: a József Attila
Tudományegyetem.
Társintézmények
lennének: (meghatározott vezető szakmai szerepkörrel)
a Szegedi Orvostudományi Egyetem,
az MTA Szegedi Biológiai Kutatóközpontja,
a MÉM Gabonakutató Intézete.
A JATE-hoz, mint „anyaintézményhez"
kapcsolódhatna, mint
„fiókintézmény":
Juhász Gyula Tanárképző Főiskola,
Bajai Tanítóképző Főiskola,
Szarvasi Óvónőképző Intézet,
Kecskeméti óvónőképző Intézet.
Egyéb csatlakozó kutatóhelyek
lehetnének:
Élelmiszeripari Főiskola, Szeged,
Haltenyésztési Kutató Intézet, Szarvas stb.
60

Nagyságánál, szellemi kapacitásánál fogva a
társadalomtudományokban a regionális
központ
a JATE Bölcsészettudományi,
illetve Állam- és
Jogtudományi Kara lehetne.
A két karon közel kétszáz oktató dolgozik, közülük 2 akadémikus, 11-en a tudományok doktorai, és körülbelül 60-an kandidátusi fokozattal rendelkeznek. Részt
vesznek a „Köznevelés fejlesztése ...", a „Közigazgatás fejlesztése . . . " című országos
főirányok kutatásaiban és olyan nagy tudományos vállalkozásokban is, mint a tízkötetes Magyarország története, a nyolckötetes világirodalom története, valamint a
különböző szótárak és helytörténeti, néprajzi monográfiák készítésében, az országos
jelentőségű és nemzetközi hírű helyi folyóiratok, a Tiszatáj és a Kincskereső szerkesztésében. Kiemelkedő kutatásaik közé tartoznak az őstörténeti, a nemzetiségi,
néprajzi, pedagógiai, kelet-európai, latin-amerikai, nyelv- és irodalomtudományi,
szervezéstudományi, jogtörténeti, statisztikai, államigazgatási és helytörténeti kutatások néhány ága. A nemzetközi tudományos együttműködés keretében az újvidéki, az
odesszai, a lodzi és a lipcsei egyetemmel tartanak fenn szorosabb kapcsolatot. Kezdeti lépéseket tettek a környező országok egyetemeinek magyar tanszékeivel való
együttműködés kialakítására (kolozsvári, pozsonyi, ungvári egyetem).
A társadalomtudományi kutatásokban Szegeden — noha vannak kiemelkedő tudós egyéniségek — jelentősebb tudományos iskolákról (amilyen például Debrecenben
Szabó István, Barta János, vagy Bárczi Géza körül kialakult) nem beszélhetünk. Ezek
kialakítása a jövő feladata. A szegedi régió nagy problémája a társadalomtudományokban a közgazdasági, szociológiai kutatások hiánya, amelyet a városban működő
öt felsőoktatási intézmény közös marxizmus—leninizmus intézete valamiképpen pótolhatna. Az anyaintézményhez szervezetileg is kapcsolódna a Juhász Gyula Tanárképző Főiskola, a bajai Tanítóképző Főiskola, a kecskeméti és a szarvasi óvónőképző
intézet, amelyek oktató és kutató munkáját a JATE orientálná és koordinálná.
Ugyancsak koordináló feladatot látna el a Somogyi-könyvtár, és a régióhoz tartozó
három megye levéltári és múzeumi kutatásai vonatkozásában. A regionális kooperáció szakmai-testületi hátterét vagy az MTA Szegedi Akadémiai Bizottsága, vagy —
annak védnöksége alatt — az együttműködésben részt vevő intézmények arányos
képviseletére épülő, regionális tudományos koordináló bizottság alkotná. Ennek a
testületnek a gondjára kellene bízni a régió havonta megjelenő tudományos folyóiratát is. Javaslatom csak vázlatos — és bizonyára erősen vitatható, mert kellően
még ki nem dolgozott — illusztrálásaként szolgált egy regionális kutatási kooperáció
lehetséges szervezetének.
Meg kell jegyeznem, hogy a szervezet önmagában nagyon keveset jelent. Ahhoz,
hogy a regionális kooperáció célrendszerét, tartalmi feladatait és tevékenységrendszerét teljes mélységében feltárjuk, a benne rejlő lehetőségeket és problémákat érzékeltessük, egy, már valamelyest működő modell tapasztalataira kellene támaszkodnunk.
Űgy véljük, hogy a regionális kooperáció nemcsak a megyehatárokon és az intézmények falain törne át, hanem elvezetne közigazgatásunk és főhatósági irányításunk
számtalan megoldatlan problémájához is, melynek elemzésére itt nincs módunk.
4. Ö S S Z E G E Z É S — J A V A S L A T O K

Régiónként áttekintve a társadalomtudományi kutatások helyzetét, azt látjuk,
hogy egyetlen térségben sem alakult ki olyan kutatóbázis, amely a társadalomtudományok valamennyi ágára kiterjedően folytatna tudományos kutatómunkát. Megállapíthatjuk, hogy a társadalomtudományok művelésének országos problémái, gondjai,
a vidéki kutatóhelyeken általában élesebben mutatkoznak, miután ezek többségükben
nem főhivatás-szerűen végzik kutatómunkájukat.
A vidéki társadalomtudományi kutatásokban ma még nincs kialakult munkamegosztás, ennek ellenére egyes felsőoktatási intézmények — a korszerű kutatásszervezés követelményeit figyelembe véve — kezdik kialakítani sajátos intézményi
kutatási profiljukat; amelyhez hozzájárul egyrészt az országos kutatási főirányokban,

témákban való részvétel, másrészt a kiemelkedőbb oktatók köré szerveződő jelentős
kutatások, az alakuló tudományos iskolák l é t e j
A vidéki társadalomtudományi kutatásokra azonban nagyrészt a tematikai szétszórtság és a koordinálatlanság a jellemző. Tekintettel arra, hogy hazánkban a főhivatású társadalomtudományi intézeteket szinte kizárólag diszciplináris alapon szervezték, a felsőoktatási kutatóhelyek elsődleges tudományszervezési feladata lehet,
hogy az oktatást fejlesztő kutatások mellett törekedjenek, egyrészt a főhivatású kutatóintézetek által nem művelt tudományágak fejlesztésére, másrészt az újonnan
keletkező tudományterületek, valamint a komplex, problémacentrikus kutatások szervezésére. Ez utóbbira — összetételüknél, szellemi kapacitásuknál fogva — leginkább
az egyetemek alkalmasak, ezért szükség van az egyetemek között egyfajta m u n k a megosztás kialakítására, hogy a kutatásokat ott végezzék, ahol arra a feltételek leginkább adottak. Ugyanakkor — a társadalomtudományi kutatások sajátosságait szem
előtt tartva — lehetőséget kell hagyni arra, hogy egy-egy tudományágban, témában,
párhuzamos kutatások, kutatási irányzatok is kialakuljanak, ily módon biztosítva a
monopolhelyzet kiküszöbölését, a viták lehetőségét, egymás kontrollját.
A magyar társadalomtudományi kutatásoknak és a vidéki kutatásoknak is egyik
nagy gondja az, hogy a szélesebb közvéleményhez
eljutó színvonalas
publikációs
lehetőségek meglehetősen hiányosak. A tudományos szakfolyóiratok belterjesek, nagyrészt csak a szűkebb szakmai közvéleményre tarthatnak számot. Így a szélesebb
társadalmi hatás elérésére törekvő kutatók mindenképpen csalódnak, s miután
visszajelzést, értékelést csak a szűkebb szakmától kapnak, annak igényeit, elvárásait
igyekeznek teljesíteni, egyre inkább eltávolodva a társadalomtudományok valóságfeltáró-alakító funkcióitól. Ez „a tudomány a kutatókért" szemlélet magával hozza
a túlzott specializációt, a módszertani bűvködést és a nyelvi ezoterizmust is, amely
néhány társadalomtudományi szakfolyóiratnál addig megy el, hogy már a társtudományok művelői számára is hozzáférhetetlen, érthetetlen cikkeket közöl. A másik
oldalon viszont ott állnak nagy számban a különböző helyi szemlék és helyi tudományos közlemények, amelyek javarészt szintén hatástalanok mind a tudomány fejlődésére, mind a helyi politikára, kultúrpolitikára; mivel többnyire karakter nélküliek,
ritkán jelennek meg, és csak szűk körben olvassák őket, s színvonaluk is igen sok
.kívánnivalót hagy maga után.
Ezen ellentmondás feloldására — úgy vélem — indokolt lenne megvizsgálni néhány társadalomtudományi vagy regionális tudományos folyóirat alapításának lehetőségét. (Például Szegeden, Pécsett, Debrecenben.) Ugyancsak indokolt lenne megvizsgálni vidéki kiadó (k) létesítésének lehetőségét is. Az ú j fórumok remélhetőleg
i méltó vetélytársai lennének egymásnak, valamint a meglevő kiadóknak és folyóiratoknak; szellemi pezsgést hozva egy-egy régióba, s szellemi pezsgést hozva az ország
'kulturális-tudományos életébe. J ó példa lehet erre a meglevő vidéki irodalmi, kulturális folyóiratok (Tiszatáj, Alföld, Jelenkor stb.) helye, növekvő szerepe az ország
szellemi életében.
A másik gond, hogy miként lehetne a tematikai szétszórtságon és a kutatások
koordinálatlanságán
segíteni. Erre egyrészt az országos és tárcaszintű kutatási főirányokban való fokozottabb részvétel adhat módot, másrészt a vidéki akadémiai
bizottságok, illetve a három vidéki társadalomtudományi egyetem — regionális kutatási kooperációt szervező — munkája teremtheti meg a korszerűbb kutatás feltételeit, az egyetemes, az országos és a helyi társadalomtudományi igényeknek megfelelő kutatási feladatok kijelölésével. A kutatások koordinálását segítheti a témanyilvántartási rendszer korszerűsítése és az ezzel kapcsolatos fontosabb információk
közzététele is.
A vidéki kutatógárda megfelelő utánpótlása érdekében szükség van arra, hogy
egyrészt minél több nagy kutatási tapasztalattal rendelkező, iskolateremtő egyéniséget hívjanak meg tanszékvezetőnek, másrészt az eddigieknél több tudományos gyakornoki státuszt, valamint több kutatási segéderői státuszt kapjanak a vidéki egyetemek. Gondoskodni kell a kutatási időszak rendszerének (5 évenként 1 kutatóév)
62

bevezetéséről, a külföldi t a n u l m á n y u t a k o n v a l ó arányosabb részvételük biztosításáról, a belföldi utazási keretek növeléséről, nemzetközi tudományos kapcsolataik bővítéséről.
Az egyes régiókban mutatkozó t u d o m á n y á g i aránytalanságokat a lehetőség szer i n t csökkenteni kell. J ó példa erre a miskolci jogi kar létesítéséről, v a l a m i n t a szociológiai oktatásról hozott tudománypolitikai határozat, amely szerint az általános
szociológia oktatását fokozatosan kötelezővé kell tenni a tudományegyetemek jogi
karain, az orvostudományi egyetemeken és a bölcsészettudományi karok megfelelő
szakain, második lépésként — az oktatói káderállomány biztosításával párhuzamosan
— a műszaki és az agrár felsőoktatásban, végül pedig a tanár- és tanítóképző főiskolákon. A határozat végrehajtása megkezdődött, remény v a n arra, hogy ily m ó d o n
a vidéki kutatásokban olyannyira hiányolt szociológiának is megfelelő bázist teremtenek. Másrészt — úgy vélem — nagy előrelépést jelentene, ha a több felsőoktatási
intézménnyel rendelkező városokban a közös tantárgyak jobb oktatására, kutatására,
közös intézeteket hoznának létre
A vidéki társadalomtudományi kutatások feltételeit nagymértékben javíthatná a
tudományos infrastruktúra-szolgáltatás korszerűsítése, az e célra meglevő erőforrások
koncentrálása. Ebben fokozott együttműködésre van szükség az OM- és a KM-intézmények között, mivel például egy-egy korszerű tudományos szakkönyvtár és számítógépes szolgáltatás kialakítása csak így, közös összefogással, az erőforrások egyesítésével képzelhető el, működtetése is csak így hatékony és gazdaságos.
A vidéki tudományos élet sajátos gondjait, problémáit nemcsak a helybeliek, de
az egész magyar tudományos élet megérzi. Ezek a gondok t ú l n y ú l n a k határainkon is,
hiszen a magyarság egyharmada határainkon kívül, zömmel a szomszédos országokban él. Erdei Ferenc „nemzeti t u d o m á n y o k n a k " nevezte a társadalomtudományok
azon csoportját, amely a nemzeti lét és tudat kutatására irányult (magyar nyelv,
irodalom, néprajz, történelem stb.). Ügy vélem, hogy a határainkon kívül élő magyar nemzeti kisebbséggel kapcsolatos kutatásokban a hazai társadalomkutatóknak
sok pótolandó feladata és növekvő felelőssége van. Másrészt t u d o m azt, hogy a vidéki kutatások gondjainak és problémáinak csökkentéséhez, illetve megoldásához, a
fővárosban kell megtenni a legfontosabb lépéseket.
Erre — úgy vélem — megvan a szándék, hiszen politikai és tudományos életünk
vezetői, de a fővárosi tudományos kutatók többsége is érdekelt a magyar vidék tudományos-kulturális
életének fejlesztésében, gondjainak
csökkentésében. Részben, mert
igen sokan k ö z ü l ü k vidékről származnak, de főként azért, mert tapasztalják, hogy a
vidéki társadalomtudományi kutatások gondja, problémája nem pusztán a vidéki
kutatókat sújtja, h a n e m kihat egész közösségünkre, közéletünkre.
B a k o s István t a n u l m á n y á t a s z e r k e s z t ő s é g v i t a i n d í t ó n a k
k é z i r a t u k a t m á r c i u s 20-ig j u t t a s s á k el h o z z á n k . (A szerk.)

szánja. A

hozzászólókat

kérjük:

TÓTH BÉLA

Tiszajárás
hl

PÁRHUZAMOK
Vaktában nem sokáig kotorászok Túristvándiban, nem révedezek elporosodott,
Móriczra utaló emléktáblák előtt. Biztosra megyek. Nyomás szavú emberem él itt,
tudója minden zegnek-zugnak, tücsöknek-bogárnak. Nem kell nékem a sárgaföldből
fölásnom az ismereteket. Makay Bélának, ahogy amoda Csécsén, Milotán mondták,
„minden össze van boglyázva a fejében". Az írott, mondott, gyűjtött tudnivalók
egyben.
Mondhatná az olvasó, hogy így bezzeg könnyű. Csépeletlen kazalból gyűjteni a
kalászt, s mint saját leleményt előtálalni. De hát erre is akad száz mentségem.
A sokból most csak egyet. József Attila Thomas Mann üdvözlése című versében arra
biztat, talán még engem is: „ . . . a z igazat mondd, ne csak a valódit".
A kastélyiskola árnyékos udvarán érdeklődöm emberem után. Egy kószáló fiúgyerek teli szolgálatkészséggel, szalad a tornakertbe, nyelvét majd elharapja igyekezetében, amikor visszaérve ellihegi, hogy majd jön a tanár úr, amikor vége az
órának.
Amiben igaza lehet. Nem olyan műhely a tornakert, mint az asztalcsinálóké,
ahol bármikor el lehet ereszteni a gyalut. Hanem addig is legelész a szemem, hisz
az olyan telhetetlen, mint evésben a ló.
A kastélyiskola alighanem még a Kende bárók virágkorában épülhetett, évszázados fái nekik árnyékoltak, a fák koronái nekik suhogtak. Most bizony kicsit megkopott dísze a kopott kastélynak. Ablakait kicserélték újakra, s olyan helyeken is
ajtókat nyitottak az iskola funkciója szerint, ahol azelőtt talán csak vakablak létezett, vagy még az sem. A lakosság tömeges, sietős iskolázásához se pénz, se igény,
hogy az idő vasfogú harapásaitól megkonyult szélkakast reperálgassák, a külső díszeket megújrázzák, s a kegyelmes nép szolgálatába úgy állítsák.
Még az a csuda, hogy harmincegynéhány év után létezik. Szerették az utolsó
gazdát, félték, várták vissza, hogy el tudjanak számolni előtte, a kastéllyal is, ha
összenőtt, lombos szemöldökét hunyorítva rákérdez egykori cselédeire. Idegrendszerükben lobogtak a parasztfölkelések reményteljes indulásai, s a vereség utáni súlyos
megtorlás, Dózsa, Esze Tamás letörött zászlói.
Nálunk Kelet-Csanádban a fundamentumát is bátran kiásták a kastélyoknak.
Nem haragból, tán nem is félelemből. Magukénak érezték mindenestől. Ha nem a
fölszabadulást ért generáció verejtékezett is érte, akkor az előző, a nagyapai, a szépapai. így aztán miénk a juss minden szege! Ma talán megsóhajtjuk, kár értük. Szép,
műemlékes akármi serkenhetett volna belőlük, ötvenkét szobás kultúrház, vagy öregek szállodája, üdülő, múzeum vagy kórház. Hanem az évszázadok óta tartó éhség,
ha volt is, földhöz vágta a félelmet. Mert az is volt azért.
Egy év alatt szétkapódott a mi kastélyunk, száz ú j kis tanya rügyezett ki belőle
az ú j földeken. Az uradalmiak a földbe süllyesztett, vizes, vaksi, közös konyhájú,
szabad kéményű, rideg cselédházakból a magukéba akartak bújni, annak az épület64

nek az anyagába takarózni, amit kastély mivoltában már látni is utáltak. Így a
pompázatos, szép tornyos épületből szomorú kis putrik emelkedtek, amiken a remény repkényei voltak a külső díszek, s az öröm a belső bútorzat.
Félelem? A mieinknek is ott lakott emlékezetében minden szomorú múlt. Dózsa
végső vereségének színhelye a csanádi Csigamező, s annak ismerős kálváriája, amely
minden népeknek tudatában ült, ahonnét levágott kezű, lábú, szájú emberek zuhantak vissza a földbe mélyeszteti veremházakba gyógyulni, emlékezni.
Nálunk a füvek és a fák is emlékeznek 48-ra. Kiváltképp 49-re. Világos csatamezeje itt pipál komor őszi hajnalokon a szomszédban. Az ott esett tragédiára a
belőle bénán kibogárzókra úgy emlékeznek a falumbéli emberek, mint a ténylegesen
elmúlt előző hónapra. Temetőjében bárki megmutatja a Világoskor hozzánk esett
idegenek sírját, akik bujdokolva itt ragadtak falunk szolgálatára.
1919 pedig kollektív emlékezetünk szerint csak éppenhogy tegnap zajlott. Az
ágyúdörej Szolnoktól napokon át odaszolgált a pipiskedő faluk tornyaihoz, s a menekülők hozták megmaradt életüket, a román királyi katonaság a derest, s a 21-ig ütő
pálcát. Ha katona voltál ugyanannyi, mintha nem voltál. S kétszer annyi, ha vörös!
Mindezt azokért, akik vagyonukat vesztették a forradalomban. Vagyonos nem
került a deresükre.
Félelem? Ott él a hátak, karok, csípők, szívek idegpályáiban.
De azért az uradalmat teljesen szétkapkodták. Helyét oly pusztává tették, hogy
amikor Zsülienke, a két Csipkai földbirtokos fiú nevelőnője, kettős állampolgárságú
kedves öreglány visszavágyva, titokban látni akarta egykori fiatalságának színhelyét,
a puszta látványtól eszméletlenül esett össze. Sajnálhatta? Nem tudhatjuk.
A háború szelében hazasodródott Franciaországba, de övéi, rokonai közül már
senkit sem talált. Visszaszökött. A honvágy hajtotta?
Melyik volt a hazája?
Raccsolva, rosszul beszélt magyarul, noha harminc évig itt élt. S szerette mindenki a magányos, jó vénkisasszonyt. Titokban jött. A romantikát kereste? Holdvilágos éjszaka ért Lőkösről az uradalom színhelyére. Talán úgy is ment volna vissza,
ahogy jött, titokban, ha viszi gyönge lába. Ahogy mondódik, talán a fáradtságtól is,
ájultan esett össze, s a sors keze Kucska uradalmi kanászban cselekedett. Fölnyalábolta, vitte a kastély tégláiból épített saját házának kemencepadkájára.
Még élt, Párizsból küldözött húsvétra meg karácsonyra szép színes üdvözlőlapokat, mert tudta az uradalomból rakott tanyák ú j címeit, Rókás dűlő 6, Csali 5, Kisbérlet 7.
A túristvándi vízimalom az ország védelme alatt álló műemlék. A gondozás
meglátszik rajta. Környezete festői. A Kende bárók őseinek ködbe vesző idejében
épülhetett a faragó jobbágyok szakismeretével. Falun malom az élet. Van olyan
fontos, mint a tűz. A malomépítő a falu fölé emelkedő óriás. Hirtelen nem is lehet
megmondani, mi is. Asztalos, ács, kovács, vízszabályozó mérnök, kőfaragó és molnár
egyszemélyben? És ezek neve nincs a műemléktáblára írva. A malom most is működőképes. A nagy mennyben lakón kívül vajon kinek a bölcsessége védhette meg
ezt a malmot a nagy átalakulás szétkapkodásától. Maga a falu, talán az akkori
molnár?
Nálunk a fölszabadulás örömös mámorától a kegyelmes nép alja bizony nekiugrott az uradalmi malomnak is. Előbb csak a nagyszíjra jött meg az ápitusuk.
Cipőtalpnak. A háború öt éve alatt kilyukadtak a bakancsok, csizmák. Baltákkal,
nagykésekkel indultak a hajtószíjnak, amivel a fekvő szívógázmotor erejét rávitték
az őrlő hengerekre, daráskövekre. Később a transzmisszió kis szíjaira is bizonyosan
sor került volna. Hiszen a környékben mindenkinek lyukas a lábbelije. A molnár,
nagy csontú, terhet cipelő ember, vasdoronggal állta útját a rombolásra fölkelt
erőknek.
— A fejét is szétcsapom annak, aki a küszöböt átlépi! Holnap nem lesz kenyeretek, hiszen ha szíj nincs, a malom halott.
Zúgtak rá, mert igazat beszélt.
De hogy itt ki őrizte meg ezt a malmot, majd tudja azt Makay Béla.
5 Tiszatáj
65

Jön. Első látásra csalódom benne. A híre után öregebbnek képzeltem, roskatagnak. Fiatal. Szelíden mutatja felém jobb kezét, míg baljába teszi át a javításra haza
szánt füzeteket. Mondom néki bátran, hogy Móricz-emlékekért háborgatom, s a j á n l kozom, hogy az író és Szeged küldötte vagyok, s hogy a Túr, Petőfivel szólván, mint
a gyerek anyja kebelére siet a Tiszába, a Tisza p e d i g . . .
Makay Béla szavamba mosolyint.
— Igen. Gyereke. Bizonyosan. Kicsije. A Túr a Tiszának.
— Fia vagy lánya?
— Ez a magyar főnevekből nem derül ki.
— Mi a Marost fiúnak tudjuk egy marék népmese nyomán. A Túrt lánynak
gondolom.
Makay elnézően mosolyog zsákutcába vesző okoskodásaimon. Kicsit a vállán is
rándít. Rámhagyja.
— Számít is az, hogy fiú-e vagy lány. Szép, beszédes, dolgos, titkot tudó, megértő barát. De barátok a Túrba járó patakok, a Tapolnok, a Cibere, a Resztika meg
a többi, amiknek már csak mi, erre lakók tudjuk a nevét. Csecsemő patakocskák,
csak esőzések idején élők.
Amúgy a Túr, a kicsi lány, a Szamos elhagyott medrében folyik. S úgy jár a
kicsike Túr lány a Szamos nagylány medrében, ahogy szegényebb házaknál nagyról
kicsire öröklődik az elhasznált cipő. Végül otthon van benne. Egy jajszavát nem
hallani miatta.
Barátok itt nekünk a patakokat ölükben hordó, elözvegyült medrek, morotvák,
láposok, mocsarak, ártéri öntések, a kőris-szil ligetek, a fekete tölgyesek, a szürke
nyárasak, gyertyánosok. És az .aljnövényzet is cimboránk. A galagonyák, gyűrűsomok,
fagyalok. Még a kutyafák is. És a bodzák, füzek, kökényesek, a szeder, a kárpáti
sáfrány, a gomba.
Emberemből egy szuszra kiszakadt a dicsekvés. Akkora birodalom az övé, amekkorát ismeretével körülkanyaríthat. Itt lakik mindezen szépséges tájak tövében.
Űj házának ablaka sűrű kocsányos tölgyerdőre néz, konyhája üvege a műemléki
malmot övező szépséges tájra. Enélkül nem is tudna élni. Ennyi gyönyörűség birtoklásának fölsorolásában vékony orrcimpája is megremeg.
Nekünk egy életben egyszer eső üdülés lenne, ha kicsit kinyújtózkodhatnánk
benne, neki a mindennapi élet.
Vigasztal.
— De a Túr elviszi ezeket a szépségeket a Tisza hátán Szegedre. Ahogy a történelmünk is átcsurog évszázadok óta a kicsi haza tájainak egyikéből a másikába.
A Szente-Mágocs família itt kelt tán ki ezen a vidéken, s odalent vagyonával
birtokot fialt magának. Mindjárt a 13. századból nyoma van ennek, s maguk felé
egy Mágocs nevű falu ma is virul.
Aztán a Kendék nevével is lejutott ezen a réven a fölsők híre.
Éppen a szegedi nagyárvíz gyászos szereplőjeként maga Kende Kanut. Mikszáth
joggal figurázza ki, hogy a bárói címet nem használó Kanut buzgalom, szakértelem
nélkül elvállalta az árvédelmi kormánybiztosságot. Mert neki az itteni nagy vagyonból, tekintélyből csak a kapcsolat jutott, amivel kormánybiztos lehetett. így aztán
élt, amiből tudott. Nem mondom, hogy Szeged pusztulásából, mert a szerencsétlen a
katasztrófa előtt csak egy évvel korábban nyerte el a stallumot. A kezére üres pénztár és árvédelmi raktárak kerültek, s a tajtékosan szaladó óriás Tisza, reszkető nyúlgátakkal övezve. Félt tőle. Pestről 'hírlelte a biztosan közeledő katasztrófát. S neki
annyi ereje, emberi tekintélye nem volt, hogy föllármázta volna vele az országot.
Amíg ezt itt elmondjuk, a Túr vize a Tisza hullámaiba rejtőzködve, kalaplevéve
szalad Szeged előtt, viszi üzenetünket, ahogy mióta neve van, mindig.
— De miért állunk itt, amikor odabent ülhetünk is — kérdi magától Makay, s
belöki füves udvarú háza kiskapuját.
— Ebédje volt-e?
— Hogyne.
66

— Már sokszor, de ma?
— Ma is.
— Egy kis szatmári szentelt víz azért elmegy utána? Mert itt másképp nem boldogul. Aki megveti kínálásunkat, az ne nagyon érdeklődjön a sorsunk után. Hol is
kezdjük? Említette, hogy Móricznál.
— Igen. A felnőttkorúnál. A gyerekkorát leírta ő maga. Elmesélték a csécseiek,
milotaiak.
— Felnőttkorában sem tagadta meg pátriáját. Jött, mert szerette, írt róla, mert
nagyon szerette. Hanem akikről írt, nem szerették. Vitatták, szégyellték, tagadták.
Haragudtak érte halálukig. Az értelmiségiek, ha Móricz rájuk nyitotta az ajtót, műveltségük parancsolta kényszeredettségből fogadták.
EMELŐHÁLÓ
Az igaz író örök sorsa. Kiírja magát a saját szülőföldje szeretetéből is. De ne
felhőzzek csak úgy a levegőben, példákat ragasztok hozzá. Nem az ujjam végéből
szívtam, hanem Margócsy József tanár nyári egyetemein szedtem magamba a tudósi
kutatások hozadékait.
írónk némely évben háromszor is megfordult szülőföldjén. Rokoni szálak, gyerekkori cimborák, tanulótársak révén akadtak kedves szálláshelyei. Néha akácvirágzásban időzött Nagykállón, máskor szüret idején járta a vidéket. Soha nem bízta
magát a vakvéletlenre. Humott szemmel is látott. Az érett íróra úgy ragadtak a témák, mint kanászra a bogáncs. Ha nem akarta volna, akkor is. Ö meg nagyon tudatos ember lehetett. Papírral, ceruzával járt, s magnó működött a fejében.
Tudott emlékezni. Soha nem ment el üres kézzel tőlünk. Témáit valamelyik újságban rendre az ország elé t á r t a 1928-ban három írása is a megyénkről mesél.
Szabolcsi földvár című elbeszélése vidékünk legrégibb műemlékének történetét idézi.
De még ebből is kibuggyan bővérű elbeszélőkedve.
A földvár udvarán nagy jajszóval siratják a bikától agyondöfött csordást, aki
hulla formájában is rendkívüli jelenség.
Megtudódik, hogy a csordás a bikától a tehenet hamarébb elvezette a kelleténél.
Az meg nekiment gondozójának, aki meghátrálva elbukott, a bika halálra szúrta.
A leírás, mint egymásra épülő történetiség indul. Hanem a végén a sok tragédiát
látott vár, ím még most is drámák játszó színtere maradt.
Két év múlva a megye más miliőjében, kritikai kicsengéssel dolgozódik föl históriánk. Gazdag vendégségben nagy az eszem-iszom. Örákon át ételek hosszú sorai
következnek. Az egyhangúságot a beszéd fűszere, az anekdotázás szakítja meg. A feketekávénál az udvaron roppant kiáltás hallatszik.
„A Bogár, a háromesztendős bika üzekedett, a Kas Mihály tehenére ment, de a
pásztor nem hagyta, mert Kas Mihály tavaly nem fizetett fűbért. A bika megfordult,
s nekiment, belevágta a szarvát, aztán megtiporta . . .
Az ember még élt, kicsit megemelte a fejét, köszönni akart, de visszahanyatlott
a földre...
A házigazda mérgesen mormogott magában.
— Az istenit ennek a csordásnak, ennek is így kellett parádéra csinálni. Elrontotta az ebédet."
Móricz sok megyei úr ebédjét elrontotta.
1930-ban Nyugat felolvasó estet rendezett a Bessenyei-kör. Az alispán pirongatta
a kör vezetőjét: „Micsoda marhaság, idehívni ezt az embert. Abból él, hogy mindig
csak minket figuráz ki, rajtunk gúnyolódik."
Nem is hívták többször.
Ahogy nekimelegszünk a beszélgetésnek, a telő órák alatt sokfelé elkanyarog szavunk járása, talán meg is éhezünk, amire Makay Béla fölneszel.
— Aztán ha egy kis jaó csaókapörkölttel kedveskednék, megvetnék, vagy megennék?
5*

67

Nézünk egymásra.
— Csaókapörkölt, hát az meg mi fán terem?
— Nálunk tölgyfán. De maguk felé ez a váorjú. Sokaknak iszonyú éteL Nálunk
a csaóka csemege.
— Ha a csóka varjú, azzal ismeretségben vagyok. Gyerekkoromban gyakran éltünk vele, akár a vágni való galambbal.
Májusban a vasárnap úgy el nem múlhatott, hogy az uradalmi fák hegyén fészkelő varjúkat meg ne szedtük volna. Tíz-húsz pár csérogó, tokos fiókkal siettünk
haza, mi utcabéli gyerekcimborák, mindig a hajnali harmatokon. Nyúztuk, kopasztottuk; lassan puhuló állat, de azért délre nagy vaskotlánkban már fekete levet
eresztett a rotyogó varjúpörkölt. Olyan enyves mártása csurrant, a kezünk, a szánk
prémje is összeragadt tőle. Szép finoman csalogató illatok szálltak belőle utcahosszat.
— Most is megenné?
— A tíz körmöm is megnyalnám utána.
— Akkor bevesszük idevalósinak. Mert én éppen csókát akarok főzni, de vendéget vártam rá. Vasárnap a fészkek szélére ült tokosokból összelődöstem egy v á j d lingra valót. A család nem eszi, magamnak sok lenne, mert ebből egy szakasz katona
kitömhetné a bendőt.
De ha már így vagyunk, legyen kerek a világ! Főzzünk eléje hallevest! Igaz, a
hal még a Túrban futkos, de veszem a kámzsát, rögvest kikapok egy bográcsra valót.
Vásárcsarnokom az erdő, halboltom a Túr.
— Nem kellene fáradozzon.
— Ez nékem gyönyörűség. Néha egész éjszakákat elhalászgatunk. Izgalom. Ha
úgy tetszik, szellemi. Ma divatos azt keresni. Az ember magában matat, éberen, a
csillagos ég alatt és gondolkodik. Nem olyan nagy szégyen.
A Túrnak más az élete, arca, lehelete, mint akár a Tiszának, Szamosnak. De ezt
látni kell. Nem lehet magyarázni. Szedem a káváimat, menjünk.
Ügy tűnik, kilométereket csaptatunk a dzsungelsűrűségű óriás tölgyesben. Olyan
ösvényeken, amit csak a járatos ismer. Vadregényes vízpartok, fölcsillanó tükrök,
amiben a felhősödő délutáni ég fürdik.
A halászülés dorongfákból ácsolt alkotmány. Hogy miért épp itt áll, az régi
tapasztalásokból következhet. Halas hely bizonyosan.
Két hajlékony mogyorófa sumár négy végére apró szemű háló feszül, olyan
négy négyzetméteres. Egy ötméteres rúd tartja a víz fölé, amelyik a másik végével
a tákolmány lábához támaszkodik. Mi a Tiszán emelőhálónak tudjuk ezt az ősi szerszámot. Sekély vizeken jó fogó eszköz. Itt kámzsának titulálják.
Megállapítódik, hogy a víz közepes sebességű, percenként emelni kell.
Mindjárt első merülésre beakad egy buta, piros szárnyú keszeg. Kicsit megszidalmazódik. Nem őt vártuk, nem is a famíliáját.
Visszadobódik. Menjen isten hírével a fagyon, míg ki nem enged nagyon. Hadd
nőjön. Ide jöjjenek a harcsák, kecsegék, balinok, compók. Meg lett mondva nekik.
Jöttek is. Előbb haloványan. Mert a borulás zavarta őket. Ritkítja a kislányos
Túr vizében őket minden nehezebb felhő. Meg a rablóhalászat. Már villamos hálóval
is hajkurásszák a halat. Nagy károk esnek közöttük. Amúgy is pusztítja őket az elgazosodó meder, a csekély vízjárás, a szennyeződés.
Műveskedő buzgalmaink között a bokrokból előbukkan egy gumicsizmás, t ű r t
fekete nadrágú, lajbijú, ősz fejű férfi. Látszik rajta, hogy nem a traktorról szállt le.
Makay Bélával tegeződve beszél, de nekünk is idenyújtja kezét.
— A falu nyugalmazott lelkésze — mondja bemutatásul Makay Béla.
Az öreg pap úgy ül le, mintha most hagyta volna csak abba a társalgást velünk.
Beszél.
— Ifjonti koromban bizony sok hala volt a Túrnak. Termettek itt akkor harcsák,
40—50 kilósak is, apámék talicskával taszigálták haza. De a malomgödörben, én se
panaszkodhatom. Szárított vérrel, rengeteget fogtam. A mai halászás olyan, mint a
női kézimunka. Csak finomságokkal lehet kicsalogatni a halat a vízből. Csukára
68

harmincféle villantót szerkesztettem már. A hal is olyan tanult, akár a horgász. Nyáron a rézből való villantó jó, télen a fehérre festett. Hideg vízben elgyöngül a csuka
szeme.
Reggelente, kertem alatt szalad a Túr, hatalmas ugrásokkal fürdenek a pontyok.
Szépek. Nem megyek rájuk, nem szeretem az ízüket.
Makay belekontráz.
— Nem tudom, Pali bátyám, hogy a női kézimunkában használatos-e a szigony,
de a Túrban én még pár évvel ezelőtt vadásztam vele. Igen ősi halgyilok. Éjszakai
halászatnál hozza a termést. Karbidlámpával világítunk, négyméteres nyelű szigonynyal lövünk. Nagy halakra.
De még a tapogató is fölbukkan némely szenvedélyes halász kezében. Gyerekkoromban dróthurokkal is láttam harcsázni. Eredményesen. Türelemjáték. Nagy
éhség, nagy szegénység kell hozzá. Meg víz, meg harcsa. Ott a zsákmány.
No meg a téli halászat se éppen női kézimunka, Pali bátyám, meg ne haragudj
a replikázásomért. Egy léken ledugjuk a kámzsát, kifeszítjük mederkeresztben. Meszsziről, fejszekopogtatással belezavarjuk a halakat. Türelemjáték. A hal fázik, dermedt, alig mozdul.
,
Mire meghalasodunk, esteledik. Pali pap velünk ül Makay Béla udvarában, s jeles
társul szegődik közénk a túristvándi malom nyugdíjas molnárja. Szavát fogja, Béla
alig tud egy kis szatmárival a kedvébe járni. Nem mohó. Poharát úgy tartja tenyerében, ahogy a fészkétől pottyant madarat szokás.
— Beteg tán Jóska bátyám? Ha meg nem szólal, vendégeim el nem hiszik, hogy
maga volt ennek a malomnak ura és gazdája.
— Nem ér az már semmit. Rólam rég lemázsált az idő.
— Pedig valamikor magának is füttyentett a sárgarigó.
De az öreg erre se indít. Makay mesél.
— Tizenhárom évesen került a malomhoz, még Kende Zsiga idejében. Akkor
Mihók volt a főmolnár. Nagy akaratú, mulatós. Ha jól ment sora, inasát éjszakának
évadján is elzavarta a fülesdi cigányokért. Reggelig húzatta. Mihók után Józsi bácsi
került a polcra. Csak a háború pár évében ütötték ki kezéből a malmot. Mire visszajött, tönkre is volt vágva annyira, hogy a köveknek csak a fél oldala járta a lisztet,
a másik fele egészben köpködte ki a szemet. Pedig azon, ha értő kézben működött,
pászkalisztet is tudtak őrölni. Messziről eljártak a zsidó papok érte, mert hideg
lisztet lehetett rajta ereszteni.
Az öreg molnárt nem melegíti a pálinka, se dicsfényes fiatal korának felemlegetése. Hanem amikor megindul, szaván megérzem, a velük élő, gondokban osztozó
tanítójuk kedvéért beszél. Hogy biz róla már lemázsált az idő. Hümmög hozzá.
Béla segít.
— A malom a falun méret. Ha valami nagy, akkora, mint a malom. Ha erős,
olyan mint a molnár.
S amíg Józsi bácsi élete 50—60 évét beleőrölte a lágylisztekbe, dercékbe, foszlós
kalácsok jól kelő lisztgrízeibe, mint malma zúgásában, őbenne is ott zsivajgott a
környék öröme, bánata.
A malomárok mély gödre nem csak mesébe illő óriás harcsák összegyűjtő tanyahelye, de a Túrba veszett emberek kikötője, akik a molnár kezével bukkantak ki az
árnyékvilágra.
S az élők, amíg éjt nappallá téve várták, hogy búzájuk sorra kerüljön a garat
előtt, rendre elmesélték vetekedéseiket, megfigyeléseiket, cseles cselekedeteiket a sors
buktatóival szemben. Mit tegyél, ha szemölcs női a kezeden, ha görcs hasogatja lábadat, ha nyilallás áll az oldaladba.
Hogy gyógyítsd állatodat, ha beteg. A birkád, lovad, tehened. Orvos nem volt a
közelben soha.
Időjárás ellen hogy védd a termésedet. Tudd és lásd előre, hogy készül ellened
az idő. Jég jön, eső. Vihar támad.
Lovad prüsszög rá, birka legel futva, kutya hempergőzik, varjak sereglenek látszatra oktalanul. Tudd, hogy ellened készül az idő. Védd a termésedet!
69

KATONA

IMRE

Emlékezés Ortutay Gyulára,
születése 70. évfordulóján
Ez év március 24-én lenne 70 esztendős, de már két éve eltávozott közülünk.
Azóta is egymás után jelennek meg az általa szerkesztett vagy írt posztumusz m u n kák: a Magyar Néprajzi Lexikon II. kötete, A magyar folklór című egyetemi tankönyv és a Balassa Ivánnal közösen összeállított, sok szép képpel illusztrált Magyar
Néprajz. Dinamikus egyéniségének hiányát számos vonatkozásban mindmáig érezzük: megtorpantak a hat kötetre tervezett Magyarság Néprajza előmunkálatai, egyéb
sorozatok is akadoznak, csak egy év elteltével tudtuk rendezni az éppen kilencven
éve fennálló Magyar Néprajzi Társaságunk sorait is, melynek Ortutay Gyula harminc éven át volt elnöke. A tudományszervező és kutató, valamint oktató Ortutay
Gyula gazdag és színes egyéniségét, továbbá teljes életművét is e Társaság fórumán
méltattuk, volt elnökünk halálának első évfordulóján. Az ünnepi ülésszak anyaga az
Ethnographia hasábjain jelenik meg még 1980. folyamán. Az általa alapított egyetemi Folklore Tanszéken pedig emlékszobát fogunk berendezni, és többek között itt
helyezzük el 14 000 kötetre rúgó hatalmas könyvtárát is.
Ortutay Gyula — a szó teljes értelmében véve — gazdag örökséget hagyott
ránk, voltaképpen már életében saját példamutatásával is megtanított bennünket
mindenféle kulturális hagyomány helyes megbecsülésére, ugyanakkor minden idegszálával az adott jelenben élt, és a jövőt igyekezett építeni. A halála óta eltelt két
esztendő látszatra még nem elegendő időbeli távlat egész életműve mérlegre tételére,
valójában máris bizonyosra vehető, hogy ez az átlagos életkort sem ért nevelőkutató és közéleti férfi átlagon felüli egyéniség volt. Minden részletre kiterjedő arcképet ma még nem rajzolhatunk róla, mivel a beható munkálatok befejezésétől
messze vagyunk, de már ma is világosan látjuk: ha Homéroszért hét város versengett, hogy melyikük vallja szülöttének, nekünk legalábbis három „Ortutayt" kell
majd bemutatnunk: a tudóst, az egyetemi tanárt és a politikust. Ez alkalommal én
— valamikori tanítványa, majd munkatársa — a kutató és tudományszervező, valamint a nevelő Ortutay Gyulát méltatom röviden; ez az „egyoldalúsítás" azonban az
én egyéniségemből adódik, Ortutay Gyula nem volt szétosztható, nem érzett ellentmondást szerteágazó tevékenységi körei között. Hogy mégis a néprajzi oktatót és
kutatót vesszük első helyre, épp az ő szellemében járunk el. Bárhol járt, bármit tett,
írt, beszélt vagy nyilatkozott, ő is mindig és mindenütt szeretett szakmáját tette az
első helyre: a nép
tudományát!
Ortutay Gyula szegedi kapcsolatai nemcsak az időrend, vagy ez alkalommal a
Tiszatáj fóruma miatti illendőségből kívánkoznak az első helyre, hanem jelentőségüket tekintve is: Szabadkán született, városunkban nőtt fel és tanult is mindvégig;
egyik alapítója volt a Szegedi Fiataloknak; itt doktorált (természetesen szegedi témából: Tömörkény Istvánról írt), m a j d később itt lett egyetemi magántanárrá (a
szintén szegedi Kálmány Lajos munkásságát foglalta össze); ő indította meg Tápé
néprajzi kutatását is, szemináriumának magam is tagja voltam; és még sorolhatnánk
70

a példákat, ahogyan ő maga szokta volt mondani. Minden látszat ellenére is Ortutay
Gyulát elsősorban a hűség jellemezte: városához, népéhez, barátaihoz és szakmájához, vagyis mindazokhoz és mindahhoz, akit és amit igazán szeretett. Szegedről szólván, a mérleg nyelve Ortutay felé billen: mindig szeretettel írt városáról, a messze
távolban és felfelé ívelő pályája csúcsain sem feledte a várost; ez volt — ha hagyták —
az ő Anteusza; semmiféle hullám nem tudta őt innen elsodorni vagy eltántorítani; többet
adott városának, mint amennyit ő kapott tőle. Igaz, sok egyéb vonatkozásban is hasonló a helyzet, Ortutay ugyanis nemcsak és nem is elsősorban Szegedé volt, hanem
mindenkié. Számtalan barátja volt és számos ellenzője, az utóbbiak az ellenzékieskedés hálás szerepében tetszelegtek, de már az eltelt két év is fényesen bizonyította,
hogy az úgynevezett Ortutay-ellenzék nem képes hasonló tettekre, nem tud felmutatni megfelelő eredményeket; számukra szabadabbá (?) vált ugyan a pálya és a
tér, de nagy szavaikból nem lettek nagy tettek, nem is nagyon lesznek! Csak az követ el hibát, aki dolgozik, és mégis mindig csak annak van igaza!
Ortutay Gyula szinte élete végéig megmaradt szegedinek és fiatalnak, később is
ázt tette magasabb szinten, amit itt elkezdett: gyűjtött és publikált, előadott és oktatott, szervezett és politizált. Ösztönösen-tudatosan segített előkészíteni a gondolkodás, a tudomány szabadságát, és amikor előtte is szélesre tárultak a lehetőségek
kapui, nem habozott belépni; végre kibontakozhatott sokirányú, tevékeny egyénisége. Ortutay úgy teljesedett ki, hogy magával sodort másokat is, eközben a Kodályféle jelszót (a zene mindenkié) értelemszerűen a legtágabb körre szélesítette: a kultúra mindenkié. Irányította az iskolák államosítását, tevékenyen részt vett az ú j
iskolareform, többek között a kitűnő tankönyvek előkészítésében. Később a Múzeumi
Központ elnökeként — a háborús pusztítások ellenére — európai élvonalba emelte a
magyar müzeológiát, majd ugyanezt tette egyetemi tanszékek alapításával és egyéb
intézkedések segítségével is a néprajzi oktatás és kutatás fellendítése érdekében.
A nemzetközi szakmai fórumokon máig ismert és elismert az úgynevezett Ortutayiskola, mely a népi tömegben is felfedezi a szűk körben megnyilvánuló egyéniséget
(legutóbb Skóciában tértek rá e módszer alkalmazására), ami pedig az egyetemi oktatást illeti: Európa egyik legjobb ilyen jellegű intézményének tartják a budapesti
egyetemi Folklore Tanszéket. (De erről nem lenne illő bővebben nyilatkozni.)
Ortutay Gyula még az 1950-es években megpróbálta ugyan egy néprajzi kutató
intézet megszervezését, de ez csak jó másfél évtizedes késéssel sikerült neki: ma az
Akadémiai Néprajzi Kutató Csoport egész hazai tudományszakunk legfőbb bázisa, a
nagy vállalkozások szervezője és — a mi segítségünkkel is — a tervek fő megvalósítója. Még az ő életében sikerült a Néprajzi Múzeumnak, is a város pereméről központi helyre kerülnie. És ez egyben az egész néprajz előrelépését is jelképezi: Ortutay hathatós irányításával lépett ki a tudományunk korábbi elszigeteltségéből, zárkózott fel fejlettebb és idősebb testvéreihez, jelent meg különféle nemzetközi fórumokon, kapott helyet az oktatásban, népművelésben, olyan modern formákat is beleértve, mint például a televízió és a rádió. Különféle kiadványaink, köztük számos
sorozat, nagy népszerűségnek örvendenek, ezek nemcsak idehaza, hanem határainkon
túl is piacra találnak. Kutatási eredményeinket ma már nemcsak magyarul, hanem
a nagyobb világnyelveken is olvashatják. Eléggé nem sajnálhatjuk, hogy e gazdag
szellemi termés betakarítását már nem érhette meg!
Ortutay Gyula látszólag töretlenül felfelé ívelő és mindig, mindenben támogatást élvező pályát futott be, ám aki hozzá közelebb állt, tapasztalhatta, hogy a valóság bonyolult egészének egy ideális normához való közelítése az ő esetében sem volt
könnyű feladat. Mindenesetre elmondhatjuk róla, hogy — jó értelemben véve —
nem olyannak hagyta meg és hagyta el e világot, amilyennek találta, hanem maga
is tevékenyen hozzájárult szebbé, igazabbá és jobbá való átalakításához. Egyik-másik
tette természetesen bírálható, de idővel egyre inkább kitűnik, hogy mi nem tudtunk élni azokkal a lehetőségekkel, melyeket az idő kínált, illetve nem is egyszer
maga Ortutay Gyula harcolta ki számunkra.
71

Hálás-hálátlan szerepe volt: tevékenysége megkezdésének szinte első p i l l a n a t á t ó l
egészen h a l á l á i g olyan korban élt, melyet az á l l a n d ó és gyökeres változások jellemeznek: módosultak országhatárok, megváltozott a társadalom rendje, b e n n e egész
életünk, elsősorban az általa is vizsgált magyar parasztságé. Sok volt a b u k t a t ó , a
csábítás, de ő a tisztánlátását v a j m i r i t k á n vesztette el: p é l d á u l egységben l á t t a a
népi és a hivatásos kultúra, illetve a művészet, a nemzeti-nemzetközi, a h a g y o m á n y
és újítás, az egyéniség és közösség stb. látszólag kibékíthetetlen ellentétpárjait. Ü g y
szerette népét, hogy becsülte a többit is, ahogyan Bodnár
József m o n d t a búcsúbeszédében: „ A m a g y a r b a n és a népiben nemcsak a sajátosat látta, h a n e m az emberit és az európait is. A néprajzot, ezt a legnemzetibb t u d o m á n y t nacionalizmus,
befelé fordulás és népieskedés nélkül t u d t a művelni, és ezzel a p é l d á v a l h a z á n k b a n
iskolát teremtett."
Ortutay G y u l a „fent" és „lent" egyaránt otthonosan mozgott, szinte az egész ország személyes ismerőse volt. A Népszabadsápban ilyen c í m m e l vezette b e Nagy
Péter az Ortutayról
szóló megemlékezést: Tutus elment...
Ez t a l á n m i n d e n n é l jobb a n kifejezi közvetlen, hol derűs, hol villámló, de m i n d i g tevékeny egyéniségét.
Ahogyan tanítványa, Voigt Vilmos írta róla találóan, a m i k o r m é g 60. születésnapját
ünnepeltük: „teljes, m i n d e n iránt érdeklődő ember, érzékkel a h é t k ö z n a p o k b á j a i és
bajai, de a politika és a t u d o m á n y távlatai i r á n t is".
Egységben látás, egyetlen népen és szakmán belül is széles tudomány- és egyben
nemzetközi kitekintés, a részletek helyett az összefüggések vizsgálata, az elmélet és
a gyakorlat egysége; továbbá a néppel v a l ó azonosulás, saját kora feladatainak vállalása, és a j ö v ő biztos érzékkel v a l ó kitűzése, ezek voltak a fő jellemzői. M a g a s a b b
szinten t a l á n azokhoz a kiemelkedő tudós-mesemondó-énekes egyéniségekhez hasonlítható, akiket olyan különös gonddal és szeretettel vizsgált, mert mindezek m a g u k b a
sűrítették saját koruk legszebb és legjobb törekvéseit, és emellett m é g arra is futotta
erejükből, hogy n e k ü n k : hallgatóiknak, illetve követőiknek ú j utakat jelöljenek ki.

FONTOS SÁNDOR: HOLT-TISZA

72

LAGZI

ISTVÁN

„Magyar világ" Przemyslben
NÉHÁNY ÚJ ADAT A PRZEMYSLI VÁR VÉDELMÉNEK TÖRTÉNETÉHEZ
1915. március 22-én „Przemyél az Éhségnek
megadta magát".
A galíciai Przemysl város neve — Doberdó, Isonzó társaságában — I. világháborús veszteségeink egyik szomorú jelképévé vált. A Duna-parton, a Margit-híd budai
hídfőjénél látható „przemyéli oroszlán" az idegen földön, idegen érdekekért
vérzett,
az értelmetlen harcokban elesett, éhenhalt, megfagyott, a hadifogságban elpusztult, a
tönkretett életű katonákra, magyar honvédekre emlékeztet. A przemysli vár (erődrendszer) az Osztrák—Magyar Monarchia keleti részeinek legmegerősítettebb pontja
volt, technikai hiányosságai ellenére is komoly katonai jelentőséggel rendelkezett.
A kb. 120 ezer főt számláló védősereg a háború első hónapjaiban mintegy 300 ezres
ellenséges hadsereg erőinek lekötésével tehermentesítette
a galíciai frontot.
A Duna-parti Przemysl emlékmű talpazatán olvasható felírás szerint a vár védői
„oroszlánként" harcoltak, de a „hősi" hétköznapokról, a honvédek rettenetes szenvedéseiről alig tudunk valamit. Ezrek, tízezrek estek el az értelmetlen harcban. Az
áldozatok nagyobbik része a magyar ezredekből került ki. Emberi kitartásból örök
példát adtak, noha tettük nem Magyarország érdekeit szolgálta. Talán nem is meglepő, hogy Przemyslben, ebben a galíciai pokolban sajátos „magyar világ" alakult ki,
a háború elején magyar nyelvű újságot, verses köteteket nyomtattak. Nem tagadhatjuk, hogy Przemyél, de tágabb értelemben a sokarcú Galícia iránti érdeklődésünk a
„magyar vonatkozások"-nak
köszönhető.
Az I. világháború kezdetén a galíciai hadműveleteknek a monarchia katonai
vezetősége igen nagy feladatokat szánt. Csapást kellett mérni a cári csapatok e térségben levő (vagy ide felvonuló) egységeire. A galíciai hadjárat első szakaszában
(1914. augusztus 23.—szeptember 11.) Krasnik, Komarów térségében részleges sikerek
születtek. A front jobb szárnyán Rawa Ruska, Lemberg környékén azonban az osztrák—magyar csapatok látványos vereséget szenvedtek. A 4. és a 3. hadsereg kénytelen volt visszavonulni a Kárpátok vonala mögé. így hatalmas területek (KeletGalícia, Bukovina) kerültek az orosz katonaság ellenőrzése alá. Przemysl körül szeptember 26-án körülzárult az orosz katonaság által vont gyűrű. A vár magára maradt.
Később a monarchia csapatai ellentámadásba mentek át, Przemyál felszabadult.
A vár felmentésében részt vevő csapatok élelmezését a przemyáli tartalékokból fedezték. 1914. november 8-án az orosz csapatok újból körülzárták a przemysli erődrendszert. A visszavonuló 3. hadsereg csapatai nagy mennyiségű élelmiszert vittek
magukkal. Ez végzetes hibának bizonyult.
A katonailag fontos przemysli vár felmentését 1914—15 telén több alkalommal
is megkísérelték. A hadműveletek előkészítését a szélsőséges időjárás hátráltatta.
A csapatok vezetése és „felsőbb" irányítása sem volt megfelelő. Január közepén nagy
mennyiségű hó esett, a hegyoldalakon 1—1,5 méteres hómagasságot mértek. A kemény hideget néhány napos olvadás váltogatta. A hófúvásos, majd vizes utakon
mindenféle csapatmozdulat óriási erőfeszítéseket követelt. A csapatok nem kaptak
megfelelő ellátást, utánpótlást. Az élelmiszeradagok felére, negyedére csökkentek.
A lovak takarmányozása sem volt megfelelő. Az állomány jelentős része elhullott.
A duklai hágótól keletre levő Kárpátokban közben felvonultak az osztrák—
magyar csapatok. A San völgyében, Przemysltől délnyugatra alig 50—60 kilométerre
rettenetes emberáldozatokat követelő harcok folytak. A XVIII. hadtest 1915. január
73

23-án 17 ezer puskával (aktív, a közvetlen harcokban részt vevő katonával) kezdte
meg támadásait. A létszám január 29-én 12 ezerre, február 12-ig 3400 (!) főre csökkent. A Przemyál felmentéséért vívott harcok az iszonyatos veszteségek ellenére sem
hoztak eredményt. (A duklai hágótól délre azonban a 3. hadsereg csapatai megállították az oroszok előrenyomulását. Az uzsoki hágó visszafoglalásával a jobb szárnyon részleges sikerek születtek.) A przemyáli vár megvédésének kilátásai csökkentek.
Przemyál felmentéséért 1915. február 27-től március 15-ig terjedő időszakban
újabb kísérletet tettek. A támadás vezetésével Tersánszky lovassági tábornokot bízták meg. Az időjárás azonban ismét nehéz körülményeket teremtett. A hevenyészetten kiképezett lövészárkok megteltek vízzel. A meghűléses megbetegedések miatt
ezrek váltak harcképtelenné. A hadműveletek irányítása, az utánpótlás területén
változatlanul komoly hiányosságok voltak. A vezérkar semmit sem tanult a januári
harcokból, a korábbi hibák ú j r a és hatványozott mértékben megismétlődtek. A gyalogság például saját erejére volt utalva, szervezési hibák miatt tüzérségi támogatásra
nemigen számíthatott. A tüzérség a völgyekben vonult fel. Sok volt a megrongálódott, javításra váró löveg. A tüzérség mozgékonysága, tűzereje messze elmaradt az
oroszokétól. A véres kudarc elérhető távolságba került.
Szinte hihetetlen, hogy a támadásra olyan egységeket vezényeltek, melyek fáradtak és éhesek voltak. A barakképítéshez például lett volna faanyag, de hiányzott a
szög, vaskapocs és a kátránypapír. így a katonák többsége a szabadban éjszakázott.
Akadozott az élelmiszer- és a lőszerutánpótlás is. A vezetés mulasztást mulasztásra
halmozott. A február 28-i támadáskor a 86. honvéd gyalogezred (felderítés nélkül)
vaktában nyomult előre. A századok csak hosszú, fárasztó menetelés után kerültek
érintkezésbe az ellenséggel. Az ellenséges állások megrohamozásakor néhány percre
fedezékbe húzódó katonák (kimerültségük miatt) elaludtak a hóban. Sok megfagyott
közülük.
A 27. hadosztály feladata — többek között — Baligród község elfoglalása volt.
Az egységeknek azonban úgy határozták meg a támadás időpontját, hogy felderítésre
ezúttal sem jutott idő. Tüzérség sem támogatta a támadó csapatokat. Az ezredek r á adásul rosszul választották meg a támadás helyét (és idejét). A 85. honvéd gyalogezred rohamozó katonái „ . . . alig 20 lépésnyire az ellenséges puskák
csőtorkolata
előtt, teljesen kifulladva és kimerülve ... összerogytak..."
Röviddel később, a 34.
és a 85. honvéd gyalogezredek a malinowai magaslatoknál 1 órán belül 238 halottat
és 612 sebesültet vesztettek.
A Przemysltől délnyugatra, Smolnik falu környékén harcoló 41. honvéd hadosztály 3. ezrede 915 főt, a 69. gyalogezred 755 főt, a 32. ezred IV. zászlóalja a 600 fős
létszámából 450 főt vesztett. A számadatok önmagukért beszélnek.
1915 márciusa havazással köszöntött be. A csapatok ellátását, lecserélését lassan
és nagy nehézségek árán valósították meg. A korabeli vallomások szerint a rosszul
élelmezett, a megfelelő ruházatot is nélkülöző honvédek a magaslatok megközelítésére, harci manőverezésre többnyire alkalmatlanok
voltak. A hadvezetés azonban
nem vette figyelembe a körülményeket. A csapatoktól támadást és győzelmet követelt. így történhetett meg az, hogy a 29. hadosztály személyi állományának mintegy
negyedrésze fogságba esett. A megmaradt rész a megbetegedések, fagyások miatt
harcképtelenné vált. A 34. hadosztály puskalétszáma 1800 főre, a 41. honvéd hadosztály állománya 2000 főre csökkent. A hiányos élelmezés, ruházat miatt száz és
száz embernek fagyott le a keze, lába. A sebesültek a helyszínen megfagytak. A katonák jobban féltek a sebesüléstől, mint a haláltól. Tersánszky tábornok jelentése
szerint „A természeti erők erősebbek voltak még az ellenségnél is. Az emberi akarat
nem tudta a hófergeteget megállítani, a jeget elolvasztani, és a 20 fokos
hideget
enyhe napsütéssé
változtatni."
1915. március 12-én Przemyál felmentéséért (a vártól délnyugatra kb. 60 kilométerre) újabb koncentrált támadás indult. Az oroszok azonban erős tüzérségi tűzzel fogadták az osztrák—magyar egységeket. Már az első napon a 14. hadosztály
1300 főt vesztett. A 44. ezrednek voltak a legnagyobb veszteségei: 1400 katona és
74

tiszt maradt a támadás színhelyén. A 3. bosnyák ezredből 300 fő pusztult el, a támadást követő éjszakán kéz- és lábfagyás következtében 450 személy vált harcképtelenné. A hadvezetés az időjárásban látta a kudarc okát. Tersánszky tábornok szerint
a kutyánál is kutyább időjárás miatt az emberek úgy hullanak, mint a legyek. A vár
felmentéséért indított támadás bal szárnya sem ért el sikert. A duklai hágótól délre
a VII. hadtest 17. hadosztályának egyik csoportja a 900 fős létszámából 700 személyt
elvesztett. Március 18—19-én a hadosztály személyi állományának mintegy 25 százaléka veszteséglistára került. 1915. március közepén világossá vált, hogy Przemysl
felmentésére nincs reális lehetőség. A várban levők helyzete katasztrofálissá vált.
*

Przemysl védelme nem volt egyszerű. A vár szerkezetét tekintve övvár volt, az
erődök, megerősített pontok mintegy 140 négyzetkilométernyi területet öleltek körül.
Az erődök láncolatából álló övvonal hossza 50 kilométer volt. Egy-egy erődben általában 1—1,5 század gyalogság állomásozott. A kisebb (kisegítő) erődökben 2—12, a
jelentősebbekben 17—18 különböző kaliberű löveg nyert elhelyezést. Néhány erőd
egy erődcsoportot, az erődcsoportok (az úgynevezett előtérállásokkal együtt) védelmi
körletet alkottak. A przemysli övvárban hat védelmi körlet volt. Egy védelmi körlethez 8—12 zászlóalj gyalogság, 1—1,5 század lovasság, árkász század, telefonosztag,
továbbá 10—25 géppuska és 80—120 löveg tartozott. Az erődök előtt néhány kilométerre (például Helicha, Na Gorach) tüzérséggel is megerősített előtérállások voltak
kiépítve. Az előírásos hadrend szerint a várban 85 ezer ember és 3700 ló, valamint a
védelemhez szükséges eszközök számára volt „hely". Az élelmiszer-tartalék 90—100
napra volt elegendő. A vár második körülzárása után azonban 120 ezer ember és 20
ezer ló ellátásáról kellett gondoskodni. Az élelmiszerkészlet — a korabeli számítások
szerint — 40 napra tette lehetővé a védekezést. Przemyál védői végül is több mint
130 napig tartották a várat.
A várőrség legértékesebb részét a 3. hadsereg kötelékéből kivált és a várban
visszamaradt 23. honvéd hadosztály képezte. A hadosztály személyi állománya 18
zászlóaljat, 2 lovas századot és 4 üteget foglalt magába. A hadosztályhoz tartozott a
2. és az 5. honvéd gyalogezred (46. honvéd dandár), továbbá a 3. és 4. honvéd menetezred, a 7. és a 8. honvéd gyalogezred (45. dandár).
Az oroszok által körülzárt várból 1914. szeptember 26.—1915. március 21. között
kilenc nagyobb kirohanást hajtottak végre. A kirohanások célja az ellenséges erők
lekötése, csapatmozdulatainak zavarása, a kárpátokbeli harcok lehetőség szerinti
segítése volt. A kirohanások jelentős mértékű emberáldozatokat követeltek, ennek
ellenére kevés eredményt hoztak. 1915 végével a vár életében lezárult egy sajátos,
számos ideiglenes eredményt felmutató időszak. A várőrség tényleges erejét adó 23.
honvéd gyaloghadosztály létszáma lecsökkent, hiszen a legveszélyesebb helyekre
rendszerint magyar egységeket vezényeltek.
Az 1914 októberében folyó harcok rettentő emberveszteséggel jártak. A 8. honvéd gyalogezred 10. százada az elinduláskor 240 főt számlált. Október 27-én a 240 fős
létszámból 9 meghalt, 48 megsebesült, 59 személy beteg volt. A század létszáma az
„eltűntek" figyelembevételével 97 főre csökkent. A kirohanások gyorsan apasztották
az ezredek létszámát. A 8. honvéd gyalogezred III. zászlóalja 1915. február 18-ról
19-re virradó éjszakáján a helichai előtérállásokból kísérelt meg kitörést: 8 fő meghalt, 22 megsebesült, 101 személy eltűnt. A 2. honvéd gyalogezred 10. századának
parancsnoka még szomorúbb esetről számolt be: „Jelentem, hogy a századok létszáma elesés, sebesülés és főképpen kolera folytán negyedére csökkent és folyamatosan újabb kolera esetek vannak. A legénység elerőtlenedett, úgy hogy ellenséges
támadás esetén ellenállásra alig k é p e s . . . " Az ezredparancsnok azonban kioktatta a
pesszimista századparancsnokot: „Vegye tudomásul, hogy azon csapat, mely védelemben alig képes ellenállni — és helyét az utolsó emberig nem védi — megtizedeltetik, parancsnoka pedig vizsgálat alá vonatik. (...) A jelszó most: végsőkig kitar75

tani ellenséges támadás esetén, hogy ezalatt a kedvező döntés (az) egyik
szárnyon
bekövetkezhessék."
A betegség változatlanul első számú ellenség maradt. A harcokban is súlyos
veszteségeket szenvedő 8. honvéd gyalogezred egészségügyi helyzete 1915 márciusában katasztrofálissá vált. Az ezred orvosfőnökének jelentése szerint március 6-án
365, március 8-án 883, március 11-én 973, március 12-én 1022, március 15-én 1088,
március 16-án 1091 fő volt beteg. Az ezred mintegy fele betegség és kimerülés miatt
harcképtelennek számított.
A katonák hangulata (főleg a nemzetiségieké) megromlott. Nem használt m á r a
„vitézkedés", a kötelességre, császárra való hivatkozás, az oroszok becsmérlése. Az
éhség, a fagyhalál, betegség, a vár kilátástalan helyzete lelkileg tönkretette a csapatokat. Az egyik legkiválóbbnak tartott egység, a 8. honvéd gyalogezred hangulata is
„visszatetsző" volt. „Ma reggel Kozma tbk. úr szemlét tartott a táborban. [Az ezred
szállásául szolgáló „laktanya"-részben — L. I.] Szégyeltem magam, midőn
embercsoportok között menve hangos lárma, tisztelgés hiánya, a legnagyobb
fegyelmezetlenséget árulta el" — írta Molnár Elek alezredes.
1915 legelső napjaiban Przemyslben megjelent a katona egyik legveszedelmesebb
ellensége: az éhség. A források szerint már 1914 végén lényegesen szűkítették az
élelmiszer-adagokat. Különböző „lisztpótló" anyagok (például nyírfaliszt) segítségével próbálták megoldani a jelentkező nehézségeket. A takarmányhiány következtében
a lovak lesoványodtak, sok elhullott.
A katonák a hiányos ruházat miatt százával betegedtek meg. Kéz- és lábfagyás,
végkimerülés minden nap olvasható az orvosi jelentésekben. A 15—20 fokos hidegben lövészárkokban éjszakázó katonák gyakran csak egyszer ettek naponta. Az orosz
csapatok pedig egyre közelebb kerültek a védelmi vonalakhoz.
A Kárpátokban folyó harcok Przemysltől 40—60 kilométerre elakadtak. A várban levő élelmiszer március végéig biztosította volna a védősereg minimális élelmezését. A lengyel, ukrán nemzetiségű katonák nem akartak (de legyengülésük miatt
nem is tudtak) harcolni. Százával szökdöstek át az ellenséghez. Hermann Kusmanek
osztrák gyalogsági tábornok, a vár parancsnoka végül is úgy határozott, meg kell
próbálni a lehetetlent. Parancsot adott arra, hogy Siedliska irányában március 19-re
virradó éjjel (hajnalban) még egy — eleve reménytelen — kirohanást kell végrehajtani. Az orosz gyűrű áttörése esetében csatlakozni kellett volna a Kárpátokban
levő osztrák—magyar csapatokhoz.
Az utolsó kirohanást azonban rosszul készítették elő, a fáradt, rosszul vezetett
csapatok óriási veszteségeket szenvedtek. (Voltak, akik árulásról beszéltek, szándékos
„tévedésről"). Az viszont tény, hogy az áttörés kierőszakolását a csongrádi 23. honvéd
hadosztályra bízták, így utoljára ismét magyarok véreztek. A 2. honvéd gyalogezredből néhány száz katona tért vissza a sáncok mögé. A szegedi 5. honvéd gyalogezred
egységeit is szörnyű veszteségek érték. A 23. hadosztályból 8500 katona és tiszt vett
részt a kirohanásban, de csak 2662 fő tért vissza a várba. A védelem fő erői felmorzsolódtak, a védősereg ellenállása minimálisra csökkent. A katonák éheztek. (Bár a
közvetlen források egyike szerint még jelentős tartalékok voltak raktáron. A várparancsnok szándékosan nem osztotta ki a végső tartalékot képező élelmiszer-készletet.) A vár sorsa megpecsételődött. Az orosz tüzérség több fontos erődöt súlyosan
megrongált, olyan közel került a városhoz, hogy a lövedékek elérték az épületeket.
Kusmanek tábornok engedélyt kért a vár feladására. A császári engedély megérkezése után megsemmisítették a hadianyagot, felrobbantották a vár védőműveit, a
lóállomány zömét leölték. A vár 1915. március 22-én orosz kézre került. A védősereg
katonái és tisztjei (köztük a híressé vált „przemysli" költő, Gyóni Géza is), magyarok, osztrákok és nemzetiségiek útnak indultak a szibériai hadifogolytáborokba. Számukra héthónapi szenvedés után véget ért a világháború. Egy ismeretlen honvédtiszt naplója azonban Przemyslben maradt.
*

76

A vár parancsnoka, K u s m a n e k cs. gyalogsági tábornok a hírközlő eszközök és a vár levélt á r á n a k megsemmisítésére Is parancsot adott (a kevéssé fontos Iratokat a zászlóalj- és ezredparancsnokságokon égették el). Az egyik honvédtiszt akarattal (?), vagy csupán időhiány
miatt (?) nem hajtotta végre K u s m a n e k tábornok parancsát.
A 8., m a j d a 7. honvéd gyalogezred parancsnokának, Molnár Elek alezredes Dworski utca 4.
szám alatti szolgálati lakásán — egészen bizonyosan az alezredes tudta nélkül! — személyes
feljegyzéseket tartalmazó „noteszt", a várban kiadott újságokat és egyéb iratokat rejtettek el.
A napló ceruzával íródott. Szerzője — jelenleg — ismeretlen,
valószínűleg főhadnagyi (vagy
századosi) rangban lehetett. Az ismeretlen tiszt barátságban volt Molnár alezredessel, többször
vendégeskedett a Dworski utcai lakásban. Azt azonban sikerült kideríteni, hogy a napló szerzője és Molnár alezredes ezredsegédtisztje, Majzik főhadnagy is jó barátságban volt egymással.
Molnár alezredes az orosz hadifogságban meghalt. A hadifogságból azonban hazatértek
olyanok, akik tudtak arról, hogy Molnár alezredes lakásában iratokat rejtettek el. Ezt bizon y í t j a — többek között — az is, hogy 1923-ban magyar „tiszti küldöttség" szemlét tartott a
Dworski utca 4. szám alatti házban (az alezredes egykori lakásában azonban nem találtak semmit). Nem kétséges, hogy az elrejtett iratokat keresték. Valakinek (valakiknek?) fontos lehetett.
A h a t v a n a s évek elején a Dworski utca 4. szám alatti házban (Molnár Elek alezredes egykori lakásában) falbontási és padlójavítási m u n k á k a t végeztek. A serénykedő mesteremberek
papírba csomagoltan, sértetlen állapotban megtalálták a korábban keresett anyagot. A napló a
przemysll vár védelmének, a várbeli élet alakulásának (és egy honvédtiszt gondolkodásmódjának) egyik jellegzetes dokumentuma. A m. kir. honvédség egyik tisztje az ellenségtől (másodszor) bekerített Przemyslben tgy látta, így élte át az eseményeket.
•

1914
XI. 6.
Ma 11 óráig aludtam, igen hideg idő volt.
XI. 7.
A délelőtt elég jól telt el, nem mentem ki lovagolni, mert megint vártam, hogy leveleimet repülőgép elvigye.
Délben az ebédnél igen lelkes tanácskozást tartott[unk] . . . ott volt valami a
levegőben. Richtig kiráncigáltak ebéd után az ágyból és M o l n á r . . . után kellett [telefonvonalat — L. I.] építenem, akinek az lett volna a feladata, hogy a hads. által
hátrahagyott betegeket... behozza, de ezeket az oroszok már elszállították. Nagy
herce-hurca után az ezred bevonult.
XI. 8.
Igen fáradt voltam. Feltettem magamban, hogy tekintettel arra, hogy vasárnap van,
el fogok menni a templomba, de a végén még sem mentem el, hanem a térzenét
hallgattam.
Délután a helyes kis lánykával sétáltam akit még az előző ostrom alatt ismertem meg.
Egy huszár alatt beszakadt a fedezék.
XI. 9.
Kilovagoltam, utánna pedig bolondoztunk a lányokkal. Ma adtuk be a kitüntetési
javaslatokat. Délután haza írtam, azután p e d i g . . . az utcán [sétáltam]. Vacsoránál
igen jól éreztük magunkat, vendégünk volt a Niki tb. [tábornok], egy igen kedélyes,
olyan igazi bácsi. Tegnap lopták el Göncz kancáját. Délután még moziban is voltam.
Ma jött meg a dicséret, az elmúlt harcokban teljesített jó működésemért.
XI. 12.
Bombákat meg kell [?] mert az ellenség visszadobja, de a paraszt nem hiszi el, hogy
utánna robban. Nálam volt a Mici.
XI. 13.
Igen korán kellett felkelnem, mert kirohanás volt észak felé. Kozma csoporthoz voltam beosztva, minden kifogástalanul működött. Nagyon fáradtan éjjel 2 órakor jöttem haza. 2 bombát dobtak a városba.
77

X I . 15.
Tekintettel a vasárnapra m a pihenőt tartottunk. Délelőtt térzenénél v o l t a m d a c á r a a
zuhogó esőnek. Délben pedig szolgálatba léptem.
Ügy látszik, hogy az oroszok Galíciában sorozást tartottak, mert a tegnapi foglyok között egynehány polgári egyént fogtunk a fedezékben, teljesen felszerelve a m i
felszerelésünkkel.
A tegnapi ütközet igen szép volt, különösen a Létay csoport előrenyomulása
a hol az emberek remekül használják m á r a gyalogsági ásót, alig lehetett őket l á t n i .
A z idő is nagyon kedvezett, reggel nagyon hideg volt, egész n a p hideg szél, de nagyon tiszta volt [az égbolt — L. I.] úgy, hogy remek megfigyelés volt lehetséges.
Tegnap egész napon át erős tüzérségi tűzben volt a Z a l a za. a hol h o l n a p erődítési m u n k á l a t o k n a k kell folynia.
M a egy óriási dicséretet k a p t a m a tegnapi összeköttetés [helyreállítása — L . I.]
végett.

A D U N K O W I C Z K I FÖERÖD R É S Z L E T E

X I . 16.
Délelőtt a 7. és a 8. ezred összeköttetését állítottam h e l y r e . . .
6 órakor jött a Mici és nagy cénát csinált, hogy tőlem beteg lett, a végén kilöktem.
Este igen j ó l éreztük magunkat, Laci játszott, K á l m á n szolg.(álatban) v o l t és
fentmaradtunk 12 óráig.
A Kegy. úrral [Létay G y u l a ezredes, a 46. honvéd gyalogos d a n d á r parancsnoka
— L. I.] K r a w n i k i n voltam a munkálatokat megnézni a m i t a 7. és a 8. e. [ezred]
csinál, u t á n n a Lacinál voltam ebédelni.
Tegnap az oroszok egy magyar kiálltványt tettek az előőrsök n a p p a l i á l l á s a i b a :
Magyarok!
A z osztrák birodalom Németországgal együtt kijelentett Oroszországnak h á b o r ú t
és m i n d a kettő betört orosz földre.
A vitéz orosz hadsereg nemcsak megverte az osztrák és német seregeket az
egész vonalon, de kizavarta is őket Oroszországból. A z u t á n á t m e n t u t á n n u k az osztrák és német határon és most győzelmesen megy Budapest, Bécs, K r a k k ó , B e r l i n
felé. Halics, Lemberg, Jaroslaw és néhány németországi város m á r a Nagy Orosz
C á r birtokába van.
M i k o r a győző oroszok átmennek a Kárpátokon t ú l r a és m e g h ó d í t j á k Przemyált,
ők lesznek az egész osztrák—magyar birodalomnak az urai.
Magyarok! A ti szép hazátoknak és ti m a g a t o k n a k sorsa v a n a t i kezetekben.
Mikor ti küzdetek az osztrák—német érdekekért, ti játszatok a ti sorsotokkal. H e t v e n
év ezelőtt ti küzdöttetek m á r nem egyszer az osztrákokkal, de sajnos a k k o r Oroszország szövetséges viszonyban volt az osztrák b i r o d a l o m m a l , segített neki és Debrecen mellett hosszú időre volt betemetve a m a g y a r függetlenség. Ez volt a nagy tör78

ténelmi hiba amiért Oroszország drágán fizetett. A jelen háborúban az orosz hadsereg kijavítani fogja s a magyaroknak függetlenséget és szabadságot hoz.
A szabadság órája ütött már! Itt az idő most vagy soha! Fogjátok a fegyvert az
oroszokkal együtt és az osztrák—német járom lesz megsemmisítve.
Az oroszok nem akarják Magyarországot meghódítani. Oroszország a nélkül is
igen nagy. Magyarország az oroszoknak nem kell. Semmit ami jogosan Magyarországé, a győző oroszok nem vesznek el tőlük. De a magyarok kötelessége segíteni az
oroszoknak, hogy a német járom tönkre lesz téve.
Éljen a szabad, független Magyarország!
Éljen a nagy Oroszország!
Ezelőtt vagy 8 nappal úgynevezett bandákat alakítottunk, feladatuk lett volna gyújtogatni, de különösen az ellenség vonatait [az utánpótlást szállító járműveket —
L. I.] zavarni. Eredményük vajmi kevés. Kivéve egyet aki civilben burgonyát adott
el az oroszoknak, és elég jó jelentést hozott.
XI. 18.
Az oroszok csaknem este úgy jeleznek egymásnak mint a vadgalambok. Az oroszok
az előző ostrom alatt a várat úgy közelítették meg, hogy sátorlap alatt másztak, fejükre szalma csutakot tettek.
Este egy alsóst játszottam és 11-kor haza mentem. Hazamenetkor a Laci egy
hosszút és széleset magyarázott a tevékenységéről, egyben gratulált a signum laudishoz, de az alapját nem magyarázta meg.
XI. 19.
Délelőtt Krawnikin voltam, igen kellemesen elbeszélgettem Kaszával. Délután 3 órakor kaptuk meg a rendelkezést a holnapi kirohanásra, igen késő volt már nemhogy
még az nap valamit dolgozni lehetett volna. Most már sötétségbe kerültünk volna,
így hát elhatároztuk, hogy reggel korábban indulunk.
Délután nálam volt a Mici és csak későn ment el.
Ma volt az első erős havazás.
XI. 21.
Reggel 4 órára csak egyszerre beállít az a bolond Kálmán a két nővel, hogy én
adjak nekik valami ennivalót, magam is éhes voltam mint a farkas, hát nagy kutatás után végre valamit találtunk és azt melegítve ettük meg.
Déli 12h-ig aludtam, a Dezső meg a Laci is nagy hűhóval fogadott, tegnap nagy
lebaszások voltak. Nekem ma egy jelentést kell írnom a tegnapi működésemről. [...]
Délután csak egyszerre beállit Mici, itt maradt pár percig és megígérte, hogy
éjszakára újból eljön. Este eljött, itthon vacsoráztam vele.
XI. 23.
Délelőtt megcsináltam jelentéseimet. Orosz teljesen téves és szabályellenes nézeteit
fejtette ki a telefonnál. A 7. e. [ezred] megint künt dolgozott. Ma ismertem meg
Pergert a ki egy önző, nem egyenes jellem. Mindig csak a maga személyét szereti
előtérbe tolni, annak köszönhetjük is a múltkori scémákat a m i é r t . . . Kegy. úr
[Létay ezredes — L. I.] füle. A vége pedig az lett, hogy össze szidták, mert úgy felizgatta a sok intézkedéssel.
A mi vezérkarunk még mindig nem tud szakítani a békében megszokott ellenőrző és üres fejű gondolkodásával, senki.nem akarja belátni, hogy nem az egyiknek
sem a másiknak nem dolgozunk, hanem egy magasabb cél lebeg a szemem előtt,
míg ellenben ők [az osztrákok — L. I.] saját kényelmüket tartják szem előtt, még
mindig nem tudnak a külsőségekkel szakítani, és mindig a kicsinységekben keresik
a nagyot. Ha ők kellő időben intézkednek úgy derék csapataink feltétlenül teljesíteni
fogják feladataikat. Pl. most a mikor az agyoncsigázott embereinknek egy kis pihenőt lehetett volna adni, hogy egy kicsit magukhoz jöjjenek, kikergetik őket ásni, sőt
egy pár nappal előbb harcszerű ásást akartak rendezni ellenséges tűzben, csupán
azért, hogy fölöslegesen kitegyék pket veszteségnek. Őrültség lett volna!!! A mi hds.
79

[hadseregünk] soha nem lesz háb. [háborúra] kiképezve, mert mindig parádéban
fogják a fő kiképzési ágazatot keresni.
Ügy vagyunk a tüzérségünkkel is. Az egy kis lejtőn nem t u d j a ágyúit felvinni,
mert nem tudja lovait kellőképpen behajtani, így történt, hogy a múltkori kirohanás
alkalmával a Zsuku (?) este 5 h indult el haza és másnap délután 4 h -kor érkezett
meg.
XI. 24.
Igen jól aludtam, tegnap meglehetősen... este zongorázott Göcze. Most megint kezdik behozni, hogy az összes tiszteknek itt kell tartózkodni. Tegnap délben végre elvitte a repülős a leveleinket, elutazás előtt megbeszéltük vele, a nagy győzelmi hírekről adjon nekünk értesítést... [...]
Este Laci természetének megfelelően újból megpróbálta [a] kártyapartit összeveszíteni.
Máma az a hír járta, hogy Lemberget az oroszok kiürítik. Magyarországban
már megint bent vannak, ami általános elkeseredést szült.
XI. 25.
Máma valamivel melegebb volt, nem mentem el lovagolni, mert nem akartam összefázni. Délelőtt, reggeli után 21. [ez]tem. Sehonnan semmi ú j hír nincsen. Az erők
még mindig nem nyomulnak elő, hanem kemény harcban állnak az oroszokkal.
Tegnap 12 ember mindkét lábát amputálták mert megfagyott, úgyszintén az oroszoknak egy egész előretolt rajvonaluk Pralkowce előtt szintén megfagyott. (...)
Télre felszerelve ezek a szegény emberek [magyar honvédek — L. I.] még kesztyűt
sem kaptak, minden egyes embernek van egy rend fehérneműje, holnap pedig b a k a kötővel lesznek ellátva . . . Máma még béke hírek is jártak, amiket állítólag a császár visszautasított volna.
A mai napon nem tudtam hitelt a d n i . . . a nagy győzelmi híreknek, m e r t ha
igazak volnának úgy ez egy döntést jelentene Orosz-Lengyelországban, ami pedig
nem áll.
XI. 27.
A holnapi nagy ( . . . ? ) készülünk Göczével. Üjból megfagyott 2 ember a 8. ezredből.
Már olyan rosszul állunk szalma dolgából, hogy már a háztetőket kezdik lebontani.
Az oroszok Nirankowicén a vasúti sorompónál felakasztottak egy egyenruhába öltöztetett katonát, valószínűleg egy, a kiküldött bandákból.
Ma egy erőszakos felderítés volt Brilince felé. A W III. előtt megtámadták az
előőrs vonalat is, a W lőtték ágyúval. Egész nap nagy lárma és katonazene volt hallható Nirakowicéből. Igen erősen deprimált hír, hogy az oroszok m á r megint az
országban vannak, annyi különféle hír kering arról, hogy tulajdonképpen az ember
maga sem tud eligazodni.
XI. 28.
Délelőtt az a hír járta, hogy holnap kirohanás lesz, de aztán elmarad. Minden jel
arra vall, hogy minket az orosz ostromolni akar.
Vacsorát adtunk, igen jól éreztük magunkat, zeneszó, fényes világítás, nagyszerű
menü után, de nem felejtkeztünk meg megemlékezni arról a szegény bakáról [aki]
könnyű cipőben táb.[ori] őrségen áll.
XI. 29.
[...] Ma térzene. Erős ágyúzás északon. (...) A 2. orosz ezred támadott a Mogilára,
de vissza lettek verve.
XI. 30.
Beteget jelentettem, mert erős influenzám volt. Erős ágyútűz délen és északon. Északon kirohanás a W x és X a felé. Kozma csoport és a 8. ezred. De. l l h - k o r azon
sürgöny [jön], hogy előreláthatólag ma sok [a] sebesült. Ugyanis az oroszok úgy látszik, nehéztüzérségüket akarják ott elhelyezni. [...]
Awramowics holttesténél 28 muszkát végeztettem ki ugyanolyan módon a hogy
Awramowicsot gyilkolták meg (Janównál).
80

XII. 1.
l l h felé nagy durrogásra ébredtem, ugrottam ki az ágyból, repülőgépek (3) 27 bombát dobott le a városra, óriási ribilió, minden épkézláb ember lőtt, tisztiszolgák a
háztetőn kéményekhez támaszkodva őrülten lövöldöztek.
A tegnapi kirohanás siralmas volt, a 8. e. [ezrednek] 1 óra alatt 120 sebesültje
volt, 4 oldalról került t.[üzérségi] tűzbe, úgy űzték a bakát mint a csikót.
XII. 19.
Nagy pihenés. Déli ll h -kor egy bomba megölt 6 gyereket, 1 asszonyt. (...) Na Gorach-nál 18-ról 19-re [virradó éjjel — L. I.] 300 embert fogtak el az oroszok a kik
aludtak. (...) A Vezérkar nagyon helyteleníti ezeket a kitöréseket a nagy veszteségek miatt, pl. az utolsónál 2000 embert vesztettünk. Létay [ezredes a 46. dandár parancsnoka — L. I.] nagyon korán jelentette a 420-nak az elfoglalását, úgy hogy Geizinger az által előre rendelve sok veszteséget szenvedett, erre Létay magánkívülinek
tetette magát és így a felelősséget elhárította magáról. Molnár [alezredes, a 7. majd
a 8. honvéd gyalogezred parancsnoka — L. I.] volt azalatt a parnok [parancsnok]
a ki gyűlöli Létayt. Utolsó nap, vagyis 18-án a Kegyi [Létay ezredes — L. I.] felgyújtatta Cisowát a hol igen sok széna és zab volt felhalmozva a helyett, hogy behoztuk volna, a lakosságot pedig magunk ellen uszítottuk volna. Azonkívül még a
csapatok visszavonulását is nagyon megnehezítettük. (...) Minden jó volna már,
csak egyszer haza mehetnénk megint, ezért voltam ma is a templomban és kértem
az Űr Istent, hogy egészségesen segítsen haza.
XII. 20.
A 19. 5. 8. ezredek Na Gorach magaslat visszavételénél voltam kint W Xl.-nél. Egy
lelketlen eljárás a mit itt a csapatokkal csinálnak, főtartalékunk teljesen tönkre
ment, már azért is, mert a főhercegnek kedveskedni akartak. Ezeket fel kéne akasztani a.kik így bánnak a csapatokkal. Igen a cél el volt érve, úgy mondta a parancs,
de ez nem igaz, mert semmi sem volt elérve, csak az, hogy T. [valószínűleg Tamásy
altábornagy, a várparancsnok helyettese — L. I.] vérszomja volt kielégítve, most
meg kapkodnak fűhöz-fához, mit csináljanak a sok sebesülttel.
XII. 21.
Semmi különös. A 8. ezred vesztesége 60%-os.
1915
I. 1.

Az éjjel a szesz megoldotta Göcze nyelvét és azt mondta, hogy az élelmezés körül
mulasztások történtek, itt a várban egy általán olyan disznóságok vannak a melyeket el sem szabad mondani.
I. 3.
Este Molnárnál [a 8. honvéd gyalogezred parancsnokánál — L. I.] voltam a hol a
vár hdb. [hadbíróság] visszaéléseit beszéltük meg.
I. 5—8.
Semmi. Egy tüzér önk. a raktárból conzervet lopott, hogy az éhhaláltól megmentse
magát...
I. 9.
'
Egy levelet hozó repülőnek kellett volna jönnie, de nem jött. Szalmát hordó bakák
megfelezték a szalmát az oroszokkal. Karácsonyra 2 ökröt küldtek az oroszok avval
a felírással, hogy mi nem mint ellenségek, hanem mint harcosok állunk szemben.
I. 14.
Zahlaton [?] voltam a hol a rutének csapatostul megadják magukat a rossz élelmezés, de különösen a hiányos ruházkodás végett, mert egyiknek sincs már cipője. Az
elhelyezésük pedig gyalázatos 1/2 m. víz felett vannak a mely hideg úgy hogy feküdni
sem tudnak hanem csak gubbaszkodva [tudnak] aludni. Holnap a püspök fogja őket
esküjük hűségére figyelmeztetni.
6 Tiszatáj

81

I. 31.
Erős ágyúzás éjszaka. A z idő kezd hidegre fordulni. Erős havazás folytán végre j ó
szánút. Tegnapelőtt a 8. ezredből 30 ember szökött át az oroszokhoz, oka ismeretlen. [...]
I I . 2.
A 8. ezrednél lévő szökések meg szűntek, mert nagyon u t á n a néztek az élelmi cikkek
kiadásánál. Mivelhogy 4 éhségből s z á r m a z ó haláleset fordult elő, az ezred étkezés
feljavítást kapott, a m i á l l szalonnából és kolbászból. A tisztek saját a d a g j a i k a t kezdik m á r oda adni a legénységnek, hogy bennük a lelket fenntartsák, t o v á b b á egész
nap a legénység között élnek, együtt énekelnek velük . . . meséket m o n d a n a k nekik . . .
[...] Ú j b ó l letartóztatás. Fenyő szds. [százados] a kinek szeretője conzerveket árulgatott 4 koronáért, disznóit pedig kétszersülttel etette.
II. 6.
Egy p u l y k á n a k az ára 100 korona volt a piacon, egy tojásnak pedig 1 kor. M e g i n t
reggelig kártyáztam és így csak délben, vagyis 1/2 1 órakor keltem fel. ( . . . ) N a g y o n
rosszul voltam, vagy 400 koronát eldobáltam. N á l a m volt a Mici a kit é j j e l kikergettem az ágyból, szegény a kis diványon kuporgott egész éjszaka. Folytonos lövöldözés a Pod M a z u r a m i n .

A Z E G Y I K EROD A „SZÖRNYŰ V É G " U T A N

II. 13.
A z élelmi [szer] raktár tisztviselőinek bevallása szerint még 1 hónapi élelem v a n
a várban. H a azonban nagyon megszorítjuk úgy ki lehet h ú z n i m é g 6 hétre. Rengeteg mennyiségű sonka romlott itt meg. (..) A z egész városban m á r nincsen petróleum, úgy hogy a polgáriak m i n d e n este sötétségben kénytelenek ülni. L o v a i n k teljesen harcképtelenek, mert m á r dűlnek össze az éhségtől, éjjel nem t u d n a k lefeküdni
mert köves az istálló, széna és szalma meg abszolúte nincsen. ( . . . ) M i n d e n k i csak
nagy óvatossággal emlegeti a felmentésünket, én nem nagyon bízom m á r benne.
Most m á r nem [azon] gondolkodnak, hogy a leg.fénységet] répával f o g j á k etetni,
mert m á r nem t u d j á k m i t a d j a n a k nekik. ( . . . ) Este hangverseny volt, nagyon el voltam keseredve helyzetünk miatt, a mely reménytelen, csak egyszer segítene az Ü r
Isten át még a Kárpátokon, t u d o m nem megyek többet [ki] belőle.
II. 14.
A z erkölcsök nagyon kezdenek zülleni, nincsen nap, hogy tisztek ellen n e m j ö n n e
1—2 feljelentés, csalás, lopás végett, őrmesterek [is] teljesen el v a n n a k züllve és ez
m i n d azért van mert m i n d e n k i érzi már a véget, dacára a n n a k , hogy m i n d e n k i a
felszabadulásunkról beszél. Talán egy ho.-ban [hadosztályban — L. I.] sincsen a n n y i
disznóság m i n t éppen ebben. ( . . . )
82

I I . 15.
K u s m a n e k [Hermann K u s m a n e k osztrák tábornok, várparancsnok — L. I.] meg van
ő r ü l v e a tisztelgéssel... m i n d i g csak a magyar tiszteket szállítja meg, azért mert
gyűlöl bennünket magyarokat, mert m i különbek vagyunk m i n t az ő d i s z n ó . . .
hordája. Egyáltalán sehol sem t a l á l u n k olyan rokonszenvre és szeretetre m i n t amilyet csapataink megérdemelnének azért a derekasságért és vitézségért a milyet itten
kifejtettünk. Bizony a v á r körülzárása előtt ment könyörögni, hogy csak magyarokat
a d j a n a k neki és most nem t u d j a megbecsülni. [...]
I I . 16.
Éjszaka rádiógram jött a hds. főparságból a mely arra figyelmeztet, hogy az oroszok
h a j n a l b a n t á m a d n i fognak. (...) K u s m a n e k magatartása a csapatokkal szemben absolut
helytelennek lehet mondani, mert sohasem m u t a t k o z i k . . . a helyett, hogy csapatait nézné
m e g a Korzón sétál és a tisztelgést ellenőrzi, még egy kórházban sem volt, pedig ott
volna m i t néznie, mert hihetetlen sok halál eset van a m i a sebek felületes kezelése,
vagy k ö n n y e l m ű operatiók folytán keletkezik, nincsen meg a kellő tisztaság, úgy
hogy m i n d e n 3. operált vérmérgezésben pusztul el. Egy teljesen ú j k o m b i n a t i ó van
megint a ho.-unkkal [hadosztályunkkal — L. I.] és pedig az, hogy csapatainkat a
felmentés u t á n Szegedre szállítják a hol kiegészítenek utána pedig a szerb frontra
szállítanak le. (...) A z a hír jött, hogy a ho.-nál [hadosztálynál — L. I.] mindössze
30 l ó fog maradni, persze a kegyelmesé m i n d megmarad, sőt még vesz hozzá 2-tőt,
hogy a K u r v á l y a [sic!] sétakocsizást t u d j o n csinálni és a m i drága lovainkat pedig
[élelmezés céljából — L. I.] levágják.

KÉT ISMERETLEN HONVÉD N Y U G H E L Y E A SAN F O L Y Ó N INNENI
M A G Y A R K A T O N A I TEMETŐBEN

II. 19.
Tegnap a 6. ho. [valószínű ezredről van szó — L. I.] kirohanást csinált Podmazuraminál, a m i t véres fejjel voltak kénytelen abba hagyni. A kirohanó csoportnak
50%-os vesztesége v o l t . . . A h u l l á k halomszámban fekszenek a támpontban, m i n d
szurony által elesve.
I I . 28.
[...] A tér zene az ellenséges repülőkre v a l ó tekintettel le lett mondva. Mert most
minden n a p itt voltak és 5—20 b o m b á t dobtak a városra. Kisebb nagyobb eredménynyel, de s e m m i esetben áll a r á n y b a n a lakosság félelme az elért eredménnyel. (...)
A tüzérségünk m i n é l többet lövi a repülőgépeket, annál rosszabbul lő, Tamásy is
kikelt ellene és m a 12 ágyút állíttat fel és ha ezzel sem fognak egyet sem lehozni,
úgy bassza meg a kutya az egész tüzér társaságot.
6*

83

I I I . 6.
Bizony n a p j a i n k nagyon meg vannak itten számlálva. Hogy ki fogja ezeket t ú l é l n i ,
azt csak a j ó Isten t u d j a meg mondani, egy azon-[ban] bizonyos, hogy a ki t ú l é l i az
nagy szerencséről beszélhet. M á r napok óta olyan vagyok m i n t egy részeg, vagy
pediglen jobban mondva m i n t egy halálra ítélt. J á r o k ide-oda, sehol sem lelem m e g
helyemet, semmiben nem találok örömet, apatikus vagyok m i n d e n n e l szemben, olyan
m i n t a vezérkar. Tamásy arca olyan dúlt volt m á m a , hogy alig lehetett megismerni,
mindenki a levegőben érzi a veszélyt és senkisem m e r róla beszélni. Itt nincs m i t
tagadni, közeledünk a véghez. 10-én utoljára vesznek fel [élelmet — L. I.] a tiszti
étkezdék, azontúl m á r nincsen m i t felvételezni.
*

A przemysli várparancsnokság magyar nyelven is megjelent l a p j a a Tábori Újság
139. száma (leszámítva a „vitézkedő" kitételeket) összegezte a przemysli
„magyar
világ" eseményeit, méltatta a várvédők teljesítményét is. A „vég", a fogságba esés
előtti napokon jogosan merült fel a kérdés: „ M t marad itt ebből? Az a
márvány
emléktábla
amely a przemysli hősök nevét — a magyar nevek hosszú sorát — adja
... a plakettek...
És azok a magyar felírású fejfák, amelyeket
oly nagy
számmal
őriz a przemyéli csendes temető." A ritkuló temetői kereszteken, az erődök mellett
létesített „ h á z i " temetők m a r a d v á n y a i n , a jeltelen beszkidi honvédsírokon k í v ü l
valóban nincs semmi, a m i ott, Galícia keleti végein elesett honvédeinkre emlékeztetne. Pedig a przemyáli I. világháborús katonai temetőkben nemcsak megállni, de a
történteken (el) gondolkodni is érdemes.

F O N T O S S Á N D O R : F E H É R - T Ö I.

84

Illyés Gyula: Beatrice apródjai
Ügy tűnik, a magyar irodalom ama bizonyos „gogoli emeletre", a világirodalmi
szintű próza magaslatóra legelébb a memoárregények műfajával jut föl. A lírai vallomásosság termékenyebb talaja nálunk az epikának, mint az ábrázoló objektivitás.
A személyes sorsok konkrétsága gyakrabban kínál alkalmat meditációra, írói gondolkodásra, mint a művészi fikciók képzeletvilága. Bizonyítékul elegendő tán, ha
címeket sorolok elő: Kassák Angyalföldjétől és Móricz Életem regényétől kezdődően
Déry ítélet nincsén és Sütő András Anyám könnyű álmot ígérén át Németh László
Homályból homályba című hatalmas ciklusáig. A legújabb nyomós érv Illyés önéletrajzi remeklése.
A Beatrice apródjai abba a vonulatba tartozik, mely a Puszták népével indul s
a Hunok Párizsban kötetével folytatódik. A „lába" és a „feje" után a trilógia „dereka". Az együvétartozás azonban korántsem egyformaság. A Puszták népében több
a szociográfiai elem, a Hunok Párizsban emlékrajzában pedig az esszészerű gondolatmenet. A Beatrice apródjai nemcsak a színtér fölcserélésében különbözik tőlük
(Ozora és Párizs után Pest!) — hanem írói szándékban is. A modern történelmi
regény jellegzetességeivel. „Föladatomul azt érezvén, hogy egy korszaknak, egy korosztálynyi időnek valamiféle lényegét sajtoljam ki" — írja művéről Illyés. A regény
bonyolult belső rétegezettségéből — kayseri értelemben vett „környezetregény", önés nemzedéki tudatelemző esszé és „nevelődési" (nem pedagógiai!) regény egyszerre
— a legerősebb szólam a történelem ábrázolásáé.
A történelem az író számára nem pusztán tények és eszmék halmaza, hanem
emberi tapasztalat; közérzet, melyet korhangulat határoz meg; a történelmi cselekvés és sors emlékekből fölidézhető élménye. Egyszóval — megelevenedett élet. Feszültsége, hogy vonzó otthon és kísérteties lápvilág egyszerre, pontosabban: egymás mellett.
Idill és tragikum. A Lehel-piac, a Váci úti híd, a budai gőzfürdő rabelais-i látványa, a
bérkaszárnyák udvarának és konyháinak illata, „mindannak az újfajta szépségnek elemei, a vaskos valóságnak mindaz a meggyönyörködni- és fölfedeznivalója, amit Angyalföldként hordok magamban". Aztán Ady pocsolyássá lett magyar Ugara, melyből a logika szabályai helyett csak az érzelmek „Ariadne-fonalán" lehetett akkor
menekülni, a „talajtapogató lépések után úgy vágva csapást, hogy rajta mások is
tán előbbre jussanak, kifelé az ingoványból, a történelemnek egyik légszomorúbb
posványából." A Beatrice apródjai vallomásának leglényege a személyes kiindulópontú — s közben a műfajt is megújító — reális történelemábrázolás. Az úgynevezett történelmi regény históriai „nullpontján" — midőn a hagyományos típus (a
szólamos didakszis és az etikai pátosz harsánysága miatt, vagy a történészi alaposság túlhajtása és a romantikus kuriózumkeresés olcsósága okán) már kimerült, a
manapság divatos „áltörténelmi" regény pedig a m ű f a j fölfrissítése helyett csupán
a műfaj ironikus paródiájának a föladatát volt képes vállalni — Illyés munkája út85

törő jelentőségű tett. A dráma után a regényt is „ráalkalmazza" történelmi nemzettudatunk alakításának föladatára.
A regény építkezése az errilékezőképesség „összerakó játékában" valósul meg.
A kép a múlt emlék-, élmény- és tapasztalatmozaikjaiból ötvöződik egybe, miközben
felmorzsolódik tér és idő hagyományos egysége. Az író a modernség „kényelmi útjain", gyakori „időtakarító átvágásokkal" siet a lényeg felé, a történelem logikai
rendjének fölismeréséig. (Gide hasonlatával élve: a jegenye is akkor nő a legmagasabbra, ha minél többször átültetik.) A színtér és időpont filmszerűen gyors váltásainak a tudat a gazdája. Az ábrázolás nem rekedhet meg a beleélés és múltidézés
elsődleges (ösztönös) szintjén, tér és idő különféle rétegeit kell egymásra halmoznia,
hogy a kép történelmi igazsággá telítődjék „Épp oly gyors láncolatban, a k á r az
erdős hegyek és ködgörgető napok, úgy suhantak el és gomolyogtak ott mellettem —
néha ugyancsak színes tablókként — a népek sorsát alakító e s e m é n y e k . . . S magam
is csak később tudhattam meg, mi volt a stratégiájuk — a rendjük" —, vallja műve
geneziséről az író. A korabeli szellemi élet alkalmatlan volt a tudatépítő szerep betöltésére (s hogy a mű ideológiája legyen), a történelem menetének később megvilágosodó tanulságait kellett hát visszavetíteni a múltra. Innen ered az ábrázolás festőéhez hasonló módszere: időnként elhátrálni a készülő képtől a távlatosság, az
értelmezhetőség pozíciójáig, s ellenőrizni: az jelenik-e meg a vásznon, ami belül él
az alkotóban. Védekezni kell a „regényesítés" és az adatokhoz tapadó „empirizmus"
végletei ellen, szüntelen vizsgálni, vajon „a kép, mely eddig éles vonalakkal állt az
emlékezet falán, a kétely fuvallatára" megremeg-e. Híven idézi-e — a tényeken túl
— a történelem levegőjét? Illyés az ábrázolás hűségére stílusával is törekszik; amely
hol „a történetírás és a lélekvizsgálás okfejtéséhez" illő hűvösen tárgyilagos fogalmazás, hol pedig — ha maga a valóság is groteszk — az igazságot „a szenteskedés
felülete alól előreccsentő" (Aragonra, Eluardra utaló) „helyénvaló szentségtörés".
Illyés tehát a magyar történelmi regény modern képletét teremti meg. Némiképp
Proustra emlékeztetőn? A reminiszcencia oly távoli, hogy analógiává semmiképp se
fejleszthető. Illyést nem az emlékezés mechanizmusa érdekli, hanem „tartalma" —
igazság- és valóságértéke. A folyamat, a működés helyett az eredmény, a tanulság
megírása. Inkább okulásul, mint gyönyörködtetésül.
„Beatrice apródjai" — a történelem gyermekei. A Tanácsköztársaság nagy históriai élményében eszmélő nemzedék: „partra segítő övük" a történelem. Azonban
eszmény és valóság egyidejű és ellentétes ihletésében élnek. „Mint mikor túlfűtött
szobába jeges léghuzatot eresztenek, úgy járt fejemben a világ: a megtapasztalt és a
megvalósítható" — olvassuk az írói önjellemzésben. „Hit nélkül nem lehet jövőt alakítani. De legelőször a tényeknek kell hinni" — hangzik szavuk, miként egy kiáltvány. A tények pedig: a húszas évek ellenforradalmi Magyarországa. A dantei (s
bizonyos értelemben Vörösmartyt idéző) szimbólum elsődleges jelentése szerelemre,
ifjúságra vonatkozik, fontosabb értelme azonban a forradalmár magatartás vállalása,
a földi talajon állva is csillagokba pillantó. „A kockázat kéje" hevíti őket, íratlan
erkölcsi törvényük „az érzelmi lovagiasság" és „a végzetmegvető és sorskihívó bátorság" — a veszély közegében is. A mozgalom még nem dermedt számukra paragrafusokká: „szigorú egyház" és „kemény iskola" egyszersmind. Távlatos helyzetmegítélést azonban hiába várnak tőle: nép- és nemzetvédelem ügye csak kevesekben
kapcsolódik össze. A közgondolkodást bizonytalanná teszi, hogy a haladás dolgát a
proletariátus, a hazáét viszont az ellenfél monopolizálja. így a nemzedék egységét
irányzatok sokfélesége szabdalja. Weszelyék társasága a tudományos szocializmus,
Szegiék köre a Kassák-féle forradalmi avantgarde irányában tájékozódik, Lusztigék
viszont a „cselekvéstudomány", a politikai tett emberei. Illyés memoárregénye e
nemzedék kései — fél évszázad múltán summázott-összegezett — programadása:
„hűség a magyar baloldal eszményéhez, és ennek alapján számba vevése minden ú j
igazságtalanságnak"; emberi, osztály- és nemzeti elnyomásnak. Egyszersmind nemzedéki önvizsgálat: miképp felelt meg e generáció a történelmi elvárásoknak, nem
rejlik-e tragikum a tisztázás megkésettségében. Az eligazodásnak azonban csak
86

anyaga, terepe a múlt — értelme, iránya (tanulságai révén) a jövő. A ma is használható s megszívlelendő.
Illyés Közép-Kelet-Európa tágasságában és bonyolultságában gondolkodik. A XX.
századra kialakult súlyos történelmi csomót — jól látja — nem lehet (mint például
1919 őszén) a kibogozás türelmes alapossága helyett Nagy Sándor-i karddal kettévágni. Szemérmes elhallgatások, egyoldalú kompromisszum (lett légyen bár „az első
fasiszta ország" vagy a „bűnös nemzet" téveszméivel megideologizálva) — nem gyógyítják, hanem üszkösítik a sebet. A múltat kölcsönösen kell bevallani s vállalni: a
szülőföldjükről elűzött vagonlakók sorsát is, a „félmillió földönfutót Európa közepén, Harlem feketéinél megszégyenítőbb kivetettségben"; a szellemi skizofréniát is,
amiért „az emberi és nemzeti szabadságjogok védelme, amely világszerte a haladás
élcsapatának hagyománya volt, elvakult maradiaknak adott eszmei fegyvert". Végletes teóriák, ahelyett hogy kifejtenék ellentmondásaiból, elkendőzik az igazságot.
Illyés sorra cáfolja őket. A Magyar Tanácsköztársaságot idegen monopóliumként értelmező fajvédő propagandát, hiszen „mintha az ösztön zsigereit hála tudná működtetni, az átszármazottaknak épp a legjobbjai sajátították el az ország mélyebb lelki
formáit". Továbbá ama nacionalista módon igazoló, osztályszempontokat tagadó
magyarázatot, mely 1919 leverésébe históriai igazságtevésként a történelmi Magyarország összeomlását próbálja belelátni. Ugyanis a kisantant imperializmus Párizsból,
Londonból ösztönzött és támogatott katonai akciója „körvadászi módon, kerítőfalkásan", Buda 1541-es elestére emlékeztető „beszivárgással" a forradalommal védekező
magyar munkásosztályt terítette le; népünk XX. századi szabadságmozgalmában nem
a Szent István-i állameszme átmentésének kísérletét, hanem a „boldog testvérkarba
rohanást" gáncsolta el. Végül a térség modern történetét az akció-reakció reflexszerű váltakozásaként tárgyaló objektivista elméletet is elutasítja. „Hogy nem hatásvisszahatásról van szó, nem valamiféle ingalengésről, arra a bizonyíték, hogy ez a
fölgyűlt szenvedély hatvan év után sem csitult: a visszahatás, a visszalengés növekvően egyirányú" — olvassuk meggondolkoztató érvelését. Illyés álláspontja a József
Attila-i értelemben vett megbékélés, a „rendezni végre közös dolgainkat" eszméje;
nem megalkuvás árán, hanem a jogegyenlőség viszonyainak közepette. A benesi helyett a lenini modell fölvállalásával.
Illyés gondolatmenetében 1919 emléke tiszta fénnyel ragyog. Hozzá való viszonya a hűség szép emberi példája. Nem mintha nem látná hibáit: Károlyi „tőrbe
ejtését", a „rohamosztagos merészséget", mely gyöngítette „tömeg és vezetés szerves,
szimbiózisos együttműködését" (például a nemzetiszín zászló mellőzésével, a parasztságot sújtó hadikommunisztikus intézkedésekkel), a forradalom „kihirdetése" mögött
rejlő készületlenséget, az antant ígéreteiben bízó naivitást. Mégis eszmény maradt
számára, mert egybekötötte a proletár osztályharc és az emberi-nemzeti szabadságharc ügyét, haza és haladás eszméjét. Ragaszkodásának alapja — otthonossága a
munkásság életében, önmagán vett erőszak, illetve a szimpatizánsok megilletődöttsége nélkül, bámulatos természetességgel mozog ú j életformájában: Kassák puritán,
kemény törvényű Angyalföldjén épp úgy, mint Nagy Lajos színesebb, a lumpenproletariátus felé (kettős veszélyt hordozón) nyitottabb világában, az Oktogon, a Keleti-pályaudvar és a Boráros tér határolta háromszögben. A külvárosi galéria: Agarász úr, a vasutas apa s Aranka—Szonja dosztojevszkiji portréja nem kevésbé remeklés, mint az otthoni emlékekkel is támogatott Jani fiúké vagy a cecei Lajos bácsié. A „belülről látás" személyessége, az érzelmi kötődés közvetlensége azonban
sose terem gondolkodásbeli elfogultságot vagy beszűkítő ítéletet. Miként Rácegrespusztán, Illyés ú j provinciája: a Bajza utcai kétszobás lakás fölé is az egyetemes
tájékozódás égboltja borul. A sors szűkösségére a korlátot-dogmát nem tűrő, utópiát
s illúziót a realitással szembesítő intellektus szemléleti tágassága felel. Sinkó morális paradoxonát, Károlyi távlatos, de eszköztelen politikáját és Jászi tudományos
igényű társadalomelméletét, Kassák és Veres Péter eltérő forradalomértelmezését
nem lehetne nagyvonalúbban és méltányosabban megítélni. Az író pártossága az
87

objektivitás, elkötelezettsége a tárgyilagosság, szenvedélye a józanság, a közvetlen
érdekek fölé emelkedés mérlegelő képessége.
A történelmi freskó monumentalitását érzékenyen rajzolt, árnyalt önarckép hitelesíti. A markáns színek nagy felületeit finom, apró rezdülések impresszionizmusa.
Nem kontrasztként. A történelemábrázolás pillanata egybeesik a férfivá éréssel.
„1919 októberétől tekinthetem magam olyan emberi lénynek, akivel ma is szót cserélhetnék" — vallja meg az író azonosságukat. A történelem ugyanis az ember próbája. A barátságot, a társadalmi kapcsolatok szövődését história és biológia egyformán támogatja: érzelmi védekezés az elnyomás ellen, ugyanakkor kielégülése a b a n dába tartozás kamasz ösztönének. Az ellentmondást csak önmagában szereti, ha
rajta kívül tapasztalja, küzd ellene. Összekötő „híd-szellem" — „talajhű" természet
és nyugtalan, helyét örökösen változtató intellektus kettősségével. „Távolba néző
eszménykereső", aki a valóság, a „kézzelfoghatóság" konkrétumába veti horgonyát.
Ám közben őrzi belső függetlenségét: sajnálkozásra mosoly, féltésre hetyke gesztusa
a válasz. Mindenekelőtt önmagán akar úrrá lenni: a félelmet, a Rossz „velünk született cinkosát" magából kiűzni. Ellentmondása azonban egyensúly. Idegenkedik terméketlen pesszimizmus és a reményt „spirituszlángon forraló" optimizmus végleteitől. Földön járó, köznapi Prometheusz. Nem az irodalmon át szemléli az életet, hanem önelvűen. (önéletírása többek közt ebben is különbözik Németh Lászlóétól, aki
számára az Élet a Mű nyersanyaga; ötletként, témaként, sugallatként tapasztalja.)
Nem elvont relációkban, hanem konkrét, személyes, eleven kapcsolatrendszerként.
A vers ugyanis nem magába zárt autonómia, a rendeltetés hitével készül, mint „fiktív levél" az utókornak. Mint pályakezdő lírai költő, Illyés a művészi én és a társadalmi ember kiegyenlítődésének ars poeticáját fogalmazza meg. Múzsája „Massenmensch" — a tömegember; szerepjátéka (mint Petőfié) „mély beleélő ösztön, sőt
tudatos sorsvállalás" — az egyéniség rejtőzködő, öndúsító mimikrije helyett. Illyés
emlékiratának fő mondandója: a történelem nemcsak kint, a világban zajlik, bennünk is. Sors is, de humánus valóság is: mint öntudat, erkölcs, világkép, cselekvés.
Kölcsönhatás van köztük. A történelem emberarca: hogy egyéni sorsképek összege.
A regény legszembetűnőbb művészi kvalitása — az elemek mesteri illeszkedése.
A roppant anyagot könnyeden hordozza a gondolati váz, események, eszmék és portrék kristályosan tiszta logikai rendbe állnak. Jellemzés és elbeszélés, ábrázolás és
meditáció, korkép és fejlődésrajz, dokumentum és líra egymást alakítón gazdagítja.
Megjelenítő és értekező próza egyszerre, de nem hibrid, hanem ötvözet. Mese és reflexió egymásból fakad. A múltidézés pátosza és iróniája egyetlen téma kétféle variációja. Az ifjúi lelkesedés súlytalansági lélekállapota és az érett férfikor higgadt
fegyelme: föloldott konfliktus. Illyésnek ma is írói lételeme az igazságot elkiáltó
bátorság, a formaújító merészség, a gondolkodás termékeny rugalmassága. Az önmagához való hűség eredménye: remekmű. Revelációszerűen ható alkotás, a hetvenes évek legnagyobb magyar regénye. (Szépirodalmi.)
GREZSA FERENC

88

Fontos Sándor festményeire először 1967-ben, a Nemzeti Galéria nagy szegedi
retrospektívjén figyeltem fel, elkötelezett híve azonban csak 1976-ban, a Mednyánszky
Teremben látott tárlata n y o m á n lettem piktúrájának. Hogy m i fogott meg leginkább
a képeiben? Talán az a felszabadult, tág lélegzetvétel, amelytől szinte megnőni látszott az ember k ö r ü l a világ. Emlékszem, képei m a j d szétfeszítették a kicsiny, Tanács körúti galéria falait, holott tematikáikban nem volt semmi r e n d k í v ü l i : virágzó
barackfákat ábrázoltak, meg aranysárgában h u l l á m z ó kukoricaföldeket. De milyen
szeretettel, gyöngédséggel és gráciával, s mennyi természetes ethosszal volt itt minden megfestve! M i n t kritikus, m i n d i g igyekeztem kerülni a nagy szavakat, de akkor
mégis v a l a m i olyasmit írtam, hogy a Fontos Sándor szelíd tájképeiből nagyobb
perspektívák rajzolódnak ki, m i n t némely forradalmi kompozícióból.
Rövidke recenziómat — amelyben persze volt néhány kritikai természetű észrevétel is — a művész meleg hangú levélben köszönte meg, s felajánlotta: ha Szegeden járnék, szívesen lát műtermében. Bevallom, a meghívást nem vettem komolyan
(afféle udvariassági gesztust l á t t a m benne), á m egyszer, Vásárhely felé menet, mégis
megálltam a Károlyi utcában: csak megnézem már, ki ez a festő, aki a n n y i r a ismeri
a természetet, hogy csupán a t á j i jellegzetességekre támaszkodva, direkt m o t í v u m o k
nélkül is képes megsejtetni azt a hatalmas történelmi utat, amely a régi nadrágszíjparcelláktól korunk nagyüzemesedő Alföld-képéhez vezetett. A k k o r m á r Szelesi Zoltán monográfiájából, a „Szeged képzőművészeté"-ből t u d t a m róla, hogy nem fiatal
ember, s hogy küzdelmes művészi m ú l t á l l mögötte, mégis meglepődtem, a m i k o r
csengetésemre egy tagbaszakadt, joviális arcú, Berzsenyi-szerű jelenség nyitott ajtót,
s nem az a vékony, csupaideg festő, akinek érzékeny képei a l a p j á n elképzeltem. A z
igazi meglepetés azonban a lakásban ért, pontosabban a n n a k műteremnek titulált
szegletében, mert ez olyan p a r á n y i n a k tetszett, hogy sehogysem t u d t a m megérteni:
89

miként születhettek meg benne a Mednyánszkyban látott nagy távlatú képek. Csak
később, hogy majd egy órát beszélgettünk, döbbentem rá, hogy Fontos egy tenyérnyi kamrácskában is hasonló jellegű dolgokat festene, mert azokat az arányokat,
melyeket más a műterem méreteiből eredeztet, ő a fejében hordozza. S nemcsak
azért, mert több mint húsz esztendőt töltött el tanyasi tanítóként a végeláthatatlan
alföldi síkon, hanem mert jellembelileg is „távlatos ember": mindig konokul hitte,
hogy a tisztességes munka és a humánus eltökéltség meghozza a maga gyümölcseit.
Most, hogy csaknem egy év után ismét együtt ülünk a szűköcske „Fontos-atelierben", óhatatlanul is erre az első találkozásunkra terelődik a szó, amely nemcsak
nekem, de talán a Mesternek is örömet okozott, mert azóta sűrűn kapom Szegedről
a kiállítási meghívókat, noha a tárlatokat megnézni — szégyen ide, szégyen oda —
csak ritkán van érkezésem. Sándor bácsi azonban különb barát és házigazda annál,
semhogy ezt szóvá tenné, ravaszkás mosollyal az arcán inkább kirakja elém legutóbbi, decemberi kiállítása anyagát: hadd lássam, mit mulasztottam!
És bizony — mulasztottam. Mert ezek a legújabb Fontos-képek messze többek
az 1976-ban látottaknál. Azokban — ha emelkedett, költői átírásban is — még domináns szerepet játszott a látvány, míg ezekben a látvány ürügyén már a művész vall
önmagáról, pontosabban mindarról, ami az elmúlt hatvan év során a vérébe ivódott.
Fontos ma is elsősorban tájképeket fest, ám legújabb tájképeinek m á r nincsenek
konkrét hasonmásai; hogy mi mégis igaznak és valóságosnak fogadjuk el őket, az a
művészben felhalmozódott élményrétegek szuggesztivitásából, a lelki emlékképek
hitelességéből adódik.
Bármelyik képciklusa jóval többet elárul róla, mint pályafutásának adatai.
1920-ban született Újszegeden, munkáscsaládból. Alig húszéves, amikor mint frissen
végzett tanítót, besorozzák. 1946-tól 1969-ig külterületi nevelő a szegedi tanyavilágban, közben 1955-ben rajztanári oklevelet szerez a Pedagógiai Főiskolán. 1950 óta
gyakorló művész, rendszeres résztvevője a különböző alföldi rendezvényeknek, ö n álló kollekcióval mutatkozott be Szegeden (1960, 1963, 1965, 1974), Hódmezővásárhelyt (1963), Budapesten (1976), Kecskeméten (1978) és Csongrádon (1979); egyes
munkái eljutottak Jugoszláviába, Lengyelországba, Csehszlovákiába, az NDK-ba és a
Szovjetunióba. 1976-ban elnyerte Csongrád megye alkotói díját; tagja a dél-magyarországi művészcsoportnak és a Magyar Képzőművészek Szövetségének.
Kezdjük beszélgetésünket egy obligát kérdéssel: hogyan lettél festő?
— Nehezen. A hivatás tulajdonképpen korán feltámadt bennem, de a felszabadulás előtt az anyagi lehetőségek hiánya, azt követően pedig a szellemi elszigeteltség
jó ideig tétlenségre kárhoztatott. Néptanító voltam Ásotthalmon, amikor szabad
időmben, a környező t á j és népélet inspirációjára, belső szükségletből festegetni kezdtem — így próbálva meg kivonni magam abból a keserű szociológiai közegből,
amely a kor erőszakos agrárpolitikája nyomán akkoriban körülöttem kialakult.
Semmi komolyabb előképzettségem nem volt, szinte csak magamnak akartam bebizonyítani: van mód értelmes cselekvésre is. Vaszary és Tihanyi elvont piktúrája
volt az eszményképem, de erőmből természetesen csak afféle impresszionisztikus
helyzetrögzítésekre futotta; hallatlanul sokat küszködtem a technikával, hisz még a
legegyszerűbb festési metódusokat sem ismertem. Hogy valakihez, valahová elmehetnék tanácsért, az őszintén szólva eszembe sem jutott: makacs voltam, mint a
körülöttem élő parasztok, akik haj de sokszor megugrasztották a városból kilátogató
tsz-szervezőket. Hát így fövögettem a saját levemben, amikor egyszer betévedt hozzám Vinkler László, az akkor már jónevű szegedi festő, aki végre hozzáértőén nyilatkozott képességeimről. Sosem felejtem el, amit mondott: fiam, te csak akkor
lehetsz boldog, ha festeni fogsz! ö volt az, aki 1952-ben, amikor megindult a levelező képzés a pedagógiai főiskolán, a hónom alá nyúlt és bevitt a r a j z tanszékre, még
éppen idejében, hogy lehessen belőlem valami.
.— Milyen volt a főiskolai rajztanárképzés metodikája az ötvenes évek elején?
— Akár hiszed, akár nem, színvonalas. Olyan átfogó stúdiumokra természetesen
nem nyílt mód, mint az iparművészeti vagy a képzőművészeti főiskolán, de az adott90

ÉLETFA

ANYÁM EMLÉKE

Ságokhoz képest alapos, sőt merem mondani, egyénekre méretezett képzést kaptunk.
Vinkler nem osztotta az akkori dogmatikus esztétikai normákat, toleráns volt minden szemléleti elképzeléssel szemben; tudta magasabb szempontból látni a dolgokat,
s ezért még valamiféle világképet is adott nekünk. Mindenesetre itt a főiskolán alakult ki mai stílusom és problémaköröm első változata, amit formailag a festőiség és
a szerkezetesség egyfajta szintézise, tartalmilag pedig a homokos alföldi t á j természeti jellegzetességeinek^ illetve sajátos embertípusainak képbefoglalása jellemzett.
Ugyanúgy a paraszti életforma emberi értékeit szándékoztam felmutatni, mint az
akkortájt induló fiatal vásárhelyiek.
— Gondolom, a rokonságot észrevéve, magad is törekedtél arra, hogy bekapcsolódj a vásárhelyi műhely munkájába.
— így igaz. Bár az első lépéseket — s erre máig büszke vagyok — a vásárhelyiek tették meg felém. 1963-ban, az üllési művelődési házban rendezett tárlatomat
néhány vásárhelyi kolléga, köztük Kajári Gyula és Szalay Ferenc is megnézte; ők
intézték el, hogy képeimet a Tornyai János Múzeum is bemutassa. A szoros együttműködés folytán — akárcsak a többi szegedi festőnél — nálam is kimutathatóak
bizonyos eklatáns vásárhelyi vonások, jóllehet, a magam módján mindig igyekeztem
hangsúlyozni egyéniségemet, s hiszem, hogy nem is eredménytelenül. Talán már
említettem, hogy az én piktúrám a homoki életforma szülötte, ez pedig döntően más
jellegű, mint a Vásárhely környéki földcentrikus é l e t f o r m a . . .
— Ezek szerint úgy véled, Szegednek van önálló képzőművészeti arculata és
feladatköre. Ezt mostanában sokan megkérdőjelezik!
— De csak azok, akik kívülről ismerik a szegedi alkotók munkásságát. Valójában Szeged már akkor sem volt csupán „vásárhelyi bedolgozó", amikor még uralkodott a vásárhelyi orientáció, de különösen nem az most, amikor kezdenek megnyilatkozni az alföldi koncepció negatívumai. A vásárhelyieket ért jogos és jogtalan támadások valamiképpen bennünket is revízióra késztettek, s e revízió eredményeként,
állítom, néhány éve a magunk talpán állunk. Az más kérdés, hogy nem tudtuk még
felhívni magunkra a figyelmet — részben a kapcsolatok hiánya, részben belterjességi okok miatt, de legfőként talán azért, mert a szegedi művészeti életnek nincs
olyan elhivatott propagátora, mint volt-van a vásárhelyinek, szentendreinek, pécsinek. Mert bizony nem egészséges az, hogy valaki szegedi művészre itthon felfigyeljenek, arról fővárosi lapnak kell írnia. Lenne ugyan egy fórumunk, az immár huszadik
évébe lépő Nyári Tárlat, ahol megmutathatnánk magunkat, de ezen pillanatnyilag a
helyi érdekek feláldoztatnak bizonyos „országos szempontok" oltárán. Már az is megalázó, hogy nekem, a szegedinek, ha részt kívánok venni ezen a megmozduláson,
Pestre kell felküldeni zsűrizésre a képeimet.
— Ha m á r így áteveztünk a művészetpolitika vizeire, akkor hát művészetpolitizáljunk istenigazából. Mi a véleményed: létezik még a „vidéki művész" kategóriája?
— Ha tartalmilag már nem is, formailag — sajnos — még igen. Vidéken művészkedni: ez ma is egyfajta áldozatvállalás. Nem tagadom, jár bizonyos előnyökkel
is — itt főként a viszonylagos alkotói nyugalomra gondolok —, de amit megnyer az
ember a vámon, azt jócskán elveszíti a réven. Szűkösek és lassúak az információk,
hézagosak a kapcsolatok, összevethetetlenül kevesebbek az anyagi lehetőségek (mi
jószerivel képcsarnoki kiállításainkból élünk), nincs helyi értékrend (ami van, azt
sokszor kívülről kényszeritik ránk), fokozottan fennáll — még aktív élettempónál is
— a művészi beszűkülés veszélye. Hogy mi történik a Művészeti Alapnál, a szövetségben, a minisztériumban, arról szinte semmit sem tudunk; a vásárlásokra felküldött képeink rendszeresen (és minden indok nélkül) visszautasíttatnak; hozánk nem
tévednek le az esetleges korrekciós vásárlóbizottságok. Pedig lennének megoldások:
például itt tarthatná egyik ülését a szövetség választmánya, a mi műtermeinkbe is
kiszállhatna olykor a minisztérium stb. stb. Az ürömben némi öröm, hogy újabban
viszont elevenebb lett a helyi kultúrpolitikai szervek figyelme, segítőkészsége — de
persze az ő lehetőségeik eléggé behatároltak. Talán, ha az elhatározott képzőművészeti decentralizáció nyomatékosabban életbe lép, változik majd a helyzet.
91

— Szegeden h á t „így megyen" a világ. De hogy megy önkorodon b e l ü l ? Továbbépíthető-e m é g az a látomásos valóságszemlélet, a m i az utóbbi négy-öt é v b e n a felület megmozgatásával ért be képeiden?
— Merem remélni: még nem futottam ki a legjobb f o r m á m . M o s t a n á b a n az égföld egységének képi megjelenítése foglalkoztat. A fények, a felhők égi és földi változásai teremtik meg a kapcsolatot. A megmaradó realisztikus szerkezetre r á é p ü l ő
szín- és atmoszferikus hatások az egész ábrázolást egy elvonatkoztatottabb — s így
intellektuálisabb igényű — képi világhoz közelítik. A t á j j a l v a l ó két évtizedes
együttélés tette lehetővé, hogy ma, ú j r a átélve a régit, a visszaemlékezés megszépítő
fátylán át másként láthatom a valóságot. Ez most festői p r o g r a m o m és a n n a k tov á b b i kiszélesítése, ősszel, ha kirakom a képeimet a M ó r a Ferenc M ú z e u m képtárában, nagyon hiszem, hogy másoktól is visszahallom m a j d azt a félmondatocskát,
a m i t pillanatnyilag csak m a g a m b a n dédelgetek: nos, ez a Fontos S á n d o r — valóban festő!
Kedves j ó Sanyi bácsi, őszintén kívánom, hogy így legyen!
TASNÁDI

FONTOS SÁNDOR: H A V A S T A J

92

I

ATTILA

SZÍNHÁZ

ítéletidő
SZÁRAZ GYÖRGY DRÁMÁJÁNAK ELŐADÁSÁRÓL

Címében is találó Száraz György drámája. Történelemben és politikában, s benn
az emberi agyakban és szivekben dörgések és villámlások közepette szüntelen ömlik
az eső. Ám ez még vihar is lehetne. Tisztuló égboltot és szivárványt ígérve. Ebben
a tavaszi időszaggatásban azonban hitek és remények építményei roppannak össze, s
a bizalom, mint gyökerével földbe kapaszkodó fa, tövestől kicsavarodik. A valamikor
való megújulás bizonyosságával se ámítva.
Az ítéletidő a kossuthi és a görgeys ambíció immár klasszikusnak számító értelmezései után az 1848—49-es forradalom és szabadságharc eddig kevéssé elemzett,
erősödően időszerű gondjait nyitja meg. A korábban exponált drámai helyzeteknél
is mélyebb és bonyolultabb kérdések szövevényét Száraz György nemcsak önmagában, hanem távlatos összefüggésben láttatja.
S teszi ezt kivételesen példaszerű tisztességgel. Előítélet nélkül, emberi és politikai bonyodalomban. Népek veremben vergődésének állapotában, lehetetlen és megoldhatatlan helyzetek sorát teremtve.
Az Abrudbányán 1849 tavaszán történt magyar—román közeledés és az együtemű
politikai cselekvés képtelen és tragikus eseménye jelenti Száraz darabjában a komor
felhőket és a tépő erőket hozó időt. Ion Boeriu abrudbányai városbíró házában sűrűsödnek az események. Amidőn Ioan Dragos, Kossuth kormánybiztosa, tárgyalni érkezik Avram láncúhoz. Lehetne ebből akár egy kétszemélyes küzdelmet is konstruálni,
ám Száraz törekvése az, hogy árnyaltan, románok és magyarok vágyait, indulatait és
érdekeit érzékeny részletezéssel motiválja. Hogy a szalonba érkező és távozó katonák, politikusok, menekültek és egyszerű emberek igazát és tévedését történelmi
dimenzióba építse, s általa az 1848—49-es események általános tanulságait értelmezze. Tehát nem a korba süppedő cselekményt jelenetezi. Akár román, akár magyar nézőpontból Száraz előítélet nélkül láttatja és értelmezi az emberi sorsokat,
tévedéseket, elfogultságokat.
A budapesti József Attila Színház előadása nyomán kövessük Száraz György
tisztító gondolatsorát, amelyet a megjelenítés jelentőségében bizony lefokozott.
Békés, joviális kiegyensúlyozottságot is ígérhetne Boeriu háza, ám mindjárt az
indítás a személyes sorsokban drámát feszít. Mariora, a szolgálólány (Pálos Zsuzsa)
magyargyűlölete a nagyapjával, a horeai idők tapasztalatát is hozó öregemberrel (Solti
Bertalan) való disputájában nyilatkozik meg. Aztán a másik végletes indulat is felszínre tör: a zalatnai vérengzésből menekült császári szolgálatban levő Holló Samu
(Kaló Flórián), felesége Júlia (Borbás Gabi) szinte tébolyodottan a magyarokban
reménykedik. (Lélektanilag hiteles ez a végletesség, az előadásban azonban Borbás
Gabi inkább egy kielégítetlen hisztérikát játszik.) Így mélysége, dimenziója nincs
ennek a nőalaknak, ami pedig a drámát fontos adalékkal motiválná. Boeriu felesége,
Cornélia (Szabó Éva) román apától és magyar anyától származik, s hiteles ennek a
kettősségnek a csapdája, különösen amikor Naláczy magyarkodására kifakad: ő akkor büdös bozgornak számít! Az már túlfokozó, melodramatikus mozzanat, amikor
megvallja: gyermeket vár.
De közelítsük Száraz drámájának központi gondolatát. Iancu hajlandó a Kossuthtal való együttműködésre, ám társainak véleménye megoszlik: Axente (Geréb
Attila) indulatosan ellenkezik, Iovanovici (Bánffy György) a császárra esküdött román, Dobra (Kránitz Lajos) a békés várakozó. Száraz éles és gyorsan váltó disputá93

ban bontja ki az árnyalatokat. S egymás után két dramaturgiai csavarral működésbe
hozza az igazi emberi és történelmi prést. Orlea jön a hírrel: a magyarok Abrud felé
tartanak, Dragos pedig fegyverszüneti engedély nélkül kezdte a tárgyalásokat. De
még marad az esély! Dragos ha reggelig visszafordítja a c s a p a t o k a t . . .
S most nézzük a váratlan városfoglalókat. Magyarok és katonák. Vezetőjük Hatvani, Száraz elképzelésében némiképp korlátolt ambiciózus katona. A végső pillanatban még engedékenynek is mutatkozik: Dragos kérésére megírja a levelet a hegyek
közé visszatért Iancunak (remek ironikus csavar, hogy Dobra „helyzetjelentő" papírjának hátoldalára). A papírt vivő Orleára azonban lövés d ö r d ü l . . .
Minden összeomlott tehát.
Hatvani személye Fülöp Zsigmond megjelenítésében svihák, hebrencs kis hadnagyocska; a figura dramaturgiai súlya így eljelentéktelenedik. Amit Száraz egyensúlyra építő drámaépítkezése igazán megszenved: megbillen s kicsinyedik a tét.
S méginkább szereposztási és rendezői zavar mutatkozik Tahi József Fejér Pál megszemélyesítésében. A Pilvaxból érkező tisztaszívű lobogás élteti ezt a fiatalembert.
Tán a keserű megcsalatottságában idézett Petőfi-sorokból kiindulva a rendezés belőle
Petőfi-torzót kreált. Fizikailag jellegtelen, amolyan kis hebehurgya kamasznak tűnt
ez a Fejér. S Tahi bántóan kerepelő, árnyalatok nélküli hangja méginkább torzította
a Száraz megrajzolta arányosságot. Naláczy cinikus és keserű, kihívó provokatív „játéka" Dobra ellen szintén nem szolgálhat a színpad arányos súlyának megteremtéséhez. Orlea, Mariora, Iancu indulata társadalmi helyzet hitelességében fogan, Iancu
bölcs vezér. A másik táborban Fejér súlytalan, Hatvani is pontatlan karakter, Naláczy pedig krakélerségét utólagos tirádával sem igazolhatja hasonló érvénnyel.
A dráma „,patthelyzete" az előadásban megbillen. Ami pedig némi írói dilemmára
is rávilágít: a drámai helyzet s a történelmi pillanat széles román társadalmi keresztmetszetet ad Orleától, Dragoson és Iancun át Axentéig — a magyar tábor, noha
az hitelesen és pontosan tükrözi a szabadságharc elvi-politikai elképzeléseit, törekvéseit, személyi súlyában a másiknál némivel szűkösebb karakterológiát ad. A dráma
igazságát persze nem teszi kérdésessé, csupán néhány pillanat dramaturgiai erejét
gyöngíti.
A József Attila Színház ambiciózus, a történelmi gond jelentőségét nem egyszeri
színházi eseménynek tekintve érdemli meg kitüntetett figyelmünket és elismerésünket. Emellett azonban a vállalkozás színházi gondjáról szólanunk kelL A d r á m á t
jelentőségéhez mérten sem rendezői stílusban, sem a színház személyi és technikai
készültségét tekintve igazán korszerű megjelenítés nem jutalmazta. A szűkös színpadon álló társalgási stílus, vagy a vívójelenet megoldása mosolyogtató. Valamirevaló színházi előadásában ezt a f a j t a „kard ki kard" avitt, romantikus modort jó
ideje hanyagolják már.
Ez a dráma teret, kemény, indulatos küzdelmet, dialógváltásokat igényel. Helyette sokszor csevegnek, hisztériáznak vagy ágálnak. Berényi Gábor rendező jó és
kevésbé sikerült beállítások sorában vélte megteremteni az előadást. Csakhogy ez
kevés: látomása és szuverén véleménye hiányzik. Mert így pontosan az lúgozódik ki,
amiért íródott: itt is, ott is értetlenség és oktalan halál kíséri a történelmet. A császári zsoldos pedig fanyar mosollyal veheti kézbe a két nép szerződését, m a j d gyűrheti össze s dobhatja el.
önmagában marad ez a történet. Tanulságának erejére az előadásnak nincs jelrendszere. Hogy a császári zsoldos kacaját közösen ismerhessük fel immár.
S még valamit. Ez a dráma fontosabb és jelentősebb annál, mintsem ezzel a
bemutatóval a statisztika elintézett tételeként kezeljük. Mint gyakorta szokás. Ú j a b b
bemutatókon, abba nem hagyható sorozatban szükség van színházi jelenlétére. Talán
élete a közönségben gondolattisztító folyamatokat indíthat el, íróknak és színházaknak pedig példaadó erővel, biztatásul szolgálhat abban, hogy csak nyílt tekintet hitelesítheti a baráti kéznyújtást.
ABLONCZY LÁSZLÓ

94

Hidas Antal
(1899-1980)
„Negyven év — viharban,
jaj, nem
gyerekjáték..."
írta húsz évvel ezelőtt egyik költeményében Hidas Antal, egy másikban pedig ezt: „Nem könnyű a viharban".
Sokszor visszatért ez a kép Hidas lírájában, s a bene rejlő mély tartalmat
egy sok megpróbáltatáson átment költő
élményei adták. De a viharral szemben mindig ott volt a költeményeiben
talán leggyakrabban előforduló természeti motívum: a csillag, a fény is,
mintegy jelképezve azt, hogy élete viharaiban is mindig tiszta cél, tiszta
eszme adott neki erőt helytállni.
„A század robbant. / Én nem rejtőztem el. / Belerohantam." De már ifjú
fővel is tudatos meggondolásból rohant
bele a robbanó század harcaiba, s vállalta utána az emigráció nehéz évtizedeit. Töretlen hittel szolgálta ott is az
ügyet verseivel, regényeivel, irodalomszervező munkájával és a magyar irodalom külföldi népszerűsítésével. Már
egymagában az elévülhetetlen érdeme,
amit a magyar irodalom Szovjetunióban való terjesztéséért, a magyar és a

szovjet irodalom értékeinek kölcsönös
közvetítéséért tett.
Mindenekelőtt azonban költő volt.
A folytonosság és a megújulás lírája
az övé. Költői indulása agitatív pátoszának, harcos politizálásának legjobb
hagyományait később is folytatta, de .a
korparancsnak megfelelően már másképp és magasabb szinten, személyesebben és gondolatibban. Élete utolsó
évtizedeiben már nemes veretű gondolati líra lett Hidas Antalé, de a látszólag hűvösebb tónusban és bölcsességben lappangón-megbúvón, megszűntenmegtartva mindig ott van, ott maradt
az ifjonti szenvedély is, s e versek
szépségének egyik titka éppen ebben
van. A hangnem és a kifejezésmód változott, de a világnézet és az eszmeiség
mindvégig ugyanaz maradt. Törvényszerűen, mert a „Negyven év — viharban, / jaj, nem gyerekjáték..." így
folytatódik:
Mégis, ha kezdhetném:
újra
nekilátnék!
Ezzel a rendíthetetlen meggyőződéssel és magatartással alkotott maradandó költői életművet.

95

S&JÍM^frx eu&6uL
A Kolozsvári Állami Magyar Színház
Szegeden fejezte be magyarországi vendégjátékát. Itt előbb Paul Everac Az
ötödik hattyú, majd Sütő András Egy
lócsiszár virágvasárnapja című darabját adták elő, a budapestihez hasonló
rendkívüli sikerrel.
Február 6-án a társulattal együtt
utazó írók szerkesztőségünkbe látogattak. Dumitru Radu Popescu, a kolozsvári íróegyesület elnöke, a Tribuna főszerkesztője, Paul Everac drámaíró,
Sigmond Istuán író, Harag György, a
színház főrendezője volt előbb vendégünk, akiket elkísért Pavel
Platona,
Románia Szocialista Köztársaság magyarországi nagykövetségének első titkára. Ugyanezen a napon látogatott
hozzánk Sütő András is. Vendégeinkkel a Tiszatáj és a román, valamint a
romániai magyar irodalom jó kapcsolatának további erősítéséről beszélgettünk.

96

Ismét szép meglepetéssel
szolgált új
kiadványával a szegedi
Somogyi-könyvtár. József Attila közelgő
születésnapjára hasonmás
kiadásban
jelentette
meg a költő első verseskönyvét,
a Szépség koldusát. Az 1922
decemberében
nyomtatott füzet, amelynek
bevezetőjét
Juhász Gyula irta, szép tiszta
oldalaival eredeti szépségében került az olvasók kezébe. (Az egykori kiadás
mindössze háromszáz, a mostani
háromezer
példányban jelent meg.) A kötet végén
a szerkesztő, Péter László
irodalomtörténész ad eligazító magyarázatot.
Utószavából megtudjuk,
hogy a Szépség
koldusa minden
valószínűség
szerint
1922. december 17-én jött ki a nyomdából, ezen a napon íródott a két legkorábbi dedikáció,
Juhász Gyuláé és
Móra Ferencé. Móra a maga
példányát
a Somogyi-könyvtárnak
adományozta,
ez a mostani hasonmás kiadás alappéldánya.

