19Q

1. ÁPR. * 35. ÉVF.

%és
Gyula
új versei;
Németh László-összeállításunkban:
az író ismeretlen drámája,
T. Bíró Zoltán, Czine Mihály,
Fodor András, Grezsa Ferenc,
Vekerdi
László
írása;
Pozsgay
Imre
tanulmánya

tiszatáj

I R O D A L M I ÉS K U L T U R Á L I S F O L Y Ó I R A T

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: A N N U S JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
81-1015 — Szegedi Nyomda — Felelős vezető: Dobó József igazgató
Szerkesztőség: Szeged, Tartácsköztársaság útja 10. — Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tét1 1. sz. — 1900) közvetlenül
vagy postautalványon, valamint átutalással a KHI 215r96162 pénzforgalmi jelzőszámra. Egyes szám ára 12 'forint. Előfizetési díj: negyedévre 36, fél évre 72, egy é v r e
144 forint.'Kéziratot nem őrzünk meg és nem adunk vissza. Indexszám: 25 916.
•.T- ISSN 0133 1167
1
V•
:
x

•

A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXV. ÉVFOLYAM, 4. SZÁM
1981. ÁPRILIS

ILLYÉS GYULA versei: Bőrömben elheverve, Neveletlen ház, Au-dessous des mêlées
HERVAY GIZELA: Ujjlenyomatok (vers)
RÓZSA ENDRE versei: Északi parton, Az álom, Fényjelek
A 80 éve született

Németh

Lászlóra

3
6
7

emlékezünk

NÉMETH LÁSZLÓ : Eligazító szavak egy könyvhöz
ZIMONYI ZOLTÁN: Németh László ismeretlen
drámája
NÉMETH LÁSZLÓ: Szépítő (vígjáték)
CZINE MIHÁLY: Németh László eklézsiájában ...
T. BlRÓ ZOLTÁN: A minőség próféciája
FODOR ANDRÁS: Németh Lászlóval, a zene jegyében
GREZSA FERENC: Író a háborúban
VEKERDI LÁSZLÓ: Sajkódi certosa

10
13
15
42
53
65
70
73

HAZAI TÜKÖR
POZSGAY IMRE: A magyar társadalom és kultúra a
hetvenes években
81
TÓTH BÉLA: Tiszajárás (XVI.)
89

KELET-EURÓPAI NÉZŐ
Szovjetunió
BALOGH ERNŐ: A hittől az igazságig (Jurij Trifonov:
Az öreg); Lélektől lélekig (Vjacseszlav Sugajev:
Menekülök és visszatérek)
94
1-

Lengyelország
KOVÁCS ISTVÁN: Lengyel menekültek Magyarországon a második világháború éveiben (Lagzi István
Lengyelországban megjelent monográfiájáról)
99

KRITIKA
VÖRÖS LÁSZLÖ: Pozsgay Imre: Demokrácia és kultúra 101
CSETRI LAJOS: Szauder József: Az Éj és a Csillagok 104
ALFÖLDY JENŐ: Ikarosz súg (Orbán Ottó: A visszacsavart láng)
108

ILLUSZTRÁCIÓ
Szenti Ernő grafikái az 5., 41., 64., 80. és a 93. oldalon
Németh László dedikál (Fénykép a 42. oldalon)

ILLYÉS GYULA

Bőrömben elheverve
Nem is szerény bérlőként
mondom:
szívesen laktam ezt a testet.
Amíg rendesen folyt a takarítás,
jól működött villany s
vízvezeték.
Kellemes időket aludtam benne.
Ki- és bejártam, oly szabadon, hogy már-már nem
dúdolva; fogadtam vendég nőket is.
Volt aki kedves köszönéssel
távozott.

egyszer

Maradok hát csak hű lakó, noha lám
pókhálósodik már itt az ablak, ott behúz a réseken a fagy.
Koppanások az éji csöndben,
reccsenések
gondoltatnak
lakáscserére.
Pincéből patkány, padlásról egér,
szekrényből szú küld börtön
morze-jelzést.
De inkább alvás, mint — bár gondolatban —
ismét költözködési
herce-hurca.
Befed ez a kék ég, ha nem fed koporsó.
Heverek, vén csősz, bőrömbe burkolózó —
Csap őszi eső, holnap téli hó sűrűn le. És
holnapután le mind a csillag,
Tejút, halott hold, kihűlő Nap.
S a föld leszen alsó.

3-

Neveletlen ház
Apránként: évenkénti
szemhunyással
valamit
megbocsátanak
csúnyaságának előbb a fák,
a mégis
felnövők,
a busz, mely ott szalad
tízpercenként
a téren át.
Elnézik neki majd ők is, a dombok
a pökhendi ormot, pimasz tetőt
és mind a születési
anyafoltot,
miket most már kérkedve
vállal.
Szégyenkezve,
de közelebb
lép hozzá egy-egy szerény
épület.
A tornyok, bár a gőg
pillantását váltják feje felett,
meghajolnak a közízlés előtt:
épp, mert annyit
berzengtetett:
randevúzok közismert helye lett.
Közöttünk él. Komoly
terveinkbe is beleszól.
*
Még nincs botom. De már kezembe
illenék.
Hogy hátranézzek
utamon!
Búcsúzkodjunk, csúnyácska völgy vidék!
Púpod síromig
hordhatom.

Au-dessous des mêlées
A h a j d a n i hős g e n f i e k n e k

— Mi végre élsz még? — Belelátom
új házba is már megdőlését.
Kihallok harsány
despotatorkok ércéből
pléh-zörejt.
— Szem vásik, dobhártya f á s u l . . . — De
fülel, szaglász a szívből kifelé
házőrző ösztön: rekedt susogóra
vénült kutyáké,
jósoké.

fürkész,

Jöhettek
hozzám: ős-tölgyest zúgató Idők, ők
adnák tán hangot hangommal — nagy csönd előtt!
így ihletetten láthatok bele
s láttathatok lám simára műtött és vakolt
szépasszony-arcba
féregrándulást,
feszes
országképmásba
festményrepedést,
dadogó nyelvvel dodonai vigaszul
hirdetendő, — kétkedők, lám vonagló számra is
parancsként fölvállalt igéket: lesz igazság!
Van pártfogónk! Rendet csinál
szövetségesünk,
a halál!

Ujjlenyomatok
1.
tankok tébolyában
megszületik
a gyerek
hatévesen
meztelen talpán letiport lóhere
lábujja közt menetelő virág
szőke haja szálanként
feketedik
országút mentibe
moccanatlan
házszámot kiált utcanevet
és nem talál többé haza

2.
remegő lábbal az anyja előtt
áll a gyerek földet eszik
akár a foglyok
megérkezett
töpörödik a szomjúságtól
olvas vadszőlő
levelet
és hallgat — ö.az öregebb

3.
a lövészárokban lassan kúszik
a láng fő a szilvalekvár
gyerekek
békekövetek
ugrálnak estig az árkon át
énekelnek
kopaszon
kavaróba
kapaszkodva
míg fel nem lobban az égi üst
s arcukra csorog a vacsoracsillag

4.
a kettéhasított
szobában
épen maradt a falon a tájkép
asztalon pohár tele vízzel
s egy tányér
kettéhasítva

a kettéhasított
ágyon
párna három fej nyomával
láttuk ahogy elszivárog
a zongorából a zene

5.
szobám lassan benépesül
ülünk a padlón szótlanul
nézzük egymást — hát megérkezett
ő is — bólintunk nézzük
egymást
előkerül a kisbicska is
a szamosparti nyárfák közül
bujdosó bicska szalonnázni jó
lekerül a vállról a tarisznya
csak száj nem nyílik — összezárva
sem enni sem szólni nem tudunk
csak ülünk s ahogy nézzük egymást
fülünkben szánkban nő a fű

RÓZSA ENDRE

Északi parton
Temetkezik a tenger:
hantot vet, árkot ás,
tettetett holtat mosdat
minden kis csobbanás.
Hatásvadász
mutatvány;
hörög az ős-ripacs!
Végül: tapsol magának,
hogy messze dörg a part.
Miért játssza magát meg
előttem? Kim nekem?
— Varsó óvárosában,
a Stary
Ryneken,
.7

egy záporverte
estén
vándor
színtársulat
játszott...
Én nem láttam
vihart olyan duhajt,

még

s tengert se,
tajtékzóbbat,
mint amit akkor, ott,
nyolc-tíz félmeztelen
test
némán
előadott!
... Súlyos, kék
kockatömbök,
földobált víztömeg —
bombázáskor
robajjal
rogyó
épületek...
S milyen
szerencsejáték,
amit az ár kivet?
Hatra — vagy vakra? Hát még
ha hinnék .. . Nos, kinek?

Az álom
Csupaszabb, mint a kő nyoma
agyagos földből
kiszakasztva:
férgek szögfeje üt az arcba,
s holt gödör-Á: tátott soha!
Csupaszabb, mint a
nyílttörésnél
a húson átdöfő
csont, s a sugárban fölszökő,
lefoghatatlan
verőérvér.
ö — a csobogás
visszhangjánál
is csupaszabb! S mint
beszakadt
dobhártya a barlangfálák
között — irdatlan robajlást vár!

8-

Fényjelek
1. A JÖVENDŐ KÖZÉPKORÁBAN
Eretnek pápák a jövendő középkorában hamukönyveket
lapozgatnak.
Elszenesedett betűkön, sorról sorra tapintanak.
Egy-egy igénél megakadva, felizzik gyűrűik, rubin parazsa;
állkapcsuk hangtalan hadar, ádámcsutkájuk ugráló kovakő.
A nem-csiholt szikrák, a lenyelt tündöklés — mind abba zárva sugárzanak?
Mutatóujjuk: ellobbant gyertya; hiába mered előre az üszkös kanóc.. .
S mert csontjuk viaszból volt — csöppenként fogytak el ujjperceik!
S mert arcuk elburjánzott — éjből kitépett láng valahány!
Ismerem őket...
A hamukönyvek a szélben szétnyíló
lapokkal,
renyhén harmonikáznak; kopoltyülüktetés
ütemére .. .
Laskásan roskad a bordák mesze, ámen reccsen az
érckerekekből,
hátunkból hasított pergameneken lapozgatunk a jövendő
középkorában!'
2. A LÁNG MONOLÖGJA
Imára kulcsolt kézzel a sötétség
sátrat tart fölém — írmagom ne

tépjék.

Világhuzatba ütve társtalan,
kibontom tőből
lobogó-magam.
Asszonyágyékok
édes hasítéka
engem kiáltoz — kelyhük lenni, még ma!
Engemet ír az egyenes gerinc,
a férfié, ha már reménye sincs.
Önnön fényembe zárva,
csírát ütöttem minden éj

tettenérten,
szívében!

9-

cÁ

80

ío-t

izületeit

QLémjetk

M ó l z I á k l

emlékezLuik

NÉMETH LÁSZLÓ

Eligazító szavak egy könyvhöz
A tanulmányok, amelyeket ebben a kötetben gyűjtöttünk össze, alig egy
huszadát alkotják munkásságomnak, de noha teljesen hozzáférhetetlenek voltak, az elmúlt három évtizedben többet foglalkoztak vele, mint a többivel
együttvéve. Méltányos hát, hogy összegyűjtött műveim végén ezek is az olvasók szeme elé kerüljenek, s néhány szóban én is elmondjam, mi az, amiben
hitem szerint igazam volt, s mi,, amiben tévedtem.
Akik egyes kitételeit emelik ki, nem veszik észre, hogy milyen messziről
érkeztek ezek a tanulmányok a politika területére, s ott milyen idegenül néznek maguk körül. Már hat éve írtam tanulmányokat, még pedig igen sokat,
s ma nehéz egyet-kettőt találni köztük, amely akármilyen távoli jogcímen idesorolható. Irodalmi kritikákat' írtam, s eszem ágába sem jutott, hogy politikával is foglalkozhatnék. A Tanú hozta a nagy fordulatot, kritikusból esszéíróvá
kellett válnom, hogy a politika tájára vetődjek. De ott sem közvetlenül. Először írásaim témaköre bővült, történelmi, orvosi esszék kerültek az irodalmiak
közé, társadalmi jelenségeket vizsgáltam, az uralkodó világnézetektől választottam el magam, s csak aztán siklottam bele a politikába, mint olyan témába,
amelyet máshogy is lehet nézni, mint ahogy szokás. A szellem furcsa lejtését
követtem eközben: az irodalom volt a belső kör, itt hámoztam ki a kor hajlamait, előelméleteit, aztán tértem át az enciklopédikus ismeretekre, a társadalomképre, s utolsósorban néztem meg, ha ez a korszellem, milyen következménye van annak a politikában? Nem heves érdeklődésből, csak a teljesség
kedvéért.
Elősegítette az ilyenféle politizálást a határok pillanatnyi merevsége.
Semmi jele sem volt, hogy a határok hamarosan megindulnak, s a politikai elméletek összemosódnak: hadseregek élén küzdenek az érvényesülésért, s
Európa néhány nagy állam politikájának a csatatere lesz. Ügy látszott, hogy a
kis államoknak is joguk van önálló politikai jövőt kovácsolniuk — vagy legalább álmodni felőle. Nos, én ezt csináltam. Az, hogy megvalósulnak-e, másodrendű kérdés volt. A gondolkodó dolga — mert gondolkodónak s nem politikusnak éreztem magam — megtalálni, kimondani a legjobb megoldást, anélkül, hogy megvalósítására valami pártot akarna szervezni: a gondolat majd
terjed, felszívódik, s egy idő múlva meglátszik a politikán. A feladat: az adott
társadalmi helyzethez a legjobb megoldást megtalálni, amely a korszellemnek
is megfelel, s ezt, a meglevő politikai irányzatokkal nem törődve, politikai
eszmékre fordítani. Kitűnően mutatja ezt a politikai hozzáállást A huszadik
század vezér jelenségei: „Mit hoz a jövő? — írom ennek a végén, a nagyobb
nyomaték kedvéért kurzív szedéssel — A kor nagy veszélyét én az életképes
irányok széttagoltságában látom. Aminek találkoznia kellene, külön utakon
jár; külön gondolkozik az agy és külön él a test. Láttuk, hogy nevelt fel a
szocializmus életre, erkölcsre milliókat, s láttuk, hogy bontakozik ki a minő.10

ség tiltakozásából a huszadik század szelleme. De erre a szellemre a szocializmus az ötvenes évek jogtalan fölényével néz, s a szellemben nincs erő, hogy
pártot toborozzon. Elpusztítja az egyik a másikat, vagy megszelídíti a legyőzött
a győzőt, összeforr a két termékeny ellentmondás, vagy egymással perlekedve
sorvadnak el?"
Aki így látja a dolgokat s gondolkodó és nem politikus; az azt mondja:
egyesíteni kell a kettőt: a szocializmus követelményeit beoltani a minőség forradalmába. A politikus, ha ilyesmit érez, úgy valahogy gondolkozik, hogy
érvényesíteni próbálja az adott szocializmuson belül a minőséget s nekimegy
annak a rengeteg csalódásnak, törődésnek, kudarcnak, amivel ez jár. A gondolkodó egyszerűen hozzáadja a szocializmushoz a minőséget, s nem törődik
vele, hogy az mennyi idő múlva, hogy járja át egymást; ő a tiszta gondolati
formát keresi, s az időre bízza, hogy létrejöjjön. A szocializmussal nálam nem
volt baj, mint többször megvallottam: szocialista voltam, amit meg kellett hirdetni: az a minőség forradalma volt. A szocializmus 19. századi formája a
marxizmus volt: ez szívta a szocializmusba- a 19. század előítéleteit is; a feladat
megint nem az, ami a gyakorlati marxistáé, a marxizmus tovább fejlesztése,
hanem kicserélése úgy, hogy a szocializmust megőrizze, valami korszerűbbel;
amikor egy perlekedő vitára kényszerít, ezt vallom a Marxizmus és szocializmusban. Mi az, amit a szocializmushoz hozzá akarok adni? Gazdaságilag az
egyéni vállalkozás érvényesítése a nacionalizált tömegtermelésben. Az én szocializmusom azonban épp abban különbözik a 19. századitól, hogy nemcsak a
termelés, hanem az élet forradalma; nem hiszi, hogy a termelési módok megváltoztatása magában az életet is megváltoztatja; az - emberek idegdúcaihoz
szól, azokat akarja átvillanyozni. Aki a Tanút (s nem a belőle nyert könyveket) olvassa: éreznie kell, mit értek én minőségen.
Mondjam-e, hogy a 34-es Oroszországot a maival összehasonlítva a minőség áttörését figyelhetjük meg? Amennyiben jól csinálják a dolgot, a jóratörő
is az én utamra szorul. Kár, hogy a minőség forradalma gazdasági útját elképzelve, egy hibát, vagy legalábbis hibásnak látszó lépést követtem el. Ferdinánd Fried könyve tévesztett meg: a kapitalizmus sarkalló lökései az iparban
szerinte kimerültek; a gőzhöz, elektromossághoz képest a repülés, műselyemgyártás kisebb inger; azt a rohamos iparosodást, amely korunkát jellemzi,
nem láttam előre, s jórészt a mezőgazdaságban vártam a „minőség forradalmát". Mezőgazdaságon persze többet értettem, mint szokás — a mezőgazdaságot tápláló iparokat, az élelmiszer feldolgozását, konzerválását; egy gépesített
mezőgazdaság volt, amire gondoltam, de a „Kert", mint a gazdaság jövő modellje a „Gyárral" szemben, mégis durva tévedésnek látszhat. Persze, ha nemcsak az Atlanti világ, hanem az egész föld állapotát, szükségleteit vesszük
számba, s az irtózatos népesedési hullámot, amely előtt állunk, az intenzív
mezőgazdasági termelés szerepe korántsem olyan rossz, mint első pillanatban
látszik; az emberiség élelemellátása egyre fontosabb lesz, s egyre inkább a
kertmodell felé tér ki. Másrészt viszont az ipar sem válik annyira „tömegiparrá", mint én gondoltam; egyre több technikai képzettségű embert kíván
meg, akikben egy egész minőségipar tör be szürkének ítélt soraiba. Az iparosodás bizonyára sokkal nagyobb teherként fog a jövő emberére nehezedni, s
azoknak az erőknek a szabadságharca, melyeket a minőség forradalmában
meghirdettem, nehezebb feltételek közt, mint negyven éve gondoltam, de még
szívósabban fog folytatódni.
1934-ben ezek az eszmék, gondolataim politikai kikerekítései találkoznak
a megindult falukutató mozgalom első megnyilvánulásaival. Ezek nem voltak
egy összefüggő, az országot átfogó reformterv részei; tulajdonképp csak arról
volt szó, hogy a parasztot földhöz kell juttatnunk: megvolt azonban az az előnyük, hogy a hazai viszonyok tanulmányozásából fakadtak, s én már csak
azért sem maradhattam távol tőlük, mert annak a nemzedéknek a tagjai vit11-

ték benne a szót, amelynek mint kritikus, én törtem utat. Rádióállásom, a
Válasz megindítása magányomból úgyis kimozdított. A mozgalom hatása nagy
volt, s a politika is le iparkodott fölözni; a 35-ös választásokon, kedvenc fogalmait nem sok lelkiismerettel, jelszóként vetették be. A Reform című, egész
Tanú-számot betöltő cikkben s az Európa és magyarság című könyvemben én
ezeket a levegőben úszó eszméket próbáltam gondolataim irányába kibővíteni.
Érdemes elolvasni a Reform cikket: látszólag arról volt szó, amit kortársaim
is mondtak, valójában azonban a minőségszocializmus épületét építettem feL
A földkérdést én telepes mozgalommá bővítettem; a nagybirtokot a telepesek
szövetkezetei szállják meg, akik a gazdálkodás extenzív részét gépekkel közösen végzik, az intenzív minőségit közös tervbe illeszkedően pedig családonként,
csoportonként művelik. S ez modellje csak az országátalakításnak, mely az
ipar, kormányzat, adminisztráció területén ugyanígy folyik. Képtelenség, azért,
mert egyszer találkoztunk, ezt a mozgalmat a Gömbösével összehozni, de tulajdonképpen ugyanilyen hiba volt: engem, mint a népi írók ideológusát emlegetni. A népi írók jó részének nem volt ideológiája, s az enyém teljesen idegen
maradt a számukra. Ezt mentségükre el kell mondanom. De más volt időbeli
fejlődésünk is: engem a 35-ös év csalódásai, a visszhangtalanság a lezajlott
eszmei zűrzavarban a szépirodalom felé visz, ekkor kezdem az Utolsó kísérletet , s írom első drámáimat, s az ő gondolataik 37—38 körül, vagy még később, a Márciusi Frontban érnek be, melynek én tagja sem vagyok.
Közben azonban elmúlt az a kor, amelyben egy kis ország is megengedhette a fényűzést, hogy rendszert építsen magának; Hitler a szomszédunkká
lett; 39-ben az a veszély fenyeget, hogy Lengyelország helyett minket szállnak
meg. Én legalább ezt hittem, s amikor a németek disszimilációjáról nyilatkozatra szólítanak fel, kimozdulok eszmei hallgatásomból, s megírom a Kisebbségbent. Azt hiszem, ez az utolsó könyvem, s mindent el próbálok mondani
benne a túlélők javára: ez a könyv hibája is. A várt vég nem következik be,
a vihar köldökében néhány izgatott, de csendes évet kapunk problémáink végiggondolására. A németellenes védekezés évei ezek, szépirodalomban, előadásokban a ránkboruló árnyékkal küszködünk. Énnekem egy külön feladatom is
alakul: történelmünk félreírásával vádolom meg a legnagyobb magyar történészt, Szekfű Gyulát. Ö a régi kuruc—labanc ellentétből, a labancok felé
hajolva írta meg újabb történetünket, holott mi kelet-európai nép vagyunk.
A Szekfű-féle történetírás, ha Ausztrián át is, de a németséghez akart kapcsolni; amit én próbáltam képviselni: Kelet-Európa kis népei közt a helyünk.
1942-re nyilvánvalóvá lett, hogy a németek a háborút elvesztették: az
utolsó 4—5 év nyomásától megszabadultunk. Viszont az is nyilvánvalóvá vált,
hogy az én „harmadikutas" politikám az új rendben a bűnösök listájára ír.
Az, hogy a „harmadik út" miben állt: védekezés a németek ellen, s valami
többlet jónak a hozzáadása ahhoz, amit az oroszok hoznak: az elmondottak
után világos. De én nem ezt próbáltam bebizonyítani, hanem a minőségszocializmust újra meghirdetni. Soha annyi fénnyel nem beszéltem, de az ügy is
elveszettnek látszott, amit képviseltem. Aki az Értelmiség hivatása című kötetem olvassa, azt hiheti, egy nagy győzelem küszöbén álló ember rajzolja fel a
maga világát, s nem egy kétféleképp is halálraítélt azt, ami elveszett. De a
lehetőség, hogy beszélhetek, erősebb volt a sorsnál, amely várt rám.
Az új világba, ha megtépázottan is, de aránylag több szerencsével estem
át, mint amire számítottam. Mint a hódmezővásárhelyi kollégium tanára, az
illő helyet is megtaláltam: hisz tanítani, iskolatervet építeni, a tanítás rendjét
újrakölteni az a terület volt, ahol egy magamfajta ember otthon érezhette
magát.
1967

12-

Németh László ismeretlen drámája
A Szépítőt eddig csupán cím szerint ismertük. Németh László említette drámagyűjteménye előszavában, hogy színművei 1939-es „ömlésébe tartozik a kicsit később
megírt Szépítő is, Ady Szépítő című versének a kérdésével — Ki szépít meg
engem! — a pórul járt festő történetében; vígjáték, amely kérdés, kit vidámított
volna fel". (A drámák elé, Szerettem az igazságot. I. kötet, Bp. 1974. 12. old.) Rábukkanunk e darab nyomára azokban a dokumentumokban is, amelyeket Vargha
Kálmán publikált az Irodalomtörténeti Közlemények 1978/5—6. számában. Németh
László és az egykori Nemzeti Színház-igazgató Németh Antal levelezéséből kitetszik,
hogy Németh 1941-ben átadott a Nemzetinek egy Szépítő című vígjátékot; ezt azonban Németh Antal a kéziratos memoárjában „csírájában holt jelentéktelen vázlatnak" nevezte.
A mű azonban mindeddig nem került napvilágra, maga a Németh család is úgy
tudta, hogy elveszett. Németh László iratait nemegyszer fenyegette pusztulás Budapest ostroma, a Törökvészi úti ház bombatalálata és kifosztása, valamint a későbbi
költözések és hányódások során. A Szépítő mindezt még átvészelte, különös módon
akkor kallódott el, midőn már megindult az életműsorozat kiadása, s Szeged városa
— ahol e darab szőrén-szálán eltűnt —, a helyi színház, s főképp a Tiszatáj sokat
tett Németh László kiemelkedő értékű életművének megismertetéséért. A Szegedi
Nemzeti Színház igazgató-rendezője, Lendvay Ferenc 1969-ben kézhez kapta Németh
Lászlótól a Szépítő egyetlen megmaradt példányát, alighanem a Nemzetinek 1941-ben
beadott gépirat friss javításokkal telitűzdelt másolatát. Lendvay a hatvanas évek
első felétől kezdve több Németh-drámát is színpadra segített Veszprémben és Miskolcon; ez alkalommal is darabot kért Némethtől, aki éppen Az írás ördöge című
színművén dolgozott, s azt oda is ígérte Lendvaynak. Választékképpen Németh felajánlotta és átadta a Szépítő kéziratát is. Ismeretes, hogy a szegediek az ú j mű
mellett döntöttek, 1970 februárjában megtartották az ősbemutatóját, a vígjátékkézirat pedig bekerült az irattárba — ez egyébként a színházba beérkező darabok
szokásos sorsa. Lendvay Ferenc nyilván megfeledkezett róla, hogy barátilag, a Németh-művek színpadra segítőjeként jutott hozzá a vígjáték egyetlen, tehát pótolhatatlan példányához. E feledékenység végzetesnek bizonyult, mert később hiába
kereste többé a Németh család a darabot, azt vagy a gyűjtőszenvedély emelte ki az
irattárból, vagy trehányság martaléka lett, mindenesetre nyoma veszett.
Nemrégiben előkerült viszont — váratlan helyről — a Szépítő korabeli, tehát
még a negyvenes évekből származó gépirata. Féja Géza hagyatékában lappangott
egy négyfelvonásos idegen dráma, amelyből hiányzott az első felvonás (egyben tehát
a szerző neve és a mű címe). Féja Endre, az író fia már mint feltételezett Németh művet mutatta meg. Meglepetésre nemcsak hiteles Németh-szövegnek bizonyult
(a IV. — és csak a IV. felvonás! — saját kezű szerzői javításai alapján), hanem
megkerült benne az elveszettnek hitt Szépítő is. Németh László már idézett rövid
13-

utalása alapján viszonylag könnyen azonosítani lehetett az ismeretlen szöveget
Németh László vígjátékával: e mű hőse is festő, s elhangzik benne az Adynak
tulajdonított kérdés, a „Ki szépít meg engem?", igaz, hogy némileg módosítva: „Aki
annyit megszépítettél, ki szépít meg téged?" formában. így került vissza az elveszettnek hitt darab gépirata Féja Endre jóvoltából a Németh családhoz, s ilyen
előzmények után jelenik meg most Németh Lászlóné engedélyével.
(Itt említem meg azt, amit már Vargha Kálmán is megállapított: Németh László
pontatlanul emlékezik A drámák elé című írásában, Ady ugyanis nem írt Szépítő
címmel verset. Nem ismerjük a „Ki szépít meg engem!" sorát sem; a „sors szépítése" azonban Ady több versének visszatérő motívuma. Feltehetően A
megszépítő
fátuma adhatott impulzusokat Némethnek; minden esetre e vers „megszépítője",
lírai énje „aggat be úgy egy-egy árva asszonyt édes csodákkal", hogy azután „százan
is kívánják"; lényegében ilyesmi történik Németh darabjában is. Az Ady-vers szerint: csak „önmagam tartom bilincsben"; „önmagam számára nincsen lángom" —
tehát a költeményből valóban kihallható a „ki szépít meg engem?" sóhaja. Éppen
Németh drámái szempontjából nem közömbös az sem, hogy a nagy szárnyalásokat
és tipródásokat, a Léda-zsoltárokat és (erre a darabban is történik utalás), a vad
vijjogások héjanászát végleg felszámoló Elbocsájtó szép üzenetben is az „asszonyt"
megszépítő művész vágja Léda szemébe: „Sorsod szépítni hányszor adatott". Németh
László tehát részleteiben ugyan pontatlanul, ám lényegileg hűen jelezte Ady költészete és saját vígjátéka rokon motívumait, az Ady-impulzusokat.)
Ami a darab Féja Gézához kerülését illeti, csupán feltevésekre szorítkozhatunk.
Bár mindkettejüket egyazon irányzathoz sorolja az irodalomtörténet, köztudottan
nem volt közöttük baráti kapcsolat, írásaikból szinte a pályakezdéstől az öregkori
tanulmányokig nézetkülönbség mutatható ki. Az 1930-as évek végén azonban, midőn
a háborús veszély, s a népfrontgondolat egymáshoz közelítette a különféle áramlatokat, e folyamat részeként átmenetileg egységesedett a belsőleg egyébként m a r k á n san tagolt úgynevezett népi mozgalom is. Elsősorban Móricz Zsigmond lapja, a Kelet
Népe adott „új okot és helyet" a közeledésre. „Olyanok találkozunk ezeken a hasábokon, akik már sosem akartunk találkozni" — írta Németh László Magyarok, kibékülni! című cikkében; ekkor szövik a népiek a „történelmünket visszaszerző monográfiák, régi magyar kiadványok, népkönyvtárak, népi, gazdasági építkezések",
valamint a népfőiskolák tervét; ekkor indítja meg Püski Sándor, önzetlen irodalomszervezőként a mozgalom kiadóját.
Az általános közeledésen belül Németh és Féja korábban inkább ellentétes
viszonyát kedvezően befolyásolta az is, hogy Németh 1939 őszén nem várt védelmet
kapott Féja Gézától, amit egy cikkben nyugtázott is: „A magyar öntudat szép jele",
— írta — „hogy a Kisebbségben-t az a Féja Géza védte meg Vízválasztó címen, akivel elvi okból, de annyiszor megsebzettük
egymást."
A Szépítő e közeledés idején íródott, minden bizonnyal 1941 nyarán. A keletkezés idejét Németh 1942-ben megjelent cikke, a Meghajlás helyett valószerűsíti: Németh ebben említi meg, hogy az előző nyáron írt egy vígjátékot; Vargha K á l m á n
forrásközleményéből tudjuk, hogy a darab 1941 nyarán, legkésőbb kora őszén m á r
készen volt, hisz eljutott Németh Antalhoz. Hogy Féja Gézához ezt követően mikor
került a gépirat, ki tudná megállapítani? Annyi bizonyos, hogy még 1945 előtt.
Az okot illetően is csak feltételezésre szorítkozhatunk. Szorosabb műhelykapcsolatról még ekkor sem beszélhetünk, a baráti véleményezés nem lehetett tehát Németh
László célja. Féja ekkor már nem szerkesztő; figyelemmel kísérte viszont Németh
munkásságát, rendszeres kritikusa, „irodalomtörténészként" pedig a Nagy vállalkozások kora című munkájában egy remek Németh-kisportré szerzője. Említésre méltó,
hogy Németh 1944 májusában, midőn katonai szolgálatra behívják, Féjához mint
irodalomtörténészhez bocsát vészkiáltást: „Mint irodalomtörténészt
tán
érdekelhet
is, hová jutott negyvennégy éves korában negyvennégy magyar könyv irója."
• • Németh László 1941—42 fordulóján a Cseresnyés című drámája bemutatása miatt
éles ellentétbe került a Nemzeti Színházzal-, az affér a nyilvánosság -előtt, a sajtóban
14-

©

zajlott. A csatározásba Féja is bekapcsolódott az előadásról írt kritikájával, mértéktartóan, de Németh oldalán. Az affér lényege: Németh visszavonta a Cseresnyésbemutatási engedélyét, amelyhez viszont Németh Antal a színház és a szerző korábbi megállapodása értelmében ragaszkodott. Németh László megkísérelte a Cseresnyést más darabbal, többek között az akkor írt Szépitővel kiváltani, sikertelenül.
Németh és Féja akkoriban rendszeresen találkozhattak Móricz Zsigmond környezetében, a Kelet Népe szerkesztőségében. Meglehet, hogy Németh a Cseresnyés-affér
kapcsán adta át e másik színművét „kritikusának". Még valószínűbb azonban, ha.
az „irodalomtörténész" Féja érdeklődésében keressük a magyarázatot, hisz a Nagy
vállalkozások kora 1943-ban jelent meg, a könyvet Féja épp a Cseresnyés-affér
táján írhatta. Mindenesetre csoda, hogy a darab megmaradt, hisz Féja Géza könyvés kézirattára ugyancsak sokat hányódott. A színmű csonkán, de nem lapjavesztett,
szétmálló csomókban került elő. A „szabályos" hiány, a három ép felvonás azt sejteti, hogy az első valamilyen ok miatt választódott le, bizakodhatunk tehát, hogy
valahonnan előkerül. Emellett nem mondhatunk le a szegedi irattárban elhelyezett
példányról sem, s talán számolhatunk a Németh Antalnak átadott gépirattal is;
megvan tehát a remény, hogy kiegészül Németh Lászlónak ez az érdekes, ábrázolásmódjában a többi vígjátékához képest erőteljesebb, komédiázásra alkalmas, a megszokott Németh László-i világhoz mérten talán könnyedebb darabja. A vígjátéktöredék azonban így is meglepően kerek. A darab szerkezete alapján arra következtethetünk, hogy az első felvonás hasonló a befejezéshez. A vígjáték tárgya: a „megszépítő" fátuma: a festő, bár kudarcot vallott Nacával és Koóssal, nem okul a történtekből, s Misit, egy újabb médiumát karolja föl. Ugyanígy fedezhette fel az első'
felvonásban a „vastagcsülkű házmesterlányt", a későbbi Nacát.
Miután a három felvonás önálló műegész érzetét kelti, feltételezhetjük, hogy az
első rész hiánya csupán a dráma szerkezetét változtatta meg, most azonnal a komédia sűrejébe csöppenünk, e meglódult történést előkészítő eseménysor (az expozíció)'
csak a kiindulási ponthoz visszatérő utolsó felvonásból érzékelhető; a „szerkezetmódosítással" — ha igaz a feltevés — a mű nem lett kevesebb, legfeljebb feszesebb..
A bizonytalanságot a majd megkerülő első felvonás oszlathatja el. Annyi bizonyos:
a Szépítő így töredékesen is érzékelteti, hogy e vígjáték értékes része Németh László'
oevre-jének, s több, mint „csírájában holt, jelentéktelen vázlat".
ZIMONYI ZOLTÁN

NÉMETH LÁSZLÓ

Szépítő
(VÍGJÁTÉK)
MÁSODIK FELVONÁS
(Aliék új műterme egy Baross utcai bérház hatodik emeletén. Ez már igazi festőműhely: a világítást a mennyezet magas üvegablakán kapja, az ajtók
szárnyasok,
fehérre festettek, a padló parkettás. A helyiség, ha nem is fényűzőn levegős, de elég.
teret hagy a benne levő képeknek, tárgyaknak. A hátsó falon két ajtó: az üveges a
bal felől az előszobába, a jobb oldali fatáblás a dolgozószobába visz. A jobb oldali
falon függöny mögött kisebb ajtó a közös hálószobába. A terem bal felén dobogó:.
15-

c
rajta egy dívány, a dívány melletti állványon váza, dáliákkal. A díványon
odadobott
tuha, a dobogó mögött nagy árnyékvető fal, alatta egy szál eldobott dália. A dobogóval szemben festőállvány, a vásznon félbemaradt kép. Jobb oldalt elől kis asztal
székekkel, album. A falakon kép hátán kép: egyik kerettel, a másik még keret nélkül. Valamennyi Naca. Nő: modern ruhában, nő antik jelmezben, nő ruha nélkül —
fekve, állva, derékig, szemből, hátulról, szundítva. Az első felvonásbeli
képekből
nincs meg már egy sem: azoknak az árán rendezték be az új fészket. Amikor a függöny felmegy, Ágnerné egy tollsöprűvel a képeket porolja. Naca hálóingben a jobb
oldali asztalkánál ül, a nyakát nézegeti egy
kézitükörben.)
ÁGNERNÉ (a képekre mutat): Ezekből még nem tudott eladni?
NACA: Nem is árulja. Azt mondja, egy háremet akar maga körül.
ÁGNERNÉ: Egy háremet? S ezt a szemedbe mondta?
NACA: Egy háremet Nacákból.
ÁGNERNÉ (csodálkozva): De rááll a szád a hülyeségeire.
NACA: Az nem hülyeség, amiért pénzt lehet kapni. Minél hülyébbeket gondol egy
ilyen, annál dühösebben tud festeni.
ÁGNERNÉ: Azt a föstményt szeretném látni, amelyik engem is kihoz a viceségből.
NACA: Melyik szent írta azt meg, hogy majd ne mint vicéné haljon meg.
ÁGNERNÉ: Amelyik a te átkozott lábadat is nézte, hogy egész nap a díványt
nyomja.
NACA: Én ki vagyok állítva... Mit tudnának magán kiállítani?
ÁGNERNÉ: Rád hoz szégyent, hogy az anyád a hátsó lépcsőt söpri.
NACA: Hozna maga úgy is, ha itt lakna.
ÁGNERNÉ: Ezért neveltelek, hogy a bejárónéd legyek? így megszagolhatom; mi
volt a reggeli? Vigyázz, Naca. Részletre van itt minden: ebből a hálóingből is
csak a zsinór van kifizetve.
NACA: Kihajtom én Aladárból a selymet is.
ÁGNERNÉ: Kihenteredsz a mahagóni ágyból! Akkor tudod meg, mi vagy.
NACA: Megmagyarázta azt már magánál okosabb. Amíg ez zihálni tud: nekem is
biztos a lélegzetem.
ÁGNERNÉ: Gyönge ágra bízod az üleped.
NACA: Az fáj, hogy fönnebb lógok magánál. (Selyemharisnyát
húz.)
ÁGNERNÉ: Selyemharisnya reggel.
NACA: Meg kell néznem magam a tárlaton. Ma volt a megnyitás.
.ÁGNERNÉ: Tegnap a vécécsészében — ma már a tárlaton. (Csöngetnek.) Bár érted
jönnének.
(Ágnerné kimegy, Naca nagy álmosakat
nyújtózik.)
NACA: Nehogy valami rühes koldust beengedjen.
ÁGNERNÉ (bejön, megszeppenten): Az újságtól van i t t . . .
NACA: Üjságtól? Ide nem jár semmiféle újság.
ÁGNERNÉ: Nem a nyugta; egy ú r . . .
NACA: Üjságíró?
ÁGNERNÉ: A nagyságos asszonyt akarja, akiről a képet f ö s t i k . . .
NACA: Biztos, hogy újságíró?
ÁGNERNÉ: Látod, látod. Jobb lett volna az anyád nevelésére hallgatni. ..
NACA: Csak ne ijedezzen. Mért lenne: detektív? Amit mi csináltunk, azért fél
Pestet kitoloncolhatnák.
ÁGNERNÉ: Mit hozzak, mit veszel fel (az egyik képre mutat). Azt az angol blúzt,
annak nyaka is v a n . . .
NACA: Mért dugja maga a nyakamat. Azt az etruszk istennőt. Hadd fusson széjjel
a szeme.
ÁGNERNÉ: A nyavalya: olyan vagy benne, mint az állapotos. A t u n i k á t . . .
NACA: A franc: tunikát. Nem szobrot akar ez látni.
ÚJSÁGÍRÓ (benyit): Bocsánat, énrólam megfeledkeztek...
ÁGNERNÉ: Dehogy feledkeztem. Másra se gondolok, csak magára.
16-

NACA (az árnyékfal mögül): Dobja ide a nőt dáliával. (Ágnerné az újságírót is
szemmel tartva, előbb a pongyolafélét, aztán a dáliát is hátradobja.)
ÁGNERNÉ: Olyan sürgős?
ŰJSÁGÍRÖ: Ahogy mondani tetszik... Az újságíró első szeret lenni.
ÁGNERNÉ: Első? Na, első még lehet, ha vár is egy kicsit.
ÜJSÁGÍRÓ: De ha soká kell várnom, esetleg ketten vagy hárman várunk. Hátamon
hozom a kollégáim.
ÁGNERNÉ: Kollégái is vannak?
ÚJSÁGÍRÓ (mosolyogva): Az emberek kíváncsiak az eredetire.
ÁGNERNÉ: S az úr azért jött, hogy először lássa az e r e d e t i t . . . (hátrasúg). Mégse
vagy készen . . .
NACA (dühösen kisúg): Mondtam, ne tegezzen . . .
ÚJSÁGÍRÓ (csodálkozva): A nagyságos asszony?
ÁGNERNÉ: Az, őnagysága. (Mogorván.) Én meg a komornája.
NACA (Kijön a fal mögül. A daliás ruha van rajta, amelyet Ali tervezett. Fehér
pongyolaféle, gomb helyett — látszólag legalább — a jobb vállra tűzött dália
tartja. Az alól szalad alá a lebernyeg széle. Derék alatt egy vékony
dáliaszínű
öv. Képhez csinált ruha, amelyben Naca még külön modellmerevséggel
mozog.)
(Ahogy az úrinőktől látta, kezet nyújt): Mivel szolgálhatok, újságíró úr?
ÚJSÁGÍRÓ (elbámulva nézi): Szolgál: az t ú l z á s . . . Kegyedről készült az „Első
asszony" című festmény?
NACA: Láthassa! (A falakra mutat.) És ez mind. (A nagyobb nyomaték
kedvéért
fölül az emelvényre, úgyhogy a feje a maga dáliája meg a vázabeli dáliák közé
kerül.)
ÚJSÁGÍRÓ (szétnéz): Kolosszális: változatok egy nő körül. (Papírt vesz elő s jegyez.
Észre veszi Nacát az emelvényen.) Ehá? (Aztán az állványon a beállítást. Egy
hökkent pillantással összehasonlítja.) Művésznő, nemde?
NACA: Igen, tulajdonképpen én vagyok a művésznő. Bennem van, tudja m i n d e n . . .
Ali csak k i m á s o l . . .
ÚJSÁGÍRÓ: Értem, persze. Csak egy nagy egyéniség tudhatja ezt egy mesterből
kihozni. Meg kell mondanom, hogy frenetikus hatása volt a képének, asszonyom.
NACA (pózából engedve): Azt elhiszem. Énnekem mindig ilyen frenetikus hatásom
szokott lenni.
ÚJSÁGÍRÓ: Valóban, nemcsak a képének, a nőnek is.
NACA (kirúgja a lábát és fölröhög): Elöntötte a szájukat a nyál, mi? (Ágnernéhez,
aki a hálóinget tünteti el.) Hallja ezt?
ÜJSÁGÍRÓ (egy pillanatig zavart, utána vele röhög): Valóban én is ezért vagyok
itt. Az emberek kíváncsiak a modellre... Pardon, a múzsára.
NACA (fölülről meglöki): Eljöttünk a födő alá. (Ágnernéhez.) Belenyalni a lekvárba.
ÚJSÁGÍRÓ (megtisztelt röhögésben): A művésznő lekötelez. Ez a nyers elementáris
természetesség: a képen is ez faszéinál mindenkit.
NACA: Hát még így kép nélkül, g o n d o l j á k . . . Hallja, hogy mit csinálok v e l ü k . . .
ÁGNERNÉ: Abban hála istennek: sosem volt hiba. Ezt is csak az anyádnak köszönh e t e d . . . (Naca szeme vágására): Tetszik tudni, annak a jóságos boldogultnak.
ÚJSÁGÍRÓ: A művet is itt érti csak meg egészen az ember. Itt, mintegy a forrásnál. Ahol az alkotó is merít.
NACA: A fő, hogy van mit. Na, meríteni.
ÁGNERNÉ: Meg a p r í t a n i . . .
ÜJSÁGÍRÓ: Ennek a sikernek órjási anyagi haszna is van. A mester agyonnyomta
a tárlatot.
ÁGNERNÉ (a falakra mutat): Megveszik ezeket is?
ÚJSÁGÍRÓ: Ebben a percben kétezer percenttel nagyobb az értékük, mint reggel
volt.
ÁGNERNÉ (a derekát nyomja): S az én csontjaim négyezer percenttel súlyosabbak.
NACA (dühösen): Csak maga ne spekuláljon a k é p e i n k r e . . . Nem föstünk snapszot.
2 Tiszatáj

17

ÁGNERNÉ: (az újságíróhoz): A nagyságos asszonynak vannak, ilyen t r é f á i . . . De
különben igen nagy művésznő. Hol van a mai világban egy olyan asszony, akiből az ura egy egész emberiséget szeretne csinálni.
ÜJSÁGÍRÓ: Valóban: engem is elbűvölt. S most nem ex cathedra beszélek. Attól
fogva, hogy a kezét kinyújtotta s azt mondta: újságíró ú r . . . mindennek íze,
zamatja.
NACA: Annak, hogy újságíró úr, mi volt a zamatja?
ÜJSÁGÍRÓ: Az, hogy ez a két szó először az ön szájában kapcsolódott össze.
NACA: Ezt Ali is szokta mondani. Ö majd rengeteg dolgot mond magának, ami a
teremtés óta először bennem kapcsolódott össze.
ÚJSÁGÍRÓ: ö t a képzőművészeti rovat vezetője sajnos magának tartotta fel. Énnekem őnagyságával kell egy kis interjút csinálni az otthonában.
NACA (gyanakodva): Interjút? És hol akarja csinálni...
ÜJSÁGÍRÓ: Ügy szeretném, hogy az egész miliőről adjunk egy kis képet. A közönség szeret a híres emberek otthonában körülnézni.
ÁGNERNÉ: A l á n y o m n a k . . . nagyon szép otthona v a n . . . (Észbe kap.) De a nagyságos asszonynak még szebb. Komplett fürdőszoba, egy dupla, összetolható
rekamié...
ÜJSÁGÍRÓ: Ha egy pillanatra szabad lenne bepillantanom.
NACA (kacéran): De igazán csak bepillantani. (Benyit a hálóba.) Ez itt a háló.
(Az anyjához.) Izé, magának nem kell mindenhová utánam hordania a vörös
bugyogót.
ÁGNERNÉ: Bízd te azt csak r á m . . . Tessék csak r á m b í z n i . . . (Mielőtt ő s az újságíró is utána mehetnének Nacának,
csöngetnek.)
ÜJSÁGÍRÓ: Juj, a Déli Ü j s á g . . . Hiába voltam első: az ő lapja egy órával előbb
. jelenik meg. (Az órájára néz s egy pengőt nyom Ágnernének.)
Csak tizenhét
percig ne eresszen be senkit sem.
ÁGNERNÉ: Tőlem megszakaszthatják a csöngőt! (Súgva.) És mielőtt elmegy: mondok én magának mást i s . . .
NACA (bentről): Na, nem mer bejönni a miliőmbe.
ÜJSÁGÍRÓ: Ó, sőt, d e h o g y . . . Már a nagyságos asszony áramában élek. Az első
szempillantás, bevallom, meghökkentő volt. Vagyunk olyan barátok, hogy megmondhatom . . . Ez a nyers b á j : — asszonyom megért, mintha egy szolgáló állt
volna elém az úrnője klepetyusában. De aztán: ős nő és egy szolgáló egyszerre
együtt volt: a kép, amit láttam s a jelenség, aki előttem állt. És megértettem
(a képekre mutat) ezeket a vásznakat. Na.
(Naca és az újságíró bemennek, Ágnerné megnézi a pénzt, kevesli, ráköp s be utánuk. Közben odakinn újra és újra fölharsan a csengő. Végre egy kulcsforgás; s hallani, amint az előszobán jönnek befelé.)
ALI (benyit a műterembe): Üres... Nincs senki a l a k á s b a n . . .
IMRE: Még jó, hogy a nagy csöngetésben a kulcs is eszedbe jutott.
ALI: A tárlatra ment. Hogy éppen most kellett elmennie. Ez a fél perc: ez lett volna
a dicsőség.
IMRE: Amelyikben átadod n e k i . . . Légy nyugodt: elveszi anélkül is, hogy a térde
oltárára raknád.
ALI: De engem csak ezzel lehet megjutalmazni. Hogy visszarakhatom a térdére,
amit a térdek közül kaptam. A többi mind bárgyúság.
IMRE: Egy lichthof megihlet s a díjban nem találsz semmi varázslatot.
ALI: Tudod, mit kérdezett az a nyakig ordós? Hogy mi f ú j j a le a kendőt, amikor
a fák mereven állnak? Az államtitkár pedig azt javallta, hogy kereszteljem á t :
„A legszebb asszony"-nak. Az első asszony — az államfő felesége!
IMRE: Dicsőség az, hogy az emberről bolondot beszélnek. Szerencsére ez olyan nagy
élvezet nekik, hogy megfizetik.
ALI: Ideje volt, hogy megszöktettél közülük.
IMRE: Igen: egy kisautó néha arra is jó: hogy. barátainkat megszöktessük önmaguk
18-

ostobasága elől. Ha még tíz percig ott hagylak: az ikráidat is lekötöd annak a
műkereskedőnek. A nagy kép megvan még?
ALI: Odaígértem: az állami bevásárlások minisztériumi helyettes referensének. (Fölragyogva.) Hanem tudod, ki volt nagyszerű? András.
IMRE: Odaígérted? És mennyiért?
ALI: A minisztérium majd talál valami méltányos á r a t . . . ö volt az egyetlen üde
pont az egész fejkavargásban.
IMRE: Ember, te azonnal teljhatalmat adsz minden anyagi ügyeidre. Ha szabadon
engedlek, mint kifosztott földönfutó fogsz lefeküdni.
ALI: Kérlek, rendelkezz... Már attól is sírni tudtam volna, hogy eljött.
IMRE: Azért is jött, hogy sírni tudj. ö maga akart a lapjában levágni.
ALI: De azt mondta: látom, nem izzadtam egész haszontalan a nemzésedben. Ez az
izzadtam: ez az, amit úgy tudok szeretni benne.
IMRE: A szalonna is i z z a d . . . S ő három hónapon át csupa gonoszságot izzadt
rólad.
ALI: András egy lángész; őt nem lehet a mi mércénk alá rakni. Meghívtam.
IMRE: Lesz zsír a képén: beböfögni.
ALI: Nacának ezt még meg kell magyaráznom, ö, tudod milyen szilaj. Két ilyen
egyéniség közt: a cukrászdaasztalból is csatatér lesz. (Kinn ajtócsapódás.) Mintha
járkálnának.
IMRE: Egy szóval semmi remény, hogy ebből a nagy díjból egy kis páncélt kalapálj
magadnak a gazságok ellen.
ALI: Az én páncélom az, fiacskám, hogy ilyen v a g y o k . . . (Hallgatózik.) Itt ajtókat
nyitnak . . . (Beszól a hálóba.) N a c a . . .
NACA (a dolgozó felől): Te itthon vagy? (Ali elébe megy és kezet csókol neki.) Na,
most láthatod, mit köszönhetsz nekem.
ALI: Te tudod már?
IMRE (a kissé meghökkent Alihoz): Tessék: az oltár behajtja az adót.
NACA: Ezt sohasem éred meg az én zamatom n é l k ü l . . . (Imréhez.) Maga is tudja,
mi volt ő szegényke, amikor rámtalált.
ALI: Nem kell emlékeztetni, kedvesem: Azért szöktem haza a megnyitóról. Valaki
úgy látszik megelőzött.
NACA: Egy újságíró. Képzeld: interjút akart csinálni velem; de csak kérdezősködött! Fogadok, hogy még most is ott susog az anyámmal az előszobában.
IMRE (Nacához): És maga mit mondott?
NACA: Mit? Jót! El volt ájulva tőlem.
ALI (keserűn): Senki sem mossa le a nyálát erről az óráról.
IMRE (Alihoz): Képzelem, hogy fog röhögni az egész Budapest. Mért nem tiltod
meg ennek a nőnek, hogy beszéljen.
ALI: P s z t . . . Naca biztosan nagyon eredeti volt. A tökfejek pedig mindig többségben
lesznek. Hallottad, miket mondtak á k é p e m r ő l . . .
NACA: Ne félj, énrólam nem mondanak olyat. Egy kép az csak hebeg, hozzám
képest. (Imréhez.) Kis piszok! Leszel te kicsiny én előttem. (Kinn csöngetés.)
ALI: Ez András. (Nacához.) Meg kell, hogy kérjelek kedvesem valamire. Egy nagy
díjat már kaptam, most tőled kérem a még nagyobbat.
NACA (kacéran): Az attól függ, hogy milyen gavallér leszel.
ALI: Meghívtam Koós Andrást ebédre.
NACA: Azt az á r t á n y o r r ú t . . . az én lakásomba? (Kitörve.) Ezt mered csinálni
velem ?
(Az ajtón erős kopogás, utána sorra: Ludányi gróf, a műkereskedő,
s a kopasz
műkritikus.)
LUDÁNYI: Gróf Ludányi nem az az ember, kedves művész, aki elől meg lehet
szökni. Különösen, ha étvágya támad valamire.
MŰKERESKEDŐ (körülnéz s a gróf után ő is kezet fog): S itt van konyha a mi

étvágyunkhoz. Az, hogy a műkereskedő lakásra megy — a grófi gusztusnál is
biztosabb jele, Mester, a sikernek.
ALI: Vagy az árverésnek. (A műkritikushoz.)
A legjobb jel mégis a műkritikus úr
jelenléte. Ök csak az igazi dicsőségnek szeretik a sarkát r á g n i . . .
MŰKRITIKUS (dühösen): Kérem, én most csak mint vásárlási szakértő vagyok itt.
LUDÁNYI (körülnéz, Imrére s az elhúzódó Nacára): Talán szintén érdeklődők?
ALI (bemutatja Imrét): Az ügyvédem.
MŰKERESKEDŐ (Imrével kezet fog): Az adásvételi szerződésekben is? Vagy csak
pörös ügyekben?
IMRE: Mindenben, amiben becsapható.
MŰKERESKEDŐ: Vagyis az én számomra ön: ő.
(A műkereskedő Imrét vonja félre, a kritikus anélkül, hogy kezet fogna, a képeket
kezdi tanulmányozni...
Közel megy hozzájuk, aztán egész távol...
Megvakarja
őket
stb. Ludányi ezalatt a duzzogó Naca felé vonja Alit.)
LUDÁNYI: A hölgy talán be van épp állítva...
NACA: Nem vagyok beállítva. Az van beállítva, aki négy szemmel sem látja, hogy
józan vagyok.
LUDÁNYI (megdöbbenve néz Alira): A hölgy úgy látszik nem akarja, hogy zavarjuk . . .
NACA (Alihoz): Tán ez a vén mókus is egy kis interjút szeretne csinálni velem?
ALI: Nem: a gróf úr a képedtől kapott gusztust.
LUDÁNYI: Á, az eredeti? (Heherész.) Nagyon kedves.
NACA (visszavigyorog): ...A, egy igazi gróf?
LUDÁNYI: Első pillantásra szinte meg voltam sértve, micsoda otromba perszona
került ide avval a dáliával.
NACA: Én is azt hittem, hogy a sarki hordárt bújtatták pepitába.
LUDÁNYI: De most már felismerem: egészen más. Az embernek át kell rá idegződnie.
NACA: A méltóságos úr leffedt szájára is. (Megnézi.) Most m á r én is látom, hogy
az egy grófnak a szája.
LUDÁNYI (kissé visszahúzódik a cirógatás elől): Nem is tudom: modell vagy feleség...
ALI: Ahogy tetszik. Kiben hogy gerjeszt nagyobb tiszteletet.
LUDÁNYI: Ez igen szellemes v á l a s z . . . (Nacához.) Az ön f é r j e nemcsak művész, de
világfi is, nagyságos asszonyom.
NACA: Az én férjem nem soká fog nevetni azon, hogy hazudott magának!
LUDÁNYI: Ez már olyan szellemes, hogy nem is értem. Asszonyom, én eltökéléssel
jöttem ide, hogy önt megszerzem magamnak.
NACA: S ezt hangosan mondja?
LUDÁNYI (Alihoz): Hát nem közvetlen... Természetesen: csak a képét. Az én
koromban az embernek m á r szerénynek kell lenni.
NACA: Ja (meglöki) Zápocskák vagyunk már? Elég a képecske i s . . .
ALI: A képecskét sajnos már elkótyavetyéltem.
NACA: Mit? Az én képemet? Amit belőlem merítettél.
LUDÁNYI: Ügy, úgy, csak dorgálja, asszonyom... (A műkereskedőhöz.)
Hallja...
a nagy kép már elröpült.
MŰKERESKEDŐ: Szerződés is történt?
ALI: Nem, még csak szavamat a d t a m . . .
NACA: Jaj, a te szavad, fiacskám?
ALI (Nacához): A miniszter azt mondta, hogy a te képed nem lóghat egy öreg
arisztokrata dolgozójában. Azt egy nagy teremben kell kifüggeszteni, ahol mindennap százan is elmennek alatta.
NACA: Ebben igaza van a miniszternek. (Meglöki Ludányit.) Reklám az reklám.
LUDÁNYI: Eszerint „Az első asszony" már másé.
NACA: Ne búsuljon: az uram egy egész háremet tart belőlem.
20-

MŰKERESKEDŐ: A nagyságos asszonynak igaza van: ez a fal teli van „Az első
asszony" méltó húgaival. Épp most tettem ajánlatot az ügyvéd úrnak. (Nacához.)
Az egész termését lekötöm.
NACA: Az én termésemet?
MŰKERESKEDŐ: Nem, a m e s t e r é t . . . A közös termésüket.
LUDÁNYI: Az én képemet kivéve. Arra én a nagyságos asszonnyal szeretnék megalkudni . . . Melyik képét tartja méltónak arra, hogy megvegyem.
NACA: A „Nő gombolyaggal", az jó lesz magának. Azon a gombolyag az egyetlen
t e x t i l á r ú . . . Még ezután fognak egy kis nadrágocskát horgolni belőle.
MŰKRITIKUS (a kép előtt): Nem ajánlom méltóságos uram. El van nagyolva kissé.
NACA: Mi van elnagyolva, maga jégpályafejű?
MŰKRITIKUS: Ügy értem, hogy nincs kellőn végiggondolva...
NACA: A gróf úr majd végiggondolja; ne féltse.
MŰKRITIKUS: Ez a nő nyilván egy párka akar lenni. De mért fekszik kérem egy
párka úgy, mint egy vadászkutya.
ALI (kitör): S a gróf úr mért hoz ide olyan műkritikust, aki egy kutya fekvését
sem tudja egy macskáétól megkülönböztetni... Ha tudni akarja: ez a nő nem
párka, hanem az ősmacska. És nem nyiszálja a végzetet, hanem játszik v e l e . . .
A képeim pedig nem eladók . . ,
LUDÁNYI: De kedves m e s t e r . . .
NACA (leinti): Csak a magadéból, fiacskám. (A műkritikushoz, aki a méltósága tudatában a képet piszkálja.) Ez itt egy ősmacskapárka, é r t i . . . A világ teremtése
óta énbennem kapcsolódott így először össze (megcirógatja). Azért nem is kell
szégyellni, ha a mi kis esztergált fejünk nem veszi be rögtön.
MŰKRITIKUS (puhulva kihúzza magát, a képet piszkálja)
NACA: Ez nagyon jót fog tenni a gróf ú r n a k . . . Különben is mit vakarja a sarkamat h e l y e t t e m . . .
IMRE: Én magam is azt hiszem, hogy ez a kép föl fog érni egy gasteini utazással . . . (A műkritikusra néz.) Az urak mit gondolnak?
MŰKERESKEDŐ: Kivételesen: a gróf úrra való tekintettel kiengedem.
MŰKRITIKUS: Nem mondom: ha az ember e két szimbólum összekapcsolására gondol (a csípőre mutat). S ezek a rembrandti tónusok.
LUDÁNYI (csekket vesz elő): Tehát: mit írjak ide?
NACA (Alira néz; szájával, úgy, hogy a gróf nem láthatja): Négyszáz...
ALI: Szabd meg magad az árnyékod értékét.
NACA (kérdőn): ő t ?
LUDÁNYI: ö t e z e r . . .
NACA (csuklik egyet): Ötezret gondol?...
LUDÁNYI (megfogja az ujjait): Ez öt: n e m . . . ?
NACA: Nem, az tizenöt... Mi csak tízen fölül m u t a t u n k . . . A cipőmet csak nem
vehetem le. Ami abban van, az mindig beleszámít...
LUDÁNYI: Nagyon j ó . . . (Odanyújtja a csekket; súgva) Abban a reményben, hogy
egyszer még azt is m e g m u t a t j a . . .
MŰKERESKEDŐ: (az ügyvédhez): És mi, ügyvéd úr?
IMRE: Tessék tán átfáradni az i r o d á m b a . . . Megcsináljuk a szerződést.
NACA: De én írom a l á . . .
IMRE (gorombán): Igen, maga teszi alá a keresztet.
NACA (miközben az ajtóig kíséri őt és a műkereskedőt): Nana, kis piszok.
LUDÁNYI (Alihoz, kimenőben): Azt tudja, hogy kitől hallottam először a művész
úr nevét? A feleségemtől... ő már a nyáron vadásztatta magát az én Koós
András b a r á t o m m a l . . . Egy arcképet szeretett volna . . .
ALI: Sajnos, nem vagyok kozmetikus. Csak azt tudom megszépíteni: amit nem
muszáj.
NACA: Ezt csak azért mondod, mert nem én voltam a „ m u s z á j " . . . (A grófba
karolva.) Ne féljen: fölfrissítjük a mamuskát.
21-

•LUDÁNYI: Maga csakugyan az első asszony... A maga lábainál még én is Rembrandt lennék.
NACA (a műkritikushoz,
aki még mindig a képeket vizsgálja): Na, kisöreg. Rájött
a miliőm zamatára?
MŰKRITIKUS: V a l ó b a n . . . itt nincs más hátra, mint b e h ó d o l n i . . . A művésznő kritikai tolmácsolása m e l l e t t . . . Miliőm zamata: ezt akár én mondhattam volna.
(Ki ő is az ajtón, kinn csöngetés, az előszobaajtó
csapkodása.)
ALI (a belépő Ágnernéhez): A csöngőt is kapcsolja ki. Aztán üljön ki a lépcsőházba.
Nem vagyok itthon: Csak annak az úrnak, aki úgy köszön, hogy: esés!
NACA (Mihelyt a vendégek elmentek, visszatér a szín elejére, a kis asztal mellé,
abba a pózba, amelyből Budányi az előző jelenet elején kimozdította.
A Koós
Andrásra vonatkozó szavak alatt még morcosabb lesz. A vendégek
elmentek,
folytatódhat a harag.)
ALI (Boldog, hogy magukra maradtak; odaül Naca mögé a székre): Nagyszerű voltál, Naca, Ahogy a gróffal alkudtál s azt a műkullancsot megpuhítottad. Hogy
pedzed m á r a szavaikat is: miliő, faszcinál, z a m a t . . . Micsoda varázslat készül
itt nekem: egy őslény, amint a jó társaságba beletanul. Az első nő meztelen
teste s az etikett mértana. Vér és forma: amint mozdulataid édes burleszkben
és szavaid nyers zománcban egymásba o m l a n a k . . . Ideje, hogy ezeket a képeket
kihordják. Egy ú j műteremre lesz szükségem: egy nő meg van teremtve: most
az jön, hogy lesz Nacából Ninon.
NACA: Mindezt nélküled is tudom, kedvesem. Azon gondolkozz, hová viszed a
barátodat.
ALI: Csakugyan nem akarsz ebédet adni neki?
NACA: Ebédet? Lélegzetet sem.
ALI: Ekkora jutalmat sem kapok?
NACA: Igazán nem tudom, mivel szolgáltál rá te a jutalomra.
ALI: Akkor nincs más hátra, minthogy én is kiüljek Ágnerné mellé a lépcsőházba.
NACA: Legalább gondolkozol: mivel tartozol nekem.
ALI: Pedig te vesztesz többet ezen a makacsságon.
NACA: Nem nevezheti vödörnek a számat.
• ALI: Akkor ti mind a ketten álruhában voltatok. A maszkjaitok köpködtek egymásra. András: a legizgalmasabb férfi, akire az ecsetem emeltem.
NACA: Leköpném izgalmamban.
ALI: Más asszonyok libabőrösek lesznek a nevére.
NACA: Az lehet, csak nem a vastagcsülkű házmesterlány.
ALI: Mondjak pletykát: ezt a Ludányit kétfelől csalja.
NACA: Nagy bűvész: egymaga kétfelől.
ALI: A feleségét s a lányát.
NACA: Az öreg vaskályhát elhiszem. Azért hívta a gróf is kedves barátjának.
ALI: De a comtessz is ölből bácsizza...
NACA: Eredj már, olyan csábász a gusztám?
ALI: Azt mondják, a lakása valóságos Mekka Egyik nő besurran, a másik meg ki.
NACA: Nem tudom, mi nyalnivalót találnak rajta.
ALI: Van benne valami, több mint a szépség.
NACA: Mi volna?
ALI: Az a nagy nyugodtsága benne, s r a j t a a sok apró szikra. Bökheted, nyúzhatod,
haraphatod a fülét: csak ül s böfög a zsírjában. De a borostája csupa kis szikra.
Ha hozzádörgölöd az arcodat a szőrös kezehátához: minden futkos és birizgál.
S ha egyszer 'elunja és megrázza magát.
NACA: Na mi lesz a k k o r . . . Mondd, mi lenne.
ALI: Mit tudom é n . . . Én csak úgy é r z e m . . . Az asszonyok tudják, akik följárnak
h o z z á . . . Amint hallom, képviselőt csinálnak b e l ő l e . . . Amellett órjási t e h e t s é g . . .
NACA: Nagyobb mint te?
ALI: Azt nem lehet összehasonlítani. Én olyan ugráló tehetség vagyok; aki itt
22-

terem, ott terem s mindenütt kihalászik valamit a levegőből. András az: ott ül
a ma tömérdekségében s ami a teste hőfokán forran belől: az művészet.
NACA: Szóval nagyobb nálad.
ALI: Mondom: nem lehet összehasonlítani... ö különben is író, én meg festő
vagyok...
NACA: De te mégis csak úgy ugrálsz. Már Budán is ezt nem szerettem benned:
hogy csak úgy csúzliztál a világban a vázlatfüzeteddel. Mint valami kis kölök.
ALI (megöleli): De mióta te itt vagy: nem csúzlizok. Égek körülötted, mint a
sinai Isten körül a csipkebokor. (Kinn ajtócsapódás, beszéd.) Ez A n d r á s . . . Ugye
nem leszel barátságtalan.
NACA: Az csúnya volt, hogy csakúgy hímeztél-hámoztál, amikor a gróf azt mondta:
mi vagyok, modelled, vagy feleséged?
ALI: De hisz elvállaltalak. A feleségemnek hittek.
NACA: ő k hittek; de én nem vagyok.
ALI: Tiszta feledékenység. Ha tudom, hogy neked fontos az a nemzeti szalagos
bácsi!
NACA: Na, fontos: az n e m . . . Ha neked sem érdeked, hogy akárki lemodellezzen...
(kinéz) Mit vitatkoznak ezek odakinn?
ANDRÁS: (az előszobában): Semmi köze hozzá: hogy hogy szoktam köszönni...
Egyáltalán nem szoktam köszönni. Biccentek s azt mondom: mm.
ALI (kicsapja az előszobaajtót: András, kedves Andrásom!
ANDRÁS (bejön, leteszi a botját és biccent egyet): Te újabban megköszönteted a
vendégeid? Majd átharapta a gégém a lógó két f o g á v a l . . .
ALI: Szűrőnek raktam oda, amin csak te férhetsz át.
ANDRÁS: A tetű fönnakad, az elefánt átmegy? Szűr mint a halhatatlanság.
ALI: Hallottad: Naca? Ilyet más rögtön konzervdobozba t e s z . . . Ő meg a küszöbön
potyogtatja... Minden sorodat kivágtam, A n d r á s . . . Ez volt a vigasztalásom,
hogy óráról órára nősz.
ANDRÁS: Hm, igen. Maradt benned egy kis szimat a nagyra. Láttam „Az első
asszony"-odat.
ALI (szemérmesen): Ne hozz zavarba azzal a semmiséggel.
NACA: De csak hozza! Én is kíváncsi vagyok, mit szól h o z z á . . .
ANDRÁS (leeresztett szemhéja alól vizsgálgatja Nacát): Pedzi a fiú?
NACA: (kacéran): Csak a fiúra van megjegyzése?
ANDRÁS (vizsgálja): Asszonyok nem szeretik a megjegyzést.
NACA: Hát mit szeretnek? Maga azt mondja, hogy tudja mit szeretnek. (András
nem szól.)
ALI: Nacának pletykált valaki rólad. A pesti pletykákban te vagy a Minotaurusz.
ANDRÁS: Rossz mesterség. Csak minden évben kapott egy s z ü z e t . . .
ALI: Hallod: az asszonyevőt. Ti Nacával értenétek egymást. Két ilyen ember, ha
egyszer rájöttök az egymás ízére társalgásban.
ANDRÁS: Ha jól emlékszem: társalogtunk már egyszer.
A L t : A h e r n y ó v a l . . . de nézd a pillangót (a falakra mutat). A pillangókat. Tudod:
milyen nagy mese az, hogy falhoz vágják a békát s királyfi lesz. Ebben az
esetben egy királylányt vágtál a falhoz. Az a pillanat volt a döntő, akkor gyúlt
ki a szemegödre; akkor repült le a k e n d ő . . . Meg kell köszönnöm: azóta sem
tudtam ezt k i v á l t a n i . . .
ANDRÁS: Ezt sok férfi mondta már n e k e m . . .
NACA: Igen? És asszony is? (Alihoz, duzzogva.) Tudd meg: sosem voltam b é k a . . .
A L I : Ami igazán nagy: mind béka, amíg észre nem veszik. Itt van András: belőle
igazán fűlik a nagyság... S volt: akinek a számára az én együgyű portrém
mégis fölfedezés volt.
ANDRÁS: Na, na, b e b é . . . A végén még az sül ki, hogy te fedeztél föl e n g e m . . .
ALI: A világért s e m . . . Egyesek, a gyengébbek...
ANDRÁS: Semmi gyengébbek...
23-

NACA: Ügy, úgy, csak intse le. Elkapatta a díjacska. (Megcsípi Ali állát.) A végén
még engem is te csináltál. (Mindnyájan nevetnek, Ali is vele.)
ANDRÁS: Vigyázz, Ali: itt két szarv közé szorulsz. (Föláll s odaáll a „Nő és gombolyag" kép elé.) Ezt a képet én jobban megírtam volna. Nem szeretem az
ilyen inas és kurta nyakat. Egy szélesebb kezet sem elhelyezni rajta. Egy nő
nyaka legyen olyan, mint a paripa hátulja.
ALI: Olyan sima és ideges.
ANDRÁS: Olyan h ú s o s . . . S úgy pacskoltassa magát.
NACA: (Alihoz): Ezt mondtam én is. Olyan nyakat csinálsz, mintha a fejére készülne esni valami: s az elől húzná be. (Kinyújtja kacéran a nyakát.) Hát ilyen
az én nyakam?
ALI (kissé szomorúan): Mondotok valamit: a nyakadat idáig elhanyagoltam. Túloztam rajtad az e r ő t . . . Csak a vállaid fokára volt szükségem s fölöttük az állra.
A nyak csak egy ínnyaláb volt köztük. Csak a térded élt, a törzsed, a f e j e d . . .
De most a nyakad és karod és lábszárad fog nyúlni. Ez hozzátartozik a te ú j j á változásodhoz . . . Nacából Ninon. (Kinn ajtócsapás, beszéd.)
AGNERNÉ: Egy úr van kinn, aki úgy köszönt, hogy „esés". Azt m o n d j a : az államtól jött a képért.
ANDRÁS: Weinhuber lesz a kultuszból. Azt hiszi, Etelközben is ő állított kisebbségi iskolákat, utánam mondja, hogy esés.
ALI (Ágnernéhez): Lökje be a dolgozóba. Fene egye a díjakat. Arra jó, hogy a legboldogabb félórákból is kihúzzanak.
NACA: Csak menj és gondolj a viliácskára, amiről meséltél. Neked is lesz egy műtermed benne. (Ali a fogadóba. András és Naca a szín elején magukra
maradnak.)
ANDRÁS: Nem rossz gyermek ez az Ali.
NACA: Rossznak épp nem rossz.
ANDRÁS: A jobbfajta tökéletlenek közül való.
NACA: Csak sokat ugrál. Mindig ugrál valahol. Itt terem, ott terem: s mindenütt
kihalászik valamit a levegőből. Egy nagy ember nem ilyen.
ANDRÁS: Hát milyen egy nagy ember?
NACA: Az m á s . . . az csak ül a maga tömérdekségében, s böfög. Meleget meg nagyságot böfög. (Kacéran Andrásra néz és a nyakát
nyújtogatja.)
ANDRÁS: Meleget (csuklik egyet) és nagyságot. (Naca nyakára teszi a kezét és megpacskolja.) Azt gondolod, böf, tubám?

HARMADIK FELVONÁS
(Aladárék villája, a Svábhegy oldalában. Nagy hall az épület szívében. Balról elől a
műterem, hátrább az előszoba. Jobbról elől Naca, hátrább Ali lakása felé nyílik az
ajtó. A szín háta egyetlen üvegfal. Ugyanakkora függöny, valami jávai szőttes, ottani
táncszertartások
ábráival. Minthogy a függönyt a jobb oldal felé hátrahúzták;
a
háttér két éles részre szakad: bal oldalt behavazott téli kert, messze a János-hegyi
kilátó. Jobb oldalt: barna anyagon vörös bizarr lejtésű alakok. Ugyanaz az egymást
gyilkoló kettősség — Naca két lénye — az egész csarnokon. A falak fehérek,
jobb
félbe húzódó szalonbútor — asztal, karosszékek — vonala sima, de ebben a sablonfegyelemben: mindenfelől barna testszínek és bizarr formák bujtogatnak. Az ajtók
különböző nagyságúak és nem fehérek, hanem mahagónivörösek.
Naca
lakosztálya
előtt egy barna-fekete
sávos, ormánsági függöny, a szalon asztalán
élénkvörös
terítő, rajt bíbor gladioluszcsokor, a bal fal ajtói közt: két nádszék, nádasztal, japán
dohányzókészlettel.
A jobb hátsó sarokban kis zsámolyon magas, fehér kínai váza,
benne bambusz, a műkőpadlón bal felől egyetlen torontáli szőnyeg. Mintha a félrehúzott ablakfüggöny odatépett darabja volna. A mennyezetbe
ékelt,
négyszögletes
24-

vert vaslemezből durva, nyersvas csillár lóg le: kerek abroncson négy gyertyaszerű
égő, mintha csak egy középkori vár lomtárában találták volna. Az egész helyiségben
csak egyetlen festmény van: a „Néger markéza": Naca, amint félig fekete, félig
fehér testtel: egy előkelő tengeri fürdőhely mulatságára bevonul; francia ruha, de
kiugró félmell és térd. Délután. Imre most érkezett, Ágnerné az előszoba felől.)
IMRE (Ágnernéhez): Na, Ágner néni, végre mégis csak bennlakó lett. Házvezetőnő
a lánya kastélyában.
ÁGNERNÉ: Az a kastély, ahol jól érzi magát az e m b e r . . .
IMRE (kimutat): Ülhet és gyönyörködhetik a kilátásban.
ÁGNERNÉ: Épp a János-kórházra l á t o k . . .
IMRE: Mért néz le? Mért nem néz föl a János-hegyi toronyra?
ÁGNERNÉ: Mit nézzek én a tornyon? A toronyról nem jut semmi az eszembe.
IMRE: S a kórházról jut? Tán csúzos?
ÁGNERNÉ: A kórházról jut. Amelyik öregemberből kóbor kutya lesz, ott nyúzzák
meg a sintérek.
IMRE: A viceségből nem jöttek ilyen gondolatai.
ÁGNERNÉ: A viceség. Az egyik kezem lötyölt, a másik meg sikált. Az volt a jó:
amikor csak egy rongy meg egy kefe voltak a kezem alatt.
IMRE: A szakácsné meg a szobalány rosszabb?
ÁGNERNÉ: Képzelje, a szakácsné rájár a rumra.
IMRE: Az csak jó: minden eltűnt rumot ő iszik meg.
ÁGNERNÉ: De a szobalány az egy arcátlan, erkölcstelen személy. Ahelyett, hogy a
mi sofőrünkkel csinálna fekete fuvart, autósokkal jár víkendre vasárnap. S az
iparosné anyja maga rakta be őket az autóba.
IMRE: És nem húz rá piros nadrágot?
ÁGNERNÉ: Régebben még a szegény ember is más volt.
IMRE: Fenékig szuvas a társadalom.
ÁGNERNÉ: S ha szólok: „De panaszolkodós az édes pálinkától. A denaturált szesztől jobbkedvű volt."
IMRE: Mért gondol mindig a kórházra, meg a szakácsnéra? Gondoljon arra, mi
lett a lányából.
ÁGNERNÉ: Épp azért gondolok a kórházra meg a szakácsnéra, hogy ha már úgyis
rosszat kell gondolni, ne a legrosszabbra gondoljak.
IMRE: Nézzen itt körül: ezek közt a maláji kárpitok, indiai bambuszok, ormánsági
függönyök, japán dohányzókészletek, brazíliai áloék és amerikai mahagónifák
közt. Álmodta, hogy mindez a lányáé lesz?
ÁGNERNÉ: Nem: énnekem mindig rendes álmaim voltak. Ehhez egy festőnek kellett megbolondulni. Mondja, maga még a régi jó időkből való ember: irigye
voltam én a lányomnak?
IMRE: Sőt: folyton ajánlotta.
ÁGNERNÉ: Nem állt meg a szám az ajánlásában, pedig a vödörszagot kellett elverni előtte.
IMRE: S az ázott csülkíre húzni ajánlgatásból harisnyát.
ÁGNERNÉ: De most elfut a méreg, ha az autójából föltülkölni hallom. Mintha csomót kötöttek volna a torkomra: egy „szép"-et sem tudok kiböffenni az estélyi
ruhájára.
IMRE: De egy „csinos"-t a nercbundára?
ÁGNERNÉ: Nem, hallja, nem, azt sem. Sőt csak az istenen csodálkozom, aki tűri,,
hogy egy büdös lábú szolgáló az urak nyakán így hányja-vesse magát. Én az
anyja vagyok: de néha azt mondanám már: mars, klozetot sikálni.
IMRE: Ö ma a legérdekesebb dáma Budapesten. Az emberek rajta szakadnak pártokra.
ÁGNERNÉ: Minden kanca tud nyihogni, ha kapja a zabot s nincs rajta sarkantyú.
Én csak a hóbortos vömet okolom.
• IMRE: Ali annak örül, hogy ilyen. Büszke rá, hogy Naca a rakétát ki tudta röpíteni.
2ő

ÁGNERNÉ: S az én öreg napjaim engem hová röpítenek? Neki neveltem én szentistváni tűzijátékot. Annyira szedné csak össze magában az embert, hogy ezt a
Koóst kitolja innét.
IMRE: Mért? Látott valamit?
ÁGNERNÉ: Én? Dehogy láttam. Hogy láttam volna. Állandóan hunyva tartom a
szemem.
"IMRE: S mért dobná ki?
ÁGNERNÉ: Mert az egy komisz önző dög, aki végül is kiborítja Nacát az aranybölcsőből. Meglátja: amiatt fogok én még hátsó lépcsőt söpörni.
IMRE: Mint a régi jó világban.
ÁGNERNÉ: Álmomban is egy ronda mészáros kutya vitte, húzta-vonta el a Naca
kis réklijét.
IMRE: De hát mit lehet itt csinálni, Ágner mama?
ÁGNERNÉ: Mit? Nézni a kórházat. Ismeri azt a kedves öreg krampuszt, a Ludányi
grófot. Az egy úr, látja: annál mindig jutna nekem egy kis kulcsárnői állás.
IMRE: Ahá! Innen gerjed az erkölcs.
ÁGNERNÉ (bizalmasan odahajol): De hála isten; m á r nagyon sokat ásítanak, meg
morognak, meg veszekednek.
IMRE: Kik?
ÁGNERNÉ: Hát ő k . . . Koóssal... ha együtt vannak. (Észreveszi, hogy Ali jön, igazít a bambuszon s gyorsan
visszahúzódik.)
ALI (a maga szobájából. Kissé bágyadtabb, sápadtabb, mint régen,
összemázolt
munkaköpeny
van rajta): Épp most gondoltam rád, nem is az ajtón jöttél be:
a fejemből léptél ki.
IMRE (a táskáját nyitja): A szerződéseket hoztam.
ALI: Éjjel a Ludányiék fogadásán voltunk s ebéd után lefeküdtem kicsit. Félálomban azt mondom: mégiscsak disznóság, hogy erről az Imréről egy skiccem sincs.
De most van egy vásznam: abba berakom. Egy majálisféle; a tűzoltó-zenekarból
csak egy pikulás látszik. Civilben villanyszámla-kihordó, s most pontosan,
konokul f ú j j a a pikulát.
IMRE: Nagyon jó lesz. (Odatolja az egyik papirost s a töltőtollat.) A műkereskedőből
ú j megállapodást szedtem ki. A berendezést közvetlenül 5 törleszti. Az állami
megrendelés s a Léda-mulató freskói addig fedezhetik a napi kiadásotokat.
A L I : G-há-d; egy tiszta h á r m a s h a n g z a t . . . A pikulás fedezi a m á j u s dzsungeleit.
A mi kiadásaink; attól félek kinőnek, kipattognak a te költségvetési szitádból.
IMRE: Ameddig ilyen termékeny vagy, győzheted vásznakkal a pazarlásodat.
.ALI: Fordítva mondd: hála isten, győzhetem pazarlással a vásznaimat. Az alkímia
pénzbe kerül. (A falra mutat.) Az én néger markézám örökre az őserdőkben
marad, ha ezek közé a csipkék és nyári zakók közé nem tudom hajítani. Nézd,
ki merte ezt megcsinálni: a melle s a térde még fekete s az arca és a táncosa
felé nyúló keze már egy: arisztokrata dámáé. (Nevet.) Azt tudod, hogy Naca
meg volt sértve, ö markéza volt a bölcsőjében.
IMRE: S nem jobb: ezt az alkímiát egy kicsit lassítani. Már csak a munkád miatt
is. Elnyúzott vagy.
_ALI: Ezt te nem érted, Imre: Naca most egy ú j korszakába ér. Most kezd kitörni
rajta a hisztéria... Képzeld el, migrénjei vannak. Fáradtan dől el a társaság
közepén, úgy fogja a halántékához az ujjait, mint dekadens virágokat. Az egész
kis nő megnyúlt. Bánom, hogy nem mertem meg a k a r j á t : centimeterekkel kellett megnőnie. Ez egy egész ú j világ a számomra. Illik, hogy egy kicsit én is
hozzá szomorodjam és sápadjak. Voltaképpen: ez az egész villa: ez a jávai
szőnyeg, ezek a sablonhallból föltörő buja mahagóni színek, maga a markéza is
mind meghaladt már. Az első alkalommal kiszórom innen.
IMRE: J a j . . .
ALI: Ehhez a korszakához valami egész más tartozik: csőbútor és liánok. Van egy
36-

fehér-kék drogériaszín: azt kellene valami orchidealilával megforrósítani és
megbágyasztani.
IMRE (lassan): És ez a hisztérikus s t á d i u m . . . mit gondolsz... hogy j ö t t . . . Úgy
magától?
ALI: Hogy úgy? A varázslat törvényei szerint. Ha egy ilyen őslény egyszer elkezd
nyilazni — átszáguldani a női lét formáin, akkor kényszerűn végigcsinál mindent „Az első asszony"-tól a fölbomlásig. Szegény Naca: ő már a szomorúbb
zónák felé j á r . . . Néha magam is megsajnálom, oly fogékony.
IMRE: S nincs földibb oka ennek a hisztériának, mint a . . . varázslat? Azt kérdem:
csak a varázslat iránt ilyen fogékony, vagy vaskosabb dolgok iránt is.
ALI: Imrém, te most Koós Andrással akarsz előállni... Szegény pikulásom.
IMRE: Annyira biztos vagy benne, hogy nem igaz?
ALI: Sőt. Annyira biztos vagyok benne, hogy i g a z . . .
IMRE: S ezt így mondod?
ALI: Mit vársz tőlem: dugjak pisztolyt az övembe? Mint egy texasi f é r j ?
IMRE: A feleséged.
ALI: No, i g e n . . . Többek közt egy ilyen szerződést is aláírtam. De csak nem kívánnád, hogy Nacát és mindazt, ami most bontakozik benne: ezért a szerződésért
szétpuffantsam.
IMRE: Elég, ha azt a közéletünkbe belógatott disznóhólyagot elpukkasztod.
ALI: Imrém, neked fogalmad sincs a természetről. Te egy szitakötőt sem tudnál
csendesen megfigyelni.
IMRE: Főként, ha az a feleségem szitáját k ö t n é . . . (Dühösen jár föl-alá, hirtelen
megáll.) S mondd: nem f á j ? Hisz imádod.
ALI (komolyan): De hát hogyne f á j j o n . . . Hogy tudod te azt elképzelni, hogy ilyesmi
ne fájjon? És éppen egy művésznek? Ha bejössz a műterembe: megmutatom,
hogy mennyire fáj. Meg is föstöttem már. Egy tizenhét éves fiú a bál s z é l é n . . .
Most vitte el a játszótársát egy katonatiszt. A lány még visszanéz rá, de csak
mint egy elrúgott deszkára. S ő érzi: hogy ez a tegnapi szerelem kinőtt az ő
szerelme szférájából.
IMRE: Értem: ez az a kép, amelyen pikulás l e s z e k . . .
ALI: Igen: rendületlenül fúvód a magad kis hangján a kamasz bánat nagy éjszak á j a fölött.
IMRE: Köszönöm. S mért kell neked rövid nadrágos fiúnak, és Nacának egy komoly
táncosnak lenni.
ALI: Mert ő növőben van. Vele minden gyorsabban történik. Én még festeni fogok,
amikor ő már réges-rég elenyészett. Na, megnézed?
SZOBALÁNY (a műterem felől): Báró Rónai-Róthné várja a művész urat a műteremben.
IMRE: Egy újabb portré. Ideront ez a nő. Hájas bankárnékat festesz?
ALI: Ördög tudja, ebben is lehet mulatságot találni. Kívül, aminek ők akarják magukat látni: és alatta a művész hullalelete. Egy kórbonctani atlaszt csináltam,
barátom, mialatt az arisztokráciát végigfestettem. (Szobalányhoz.) Ilus, szívem:
mondja meg a nagyságos asszonynak, hogy Éles úr van i t t . . . (Megigazítja a
lányt.) Borzasztó ez a szobalányjelmez. Hozzá kell stilizálnom őt Nacához...
IMRE: Engem azonban nem kell. Dolgom van.
ALI: P s z t . . . Naca nagyon jól mulat veled. Az ingerli, ami e n g e m . . . Hogy olyan
óvatos vagy; félsz a varázslattól.
(Ali megöleli Imrét s bemegy a műterembe. Imre egy kétségbeesett,
csillagokra
fohászkodó mozdulatot tesz; aztán összeszedi az írásokat s hóna alá fogott táskával
megáll.)
NACA (csakugyan nyúlánkabb, bágyadtabb, „de?cadens"-ebb, kézcsókra nyújtja a
kezét, Imre megszorítja): Maga az egyetlen, akinek kijöttem.
IMRE: Olyan álmos, hogy csak a gyorsan menőknek jön ki?
NACA: Annyira unom magam, hogy nem tudok megmozdulni.
27-

IMRE: S attól, hogy nem mozog, még jobban unja magát.
NACA: De én nem attól unom magam, hogy unatkozom.
IMRE: Hát mitől? Attól, hogy szórakozik?
NACA: Én attól unom, hogy minden csontom külön bizsereg a türelmetlenségtől.
IMRE: Külön ásít és külön bizsereg.
NACA: Üjabban már a társaságban is így vagyok, ásít és bizsereg. Az éjjel Ludányiéknál voltunk.
IMRE: Láttam Alin: nappal fest, éjjel éjszakázik.
NACA: Ó, ő borzasztón élvezi. Sokkal jobban, mint én. Én már csak az ő kedvéért
húzattatom magam. Én a legszívesebben befeküdnék egy szanatóriumba és vadnyugati filmeket néznék. Vagy bikaviadalt.
IMRE: A szanatóriumban.
NACA: De Alit olyan boldoggá teszi, hogy estélyről estélyre vonszolnak s ünnepelnek. És én csak unom: de nem tudnék mást csinálni.
IMRE: Alit minden boldoggá teszi, amit maga unalmában elkövet ellene.
NACA: Ali sosem volt olyan boldog, mint mellettem.
IMRE: És sosem festett pénzért annyi rozoga öregasszonyt.
NACA: Ügy kell nevetni magának. Hát mért fessen, ha nem pénzért. Azért csak
külön kell imádnia, hogy ennyi előkelő megrendelőt szereztem neki.
IMRE: És azért is, hogy szeretőt tart?
NACA: Ki mondta magának, hogy szeretőm van?
IMRE: Mindenki: akit nem kérdeztem. A tejes a kapualjban, az államtitkár az
Országházban.
NACA: Csakugyan ennyien beszélnek rólam? S én itt heverek a rekamiémon; ha
legalább hallhatnám, hogy mondják.
IMRE: Ahogy maga mondta: amikor lépcsőházat m o s o t t . . .
NACA: Kis d u r v a . . . Egy olyan nő, mint én, kimenne a divatból szerető nélkül.
IMRE: Látszik, hogy nem kellett tanulnia az arcátlanságot.
NACA: Mondj még gorombát. De olyat, hogy én is visszamondjam.
IMRE: Kanális patkány.
NACA (kéjesen a szemét lehunyva): Vigyázz, kis piszok, kidobatlak az urammal.
(Vár, hogy mond-e még valamit.) Bedugultál?
ANDRÁS (az előszoba felöl, mogorván): Zavarok tán?
IMRE: Zavarsz a fenét,
NACA: Imre gorombáskodik. Azzal gyanúsít, hogy szeretőt tartok.
ANDRÁS (leül a dohánykészlet mellé): Ügy kell magának. Okos ember az ügyvédjével nem beszél szerelmi ügyekről.
IMRE: Hanem miről beszél az okos ember?
ANDRÁS: Petícióról, szerződésről, kártérítésről.
IMRE: Esetleg váltóról, liliomtipróról, plágiumról, szabadlábra helyezésről, ú j r a felvételről.
ANDRÁS: A jóslást hagyd a pókasszonynak.
IMRE: Lassacskán benősz a híredbe. Akkora kalapot kaptál, hogy a fejed is kénytelen belehízni.
NACA: Mondj te is valamit, András. Ügy élvezem az ilyet.
IMRE: Tudom: szanatóriumban.
ANDRÁS: A nagyság nem öltöget nyelvet. Azzal bőszít, hogy van.
IMRE: Makk-korából ismerem a te nagyságodat.
ANDRÁS: S nem bírod elképzelni: hogy amit makknak láttál, fává lehessen.
IMRE: Egy cérnaszál is erős fűrésze annak a lyukas makkból nőtt fának. Mondd:
hogy fekszel te le? Bekötöd alul a pizsamádat? Én félnék, hogy kimegy a hazugság s olyan összeesett tömlő leszel, amilyen azelőtt voltál, hogy Aladár meglátott.
ANDRÁS: Mi köze az én tömlőmnek Aladárhoz.
28-

IMRE: Az, hogy te nem magad vagy, hanem amit 5 beléd f ú j t . . . Azzal libegsz
ide-oda a társadalomban.
NACA: Ez az édes ebben az Imrében, hogy ilyeneket tud mondani.
IMRE: Maga csak ne nevessen. Magának még a migrénjeit is ő festette.
NACA (meglöki Andrást): Hallod? Miket tud mondani?
ANDRÁS: Mint amikor gyermekkoromban lehetetlenségeket mondtunk. Arra repült
egy szamár és kihalászta egy kéményseprő.
NACA: Szegény kis Ali. Mindennap hétszer esküszik meg, hogy nélkülem elapadna.
ANDRÁS: A gyámfiam: akit arcommal nemzettem.
NACA: Döcögni fog, ha elmondom.
IMRE: Annyira bábok vagytok; még a drótokat sem ismeritek.
NACA: Érzem, hogy szállnak föl a hasamból a régi jó hahotáim.
ANDRÁS: Felfogadlak hashüppögetőnek.
IMRE: Egymásba is ő habart b e l e . . . Magatok erejéből mosogatólével csinálnátok
húsvétot.
NACA: Még jobbat, hogy még jobban nevessünk.
ANDRÁS: Nincs egy lat önkritika az emberiségben.
IMRE: Röhögjetek magatoknak, bolondok... (Az ajtóból.) Megcsalni sem tudnátok
őt a segítsége nélkül. Szétesnétek, mint két életunt pióca. Csak ásítanátok és
hümmögnétek. (Elrohan.)
NACA: Nahát, ez eredeti kis pokróc.
ANDRÁS: Éheztetni kéne, hogy dühösebb l e g y e n . . . (Egy szivart vesz ki a dohány tartóból, rágyújt és hallgat. Naca arcáról is lefut a nevetés, hátraveti a székben
magát, a fejét fogja és ásít. András kiveszi a szájából a szivart és visszahümmög.)
NACA (megsimítja a halántékát): Ma egész nap migrénem van.
ANDRÁS: Már megint migréned? Újabban mindig migréned van.
NACA: Igen. Már megint. Újabban mindig migrénem van.
ANDRÁS: Nem tudom: mért mondod ezt olyan szemrehányón.
NACA: Mit mondok szemrehányón?
ANDRÁS: Azt, hogy újabban.
NACA: De hisz te mondtad először, hogy újabban. Újabban mindig migréned van.
ANDRÁS: Igen, de te azt akartad a tudomásomra hozni, hogy miattam van migréned. Én vagyok újabban olyan, hogy migrénednek kell lenni.
NACA: Te pedig azt akartad a tudomásomra hozni, hogy énnekem nincs is migrénem. Csak egy szeszélyes dög vagyok, aki ezzel a migrénnel teneked teszek
szemrehányást.
ANDRÁS: Mért tennék én teneked szemrehányást?
NACA: Mert önző vagy.
ANDRÁS: Ezt most hallom először.
NACA: Olyan hihetetlen?
ANDRÁS: Nem, annyira természetes. Én sosem mondtam, hogy nem vagyok önző.
NACA: Te képes vagy azt mondani: hogy nincs is migrénem, csakhogy foglalkoznod
ne kelljen velem.
ANDRÁS: Én képes vagyok akkor sem foglalkozni veled, ha csakugyan migréned
van.
NACA: Ez rád vall. Egy szikla vagy önzésből.
ANDRÁS: S te talán altruista bank? Egy másik szikla vagy önzésből.
NACA: Ez jó: egy nőhöz hasonlítod magad. Ez mutatja: milyen önző vagy. Férfi
létedre olyan önző akarsz lenni, mint egy asszony.
ANDRÁS: S mért lehet önzőbb egy asszony?
NACA: Mert a nőt kihasználnák a férfiak, ha nem volna önző. Egy férfinak azonban gavallérnak kell lenni. Csodálom, hogy ennyit sem tudsz.
ANDRÁS: Nem is akarom tudni. Én a hűségből, nagylelkűségből, önfeláldozásból
pontosan annyit tudok, mint te.
29-

NACA: Ez jó: már megint hozzám hasonlítod magadat.
ANDRÁS: De hát mért az ördögbe hasonlítsam máshoz? Az uradat megcsalhatjuk
együtt, de hozzád nem hasonlíthatom magam.
NACA: Attól, hogy szegény Alit veled teszem nevetségessé, még lehet egy kis különbség köztünk.
ANDRÁS: Az én ágyamból még nem szállt ki senki úgy, hogy különb lett volna
nálam.
NACA: Én pedig még senki ágyából sem szálltam ki úgy, hogy különbnek ne éreztem volna magam, mint akit otthagytam.
ANDRÁS: Ez azért van, mert önző teremtés vagy. Az ágyban sem a férfit keresed,
hanem a dicsőséget.
NACA: ö énnekem dicsőség. Én voltam reklám neked.
ANDRÁS: Nem csomagolhatsz be úgy egy cipőt, hogy a papíron a Koós András
neve r a j t ne legyen.
NACA: Nincs színházi lap, Naca-hír nélkül.
ANDRÁS: Koós, a költő, Koós, a nők barátja, Koós, a képviselő.
NACA: És Naca? Az összes Annák, Emmák és Natáliák Nacák akarnak lenni,
amióta én köztük vagyok Naca. A comtesszed is Nacásan fésüli a haját.
ANDRÁS: A te szalonjaid meg még köszönni is úgy köszönnek, hogy „esés".
NACA: Azt akarod a fejemhez vágni, hogy szolgáló voltam.
ANDRÁS: Ha kifogysz az érvekből, ezzel állsz elő. Egy félreérthető szó sem jött ki
a számon; sem hátsó lépcső, sem mosogatóvödör, sem vécécsésze, sem súrolókefe.
NACA: Mondtam: megérkeztünk a súrolókeféhez...
ANDRÁS: Épp azt mondom, hogy nem érkeztünk.
NACA: Nem most mondtad? De te tévedsz, hogy a múltammal megszégyenítesz.
Engem: csak a jövőmmel lehetne megszégyeníteni.
ANDRÁS: Most az következik, hogy lehetsz te grófné is.
NACA: Lehetek: grófné is. Azt hiszed: nem?
ANDRÁS: Azt, hogy egy idétlen férjed van: még csak elbírja az önérzetem. De
hogy egy rossz térdű udvarlóval dicsekedj: sok.
NACA: Lehetek kevesebb.
ANDRÁS: Már én is migrént kapok. A zsírban is meg tudod táncoltatni az ember
idegeit.
NACA: Spulnizd föl az idegeidet.
ANDRÁS: Okosabb is lenne, minthogy veled szaggattatom.
NACA: Minél előbb. Csak egyet jegyezz meg.
ANDRÁS: Azt, hogy: te nem az a nő vagy, akit ott lehet hagyni.
NACA: Örülök, hogy tudod. Én nem tartalak vissza. De r a j t a m a városban nem
fognak nevetni.
ANDRÁS: S ha te hagysz ott, a g r ó f f a l . . .
NACA: Én: az m á s . . . Már megint egy asszonyhoz hasonlítod magad?
(Fölnevet s egy másik székre veti át magát; András bosszúsan jár le föl a szobában.)
ALI (kissé kimerülten, a műteremből. Már félhomály van s ő a szoba közepéig jut,
anélkül, hogy a csöndben ülőket észrevette volna, ott torpan meg s fordul vissza
András üdvözlésére): Ti itt vagytok?...
ANDRÁS: Mi itt.
ALI: Kis híja, hogy át nem mentem a csöndötökön. Igaz: az én fejemben is benne
zúg még az éjszaka.... (Csönd.)
ANDRÁS: Pingáltál?
ALI: A Rónai-Róthné örökkévalóságát ácsolgattam.
ANDRÁS: Csomós fa — ácsmunkára.
ALI: Tulajdonképp hálás vagyok neki. Rajtuk tanultam meg, hogy nincs kényszermunka. Hiába muszáj a muszáj, h a a művész hozzáér: feladat lesz.
NACA: Mért muszáj neked a muszáj?
ALI: Mert Róthné a Róth Simon nője.
30-

NACA: Én sosem követelem, hogy ilyen kopott pénztárcákat fessél.
ALI: Persze, hogy nem követelted. Magam is rájöttem; merről esik a harmat.
NACA: A barátod mégis azzal gyötör, hogy követelem.
ALI (nevet): Imre? Imrének vannak ilyen bogarai. Ö már ilyen analfabéta: el sem.
tudja képzelni, milyen szép, fonnyadt színeket lehet egy b a n k á m é állaráncából
k i f o g n i . . . (A hallgatag Andráshoz): Fáj még a keresztcsontod?
ANDRÁS: Mért? Fájnia kellene?
ALI: Nem. Csak most is úgy ülsz, mint múltkor, amikor fájt. (Szétnéz a hallgatásban.) Egy kicsit nyomottan ültök itt. Mintha lehangoltak volnátok.
ANDRÁS: Mért volnék lehangolt. Mert nem ugrálok, mint egy pingponglabda?
NACA: Aki rosszkedvű, még nem biztos, hogy lehangolt.
ALI: Ez igaz. (Andráshoz): Naca egyre érzékenyebb az á r n y a l a t o k r a . . . Én mégis
azt hittem, hogy egy kis rosszkedv van köztetek.
ANDRÁS: Vannak emberek, akik nincsenek parafából. Nem lebegnek úgy egymás:
körül, mint két dugó a vízen. Lerakják magukat egymás mellé és megvan. Mint
két kőszikla.
NACA: Kőszikla önzésből.
ALI: De néha a sziklák közt is morózusabb a levegő... Ahogy itt megálltam köztetek: mintha arra és erre is sűrűbb lett volna s itt középen: egy szakadék —
ürességből.
ANDRÁS: Mit akarsz megtudni ezzel a faggatózással?
ALI: Mit akarhatnék? Két ember közt, ha egy szobában együtt találod: mindig van.
valami. A semmi is valami. Nem is lenne rossz téma: ezt a s e m m i t . . . azon a'
kettőn megfesteni.
ANDRÁS: Azt akarod mondani, azért tanulmányozol bennünket, hogy a köztünk
levő semmit megfesthessed?
ALI: Nem: ez férji túlbuzgóság lenne. Különben sem állítottam: hogy ami köztetek
van, az semmi. Én csak azt mondtam: mintha mind a ketten be lennétek burkolózva valami sértődésbe.
NACA: És köztünk egy szakadék lenne.
ALI: A szakadék nem semmi, Naca. Ez különben csak afféle művészi megfigyelő
reflex.
ANDRÁS: Én nem tudom, mért figyelsz meg te bennünket e g y ü t t . . . Mért nem.
külön-külön. Engem és ezt a dohányzókészletet és Nacát és azt a gladióluszcsokrot.
ALI: Ügy is lehetne. És ez is nagyon eredeti volna. Egy szoba s benne két ember,
akik nem egymással, hanem egy-egy tárggyal függenek össze. Ügy látszik, az én
agyamban sokkal szervesebben össze vagytok kapcsolva, semhogy így tudnálak
látni benneteket.
ANDRÁS: Mire célzói ezzel a „sajnos"-sal és ezz;el a „szerves"-sel.
NACA: Igen: én is unom már ezeket a célzásokat.
ALI: De kedveseim: én igazán nem tudom, mi értelme lenne, hogy célozgassak...
(Andráshoz): Azt kívánnád az agyamtól, hogy könnyebben társítson össze egy
dohánykészlettel, mint vele.
ANDRÁS: Ügy beszélsz, mint aki gyanakszik.
ALI: Andrásom: a gyanúban mindig lappang egy kis bizonytalanság.
NACA: Ügy teszel, mint aki a férji jogaira akar hivatkozni.
ALI: Sosem aljasodtam le annyira, hogy férjnek érezzem magamat és jogaim legyenek. Én megtaláltalak, Naca.
NACA: Nem te találtál meg!
ALI: Igaz, te találtál meg engem — és beszerződtettél nézőnek — afféle pingáló
krónikásnak mindahhoz, aminek teveled történni kellett. Ez, hogy láttalak,
ez az én j o g o m . . .
NACA: Ali, abban töröd a fejed, hogy elváljál t ő l e m . . .
3L.

A L I : Nevetnem kellene, Naca, ha nem ijesztenél m e g . . . Amin énnekem spekulálnom kell, azt te szoktad elhatározni...
NACA (Andráshoz): Nem is tiltakozik.
ALI (élénken): De mennyire tiltakozom... Csak megütött: nem ti ültök-e azért ily
csöndben.
ANDRÁS: Mi nem azért ülünk csendben. Mi csendes emberek vagyunk, azért ülünk
csendben.
NACA (Andráshoz): De sietsz: tiltakozni. Ez a borzasztó egy asszony helyzetében.
Folyton emlékeztetik rá, hogy pénzbe kerül.
.ALI: Ezt meg honnan fogtad ki? Mi más célja lehetne egy művész markában a
pénznek, minthogy asszonyoknak adja. Sosem lett volna egy fillérem sem; ha az
anyámnak, húgomnak, neked szükséged nem lett volna r á j a . . . Én és a vagyon:
egy tücsök s egy szivardoboz.
NACA: S nekem mégis folyton azt juttatod az eszembe, hogy a te dobozodban
lakom.
ALI: Honnét szeded ezt, édes? Nem a tied itt minden?
ANDRÁS (gyors érdeklődéssel): Ezt megnyugtatásul mondod?
ALI: Megnyugtatásul és telekkönyvből. Ha Naca meghalna vagy elszökne — én
egyszerűen kimennék innen. Még azt sem nézném meg, ki veszi át a kulcsot.
NACA: Bár meghalnék már.
ALI (ijedten): De N a c a . . . Miért?
NACA: Mert nem bírom ki a férfiak önzését.
ALI: Én voltam önző.
NACA: Te is önző v a g y . . . De te legalább nem mondod az ember szemébe, hogy
egész életeden át önző akarsz lenni.
ANDRÁS: -Jó, én sem mondom a szemedbe...
NACA: De te már a szemembe mondtad.
ANDRÁS: Mást is mondtunk m á r egymás szemébe.
NACA: No mondd csak ki, mikor mondtuk. Vici korunkban mondtunk.
ANDRÁS: Itten, az elébb mondtam.
ALI: Tehát mégis csak jól láttam. Sértődésbe burkoltan ültetek.
.ANDRÁS: Mért kellett mindent vici korodban mondani? Nincs is a fejemben ilyen
szó, hogy vici. Kitöröltem, kisikáltam, kiciánoztam.
NACA: Itt vagyunk megint a törlésnél és a s i k á l á s n á l . . .
ANDRÁS (Alihoz): De nem vagyunk itt!
NACA: De itt vagyunk!
ALI: Nyúzd meg, ha férje vagy.
NACA: Nyúzd meg, ha férjem vagy.
ALI (szomorú gyönyörködéssel): Ez velejár gyermekek.
TJACA: Mi?
ANDRÁS: Mivel?
ALI: Ez a katzenjammer az erős szenvedéllyel. A nagy szeretők: mindig így tépték
egymást. Mostanában olvastam: egyet-mást erről. A Léda-mulató freskóihoz,
tudjátok. Héjanász az avaron: hallottátok ezt a Léda-verset:
„Szállunk a Nyárból, űzve
szállunk,
Valahol az őszben
megállunk,
Fölborzolt tollal,
szerelmesen.
Ez az utolsó nászúnk
nékünk:
egymás húsába beletépünk
S lehullunk az őszi avaron."
Ez a tökéletes leírása annak, amit ti csináltok. Már ahogy bejöttem, éreztem:
egy kis szünet két vadmadár viaskodásában. Azért f a g g a t ó z t a m . . . a szépségszag
32-

miatt. Nektek, akik szenvedtek tőle — fogalmatok sincs: milyen forró, kénes
villámlás szaga van a ti tusátoknak. Akkor látjátok csak, milyen gyönyörű, ez,
hogy ha megfestettem.
NACA (Andráshoz): Mondd meg neki: nem bírom ezeket a beszédeket.
ANDRÁS: Mért? Azzal a héjanásszal mondott valamit.
NACA: De én már torkig vagyok a héjáival.
ANDRÁS: Nem rossz, ha a közönség úgy lát bennünket.
NACA: De énnekem nincs több szükségem őrá. Én elég szép vagyok nélküle is.
Énnekem elegem van a férfiak önzéséből.
ANDRÁS: Már megint az önzésem.
NACA: Nem a te önzésed, az ő önzése. Te is önző vagy, de ő még millióbilliószor
önzőbb. Nem vagyok én csodaköcsög, hogy engem valaki minden félórában
lefölözzön. Ne is nyújtózhassak anélkül, hogy ő egy képet ne hámozzon le rólam.
Ezért ásít és bizsereg; mert én már csak egy elnyúzott, agyonhajszolt filmpatkány vagyok, akinek mindig az ő képeiben kell föllépnem. Éjszaka is azért kell
luminált szednem, mert tudom, hogy a másik ágyban: engem les és forgat és
öltöztet. Hogy még mit nyúzhatna ki belőlem... (Sírni kezd.)
ALI (sápadtan): Naca, ez akkor is borzasztó, ha most találtad ki. Unalmadban.
ANDRÁS: Ne törődj vele, újabban mindég migrénje van.
NACA: És az is lesz, ameddig meg nem szabadíttok tőle. öngyilkos leszek, ha meg
nem ígéred, hogy elviszel tőle.
ANDRÁS (Alihoz, szűkölve): Nyugtasd meg; te vagy a férje.
NACA: Csakhogy én nem nyugszom meg. Engem nem fogtok lecsillapítani. Ameddig
ez az ember olyan messze nem lesz tőlem, hogy fejében sem tud képet csinálni
rólam, én dúlni és tombolni fogok. Inkább öngyilkos leszek, minthogy így pusztuljak el egy férfi önzésében. (Berohan a maga szobájába, a két férfi az ajtóra
néz, aztán hosszasan egymásra.)
ALI: Most mi a szándékod?
ANDRÁS: Hm, mit gondolsz: mit kéne tenned?
ALI: Én azt gondolom, hogy egyikünknek be kellene menni utána.
ANDRÁS: Az csak te lehetsz, te vagy a férje.
ALI: Mondtam, hogy sosem voltam a férje. Én a festője voltam s kicsit az imádója.
Te azonban a párja vagy. Egy hozzá méltó ember.
ANDRÁS: De hallod, mit akar, hogy ne fessék többet. Ezt mégis csak neked kellene pro forma megígérni.
ALI (sebzetten Andráshoz): Én ezt nemcsak pro forma ígérem meg — Én nem
tudnám őt többé lefesteni.
ANDRÁS: Ennyire érzékeny v a g y . . . És mit csinálsz egy feleséggel, akit nem festhetsz többet.
ALI: Naca énnekem meghalt. Ezért kell teneked bemenned.
ANDRÁS (számítással): Azt értem, hogy meghalt. De hogy halt meg. Ügy, hogy ő
megy el, vagy te mégy el innét?
ALI: Ügy halt meg, hogy a felöltőmet sem viszem ki a koporsójából.
ANDRÁS (elgondolkozva az ablakhoz megy): Mondd, Ali, milyen kölcsön van ezen
a házon.
ALI: Kényelmes törlesztés. Gondolom: hat és fél százalék kamatláb.
ANDRÁS: S mondd — hogy visszatérjünk a tárgyra: te csakugyan olyan rendkívüli
asszonynak tartod.
ALI: Egyedül te vagy méltó, hogy bemenj hozzá.
ANDRÁS: Tudom: a h é j a n á s z . . . S ha valamelyikünknek kitépik a tollát ebben a
nászban.
ALI: Azzal a tollal is rólatok fognak kulcsregényt, váláshírt és interjúkat í r n i . . .
ANDRÁS (az ajtó felé): Igazad van: az embernek egy kicsit meg is kell tépetnie
magát a dicsőségért. (Óvatos mackóként nyomja le a kilincset. Ali bevárja,
3 Tiszatáj

33

ameddig bemegy, aztán fölnéz a Néger markézára. Ledobja egy székre a köpenyét s megindul
kifelé.)
ÁGNERNÉ (jön szembe az előszobában): Az... a képviselő úr nincsen itt.
ALI (az ajtóra mutat): De ott benn van Nacával. (Agnerné megbotránkozott
arcán
elmosolyodik.) Ezt jól csinálta. Micsoda kelléktára van magának a megbotránkozásra. Egyszer még ülnie kell nekem: egy részeg asszony fog eltántorogni
maga előtt s maga utána néz.
ÁGNERNÉ: Elkészül hazulról?
ALI (újra ráocsúdva, hogy mi érte, bánatosan): Igen; elkészülök...

NEGYEDIK FELVONÁS
(AH lakása kinn, Kispest felé. Kicsiny egyszobás-verandás
ház, egy
kialakulatlan
telken, melyen egymást követő tulajdonosok és bérlők hol kertet, hol raktárt, hol
egy szemétdombot iparkodtak csinálni. A játék az épület piciny, üvegezett
verandáján folyik. A jobb fal — üvegével — a telekre néz; a boltfalon ajtó a szobába, a
hátsó falon a konyha ajtaja kitámasztva. A veranda bútorai: a bal sarokban egy
rossz álló fogas, rajt egy kabát és két kalap, azonkívül egy piszkos törülköző. A jobb
sarokban: két falábon egy mosóteknő, a végében fölkupacolt ruha, mellette a földön:
konzervdoboz,
benne ecseteket áztatnak. Elöl a veranda bal felében egy
nyitott
nyugágy, azon egy rajz. A szereplök a veranda jobb elülső részében, a kerti ajtó
mellé szorulnak. Ez az ajtó is nyitva; a lejárat látszik; egy kötélen tarka ing, csenevész fácska, homokdombon rossz fazék, odébb egy bódé fala s egy
kerítésdarabka.
Aki fel akar jönni, egy öblítőt, „standért" kell kikerülnie. A konyhában
tűzhely;
rajt lábos s egy üres tejesüveg. Kora délelőtt: jó március elejei fénypászmák
nyúlnak be a színbe; benn a konzervdoboz, kinn az eldobott vödör csillog. Imre nemrég
érkezhetett. Alin egy női kötény, fölgyűrt ing, cipő helyett mamusz. Minthogy a
barátja vigasztalni'akarja,
iparkodik némi bánatot
mutatni.)
IMRE: Neked köszönhetem, ha megtanulom Budapest földrajzát. Minden évszakban más pesti kisvárosba kell utánad zarándokolnom. Múlt télen az Újlipótváros, tavasszal Batthyány tér, aztán a Baross utca, Svábhegy, s most kies külső
Ferencváros. De voltam már barát Öbudán, a Zuglóban, Alsógödön, a Lendvai
utcában.
ALI: Elfeledkezel Érdről. Érd volt a legbájosabb.
IMRE: Igen, gyalog érkeztem és csónakon kellett visszajönnöm.
ALI: Ne félj: itt legfölebb a szagok szoktak kiönteni. Mit szeretsz jobban, a hizlalda-, a szeszgyár-, vágóhíd- vagy szeméttelepszagot?
IMRE: Nem v a g y o k . . . í n y e n c . . . Teérted mindet elviselem... (Részvéttel): És te?
Hogy élsz itt? összevakartad magad egy kicsit?
ALI: Ö, köszönöm... (Sóhajt.) Itt is megtalálom a nekem valót.
IMRE (kinéz): A telkeden csakugyan sok minden található. Barackcsemeték derékig
szemétben, faraktár, amelynek teteje még van, de oldala már nincs, gyermekjáték a meszesvödörben. Minek készült ez a ház: farmnak, fatelepnek, gyerekkertnek?
ALI: Hol ennek, hol annak. Ez épp a szép és a szomorú benne. Kikötött egy-egy
kisember és elkezdte formálni. Belényomta az álmát, az egzisztenciáját, aztán
elment másfelé. S ő mindezt megtartja emlékezetében.
IMRE: Azaz: egyik gazda sem tisztítja el a másik piszkát.
ALI: Igen, ez olyan komposztvilág. Én itt fedeztem föl a proletársorsot. Idáig nekem
is az volt a gyár, ami a többi nem dohányzónak. Egy szivar: téglából, amely
ontja a füstöt. Holott a világ egy nemdohányzó szakasz.
IMRE: Szóval: te most a szivattyútelep és a vágóhíd közt próbálsz feledkezni.
34-

ALI (a konyhában babrál): Jól mondod. Nem is hiszed, mekkora album egy ilyen
gyárvidék. S azok a mélabús szemeteskocsik, amint az éjszakában a város felé
megindulnak. (Kihajtja a vázlatkönyvét.)
Nézd, ezt ma reggel kaptam le.
IMRE: Mi ez a sok kerék?
ALI: Biciklik... Vecsés, Üllő, Monor, amint micisapkásan, alul becsípett nadrággal
ömlik be Pest felé. Nagyobbra rajzolom az első kereket, hogy érezni lehessen:
a hódítókat. Ha festékhez jutok: vászon lesz belőle.
IMRE: Hm. Ez jó jel, hogy megint témáid vannak. Azok után, amit hallottam, roszszabbat vártam . . .
ALI (kissé feszélyezetten): A fekete napjaimban látott tán valaki?
IMRE: Valld be: hogy most az egyszer neked is szívedig szaladt?
ALI: De Imrém: énnekem mindig a szívemig szalad.
IMRE: Űgy értem, ez a nő több volt, mint téma. Akárhogy szidtam: egy kis elégtételt is szerzett. Nekünk e m b e r e k n e k . . . a művészen.
ALI (kissé színészkedve): Valóban sokat szenvedtem, barátom.
IMRE: Nem nehéz beszélgetned róla? Az első huszonnégy óra, az volt a legsúlyosabb?
ALI: Érdekes, nem. Volt nálam százegynehány pengő, kimentem a vasútra, találomra. Este Nagykőrösön egy idegenforgalmi füzetet olvastam: hanyatt az ágyban, a Központi szállodában. Még emlékszem: gyümölcsexport métermázsában;
sok mázsa alma és barack. Aztán egy héten át ponyvaregények.
IMRE: És csak akkor vett elő?
ALI: Igen. Egy langyosabb szél, néhány melegebb nap, a komikus öreg toronyról
lefutott a hó. Más években ez az én hetem. Ismered: a világ csupa csillogó vízfesték lesz. Lerohantam a város alá, ott van valami park, azontúl egy erdő.
És képzeld el, semmi.
IMRE: Hogy semmi?
ALI: Semmi, amit érdemes lenne lerajzolni.
IMRE: Lerajzolni?
ALI: Egy szín, egy alak: érted ezt: semmi. Mintha minden ág külön is meghalt
volna. Tovább utaztam: talán m á s u t t . . . Semmi: a világból kifolyt a nedv. Már
pénzem sem volt: csak egy kis túróm és negyednapos szakállam. Átgyalogoltam
a bajai hídon. Dunántúl ugyanaz: a halál erdeje. Nacával kiszakadt a világból,
ami idáig világgá tette.
IMRE: Így láthatott Dombóváron a b o j t á r o m . . . No és. Hogy oldódott mégis?
ALI: Hogy? Hát úgy, hogy megfestettem. Elmehetsz megnézni: a vén Hollándernél.
Azon rendezkedtem be itt. Műkereskedő.
IMRE: És tudtál így festeni?
ALI: Somogyban van egy régi cimborám, polgári iskolai tanár: Ahhoz kéredztem
be. Ott festettem meg nála, szinte egyhuzamban. Érted ezt? Megfesteni a világot, amiben nincs többé festeni való. Fönn a dombon egy nő, a távozó, akörül
még ott világít a varázslat, az, amelyben régen éltem. S az ellenkező sarokban
egy férfi gubbaszt, aki körül már csak fa, virág, kő van — de érted: fa, fű, kő
csoda nélkül.
IMRE: S azzal, hogy megfestetted... jobb l e t t . . .
ALI (lelkesen): No hallod: egy ilyen kompozíciót... A vászon végén két alak s
köztük a halálra és életre szétváló világ. Ezért érdemes volt a semmibe lógatni
a l á b a m . . . (Alamuszin sóhajt.) Na, persze csak viszonylag lett jobb. Éppen,
hogy visszapingáltam magam a világba.
IMRE (átöleli): Csakhogy visszapingáltad. Egy kicsit összebökted magad, de legalább
benned a védőoltás. (A fogasra néz.) Az a két kalap, mindkettő a tied?
ALI: Az a kettő (Elkerüli a választ.) Te is olyan furcsának találod: két kalap alatt
egy bánatos felöltő?
IMRE: Igen, mintha ketten járnának benne? Hol a zöld kalap, hol a szürke sapka.
ALI (elismerően): Jó.
3»

35

IMRE: Szerencse, hogy csak a kabátodból tudtak kivetkőztetni. Tehetséged maradt
annyi, hogy mégegyszer fölküzdjed magad. Attól féltem, hogy az a megtaplózott
kanca azt is összetöri.
ALI: Micsoda jelző szegény Nacára.
IMRE: Egy köpőcsészényi jelzőt rá és a b a r á t j á r a . . . Egyetlen mentségük, hogy te
fújtad őket arcátlanságból.
ALI: Nem értem, mi rosszat követett el szegény? Hogy nem akart tovább modellem
lenni?
IMRE: Ideje, Aladár, hogy az embereket olyannak lásd, amilyenek i g a z á b a n . . . Fesd
őket, ahogy jólesik... De bánj velük, ahogyan é r d e m l i k . . . A szajhával szajhaként, a tökfejjel tökfejként.
ALI (elgondolkozva): Tudod: akkor első melegében én is meg voltam sértve. De
azóta gondolkoztam. Képzeld el: enni, ölelni, lélegzeni akarsz, de akármerre
lépsz: egy őrült egy képet tart eléd. Látomásnak kell lenned, mint látomás állód
el jobbról-balról, elölről-hátulról a magad útját. Most ilyen voltál, most ilyen
vagy: egy egész mitológia üldöz. Ü j és ú j átalakulásba, hisztériába, öngyilkosságba. Én nem csodálom, hogy Naca nem bírta. S ha őszinte akarok lenni,
I m r é m . . . a mi szakításunkat... (Benn valaki fütyülni kezd, szék dől fel.)
IMRE: Van valaki nálad?
ALI (zavarban): Igen, egy fiú. A somogyi barátom v é d e n c e . . . Ö egy szent ember
ugyanis. Népi őstehetségeket kutat a polgáristák közt s ingyen tanítja ő k e t . . .
amikor végeztek m á r . . . Földműveseket, lakatosinasokat.
IMRE: S szállásdíjul egyet a nyakadba v a r r t ? . . . Hogy mutasd be illetékes helyen
a rajzocskáit.
ALI: No, ilyesmi... Hol is hagytuk abba?
IMRE: Ha őszinte akarsz lenni, a ti szakítástokat...
ALI: Mélyebben meggondolva nem is Naca kívánta.
IMRE: Hanem, kicsoda?
ALI: É n . . . Ne botránkozz meg; nem úgy én, hogy én, a f e j e m . . . Én: az ösztön,
a szimat, a művészet. Itt (a fejére mutat) természetesen, kétségbe voltam esve.
Meg akartam halni, mint aki elől örökre megszöktek a t é m á k . . . De itt (a
gyomrára mutat) vagy itt (a mellére), vagy mit tudom, hol: valaki éppen azt
akarta, hogy kétségbe essek, a halál folyamába nézzem magam, sötét Nárcissusként. Főleg pedig, hogy otthagyjam Nacát.
IMRE: Otthagyjad?
ALI: S valami mást fessek. Gondold meg: mi festenivaló is maradt már szegényen?
Hogy hogy ugrik ki a negyedik emeletről?
IMRE: Ali, én csakugyan meg vagyok botránkozva...
ALI: Néha én is. De akkor sincs másképp.
ÁGNERNÉ (a kert felől óvatosan bedugja az orrát s Imrét nézi, aki háttal áll neki):
Már azt hittem: őt hozta be az ördög az ablakon.
ALI (boldogan): Na ez oszt derék, Ágner m a m a . . . Kit hitt, hogy b e r ö p ü l t ? . . .
ÁGNERNÉ (Imrére mutat): Róla hittem, hogy ő.
ALI: Hát nem ő?
ÁGNERNÉ: Nem hát. Már a hátáról is láttam, hogy mégsem ő lesz az. Az ügyvéd
úr nem hord olyan abált szalonnát a n y a k á n . . .
IMRE: A másik vejéről beszél?
ÁGNERNÉ: A vejemről? Mit tudják maguk, ki az én vejem? (Alihoz): Arról a
disznóról beszélek. Már azt hittem, ő is magához jön túrni a mocskos agyarával.
IMRE: Miért, még ki jön?
ÁGNERNÉ: Még én jövök, hogy a magamét megmondjam.
ALI (örömmel): Jól teszi; csak mondja. Mért gondolta, hogy András is itt lesz megmondani?
ÁGNERNÉ: Mert hallottam, hogy maga egy úriemberrel beszél s azzal az ártánnyal
együtt jöttem a villamoson. Ő a vezetőnél szállt le, én a pótkocsiról.
36-

ALI: S azt hiszi, idetart?
ÁGNERNÉ: Én azt hiszem. De meglestem: amarra indult el.
ALI: Fáj, hogyha elkerül. Együtt lenne a régi kaszinó; csak Naca hiányzana, szegény. Mit csinál a leányunk, Agner mama?
ÁGNERNÉ: Nem a lányom miatt j ö t t e m . . . A viceségért.
ALI: Viceségért?
ÁGNERNÉ: Amelyikből magukért kipottyantam. Azzal a viceséggel tartoznak nekem.
A lányom fiatal térdeiért feleljenek az Utolsó ítéletkor.
ALI: Csak nem történt baj Naca térdeivel?
ÁGNERNÉ: Az enyémmel történt. A Nacáé helyett is annak kell a hideg követ
kóstolgatni. Azzal a csúzzal, amit abban a svábhegyi átjáróházban szereztem.
No igen: a huzat járt át rajta. Két fiatal térdet neveltem magamnak s most
folytathatom a magaméval, amelyik elromlott.
ALI: Ne ejtsen kétségbe. Mi lelte Nacát?
ÁGNERNÉ: Még ezután leli, de az, amit megjósoltam...
ALI: Eljött tőle?
ÁGNERNÉ: El? Eljöttünk egymástól. Mindenki eljött, csak a svábhegyi ház maradt
ott a kórház fölött.
ALI: Kínozni akar? Hol van a lánya?
ÁGNERNÉ: Mi vagyok én? Wagonlit kalauz? Elszállt... Riviéra, Ostende, Spitzbergák. Maguk jobban tudják, hova szállnak az ilyen madarak.
IMRE: András: idekinn, Naca a R i v i é r á n . . . Ez érdekes.
ALI: Ök is szakítottak?
ÁGNERNÉ: Ha úgy mondja, hogy egy ronda nagy darab pacalt kidobtunk a küszöb elé.
IMRE: Kezdem összeilleszteni: Andrást kidobta: Ágner mama eljött.
ÁGNERNÉ (krákog egyet)
IMRE: Naca elröpült... Kivel?
ÁGNERNÉ: No kivel? Kinek van a legharmonikásabb ina Budapesten?
IMRE: Annak a grófnak, akinél minden matróna kap egy kulcsárnői á l l á s t . . .
ÁGNERNÉ: Most nem a kulcsról van szó, hanem a vödörről.
ALI: Szegény N a c a . . . Ezt még szeretném látni: amint a Ludányi mellett vacog lila
púderje alatt, a nizzai s é t á n y o n . . . Phű, kifutott a tej. (Átjut a konyhába.)
ÁGNERNÉ (kimutat a kerítésen): Nem mondtam: ott őgyeleg a ház előtt. Körben
került ide: mint farkas az ólhoz . . .
MISI (hangja a szobából): Kapom azt a kávét?
IMRE: Kié ez a pimasz friss hang? Csak nem egy őstehetség hangja?
ÁGNERNÉ (az utcára les): Le-föl jár: maga is szégyell bejönni. Ehhez is Kispestre
kellett bumliznom, hogy ezt szégyenkezni lássam. Mekkora pofátlanságot főzhet
ez, hogy sétáltatnia kell, mielőtt behozza.
MISI (kidugja a fejét): Ali bá' a kávét. (Észreveszi Imrét.) Vagy úgy? Téves tárcsázás.
ALI (jön a kávéval, betuszkolja): Te csak bújjál be, Misi. (Maga is bemegy a szobába.)
ÁGNERNÉ (Andrásra): Addig be ne engedjék, ameddig engem ki nem elégítettek.
IMRE: Én tartóztassam s Ali elégítse? Vagy megfordítva?
ÁGNERNÉ: Én kettéharapom, ha találkoznom kell v e l e . . . Nézze már bedurálta
magát.
IMRE: A konyhán át k i m e h e t . . ,
ÁGNERNÉ: A viceségem nélkül?
IMRE: De hát honnét akasszak le itt egy viceséget? (A kijövő Alihoz): Ágnerné a
kamrádban akar vicéné lenni.
ÁGNERNÉ (Alira mutat): Engem ő tett tönkre. Emlékezhet: én már a Svábhegyen
megmondtam. Nem szentistváni rakétának neveltem annyi gonddal a leányo37-

mat. Én olyan leszek itt, mint a megjövő kísértet. Éppen csak lármásabb. A barátját pedig leköpöm, ha beengedik.
ALI (ijedten): Magának igaza van, Ágner mama. Vállalom a felelősséget... Imrém,
te házgondnok v a g y . . .
ÁGNERNÉ (gyanakodva): Házgondnok?
IMRE (bosszúsan): Persze; házgondnok... No, jöjjön, vonuljunk félre. (A konyha
felé tuszkolja.) Magának mindig gyengéje volt a félrevonulás.
ÁGNERNÉ: De igazán gondnok a házgondnok úr? (Ki a konyha felé.)
ALI (becsapja mögöttük az ajtót, aztán a kerti ajtóhoz ugrik, amelyben
letörve,
borostásan, orrát az üveghez nyomva, ott ácsorog már Koós András)...
Andrásom. Mégis csak ideértél.
ANDRÁS (a küszöbön ragad, zavarban): No, nem könnyen. Mennyire laksz a villanyostól ?
ALI: Kilépve három perc.
ANDRÁS: Tudd meg: én egy fél órát jöttem.
ALI: Olyan nehéz volt idetalálni?
ANDRÁS: Idetalálni? Idejönni. Fel tudod fogni: mi az egy Koós A n d r á s n a k . . . azok
után.
ALI: Ne szégyeld... Nacának más a sebessége, a gyorsulása, mint nekünk.
ANDRÁS: Pokol a gyorsulásába. Tőlem elég lassan gyorsult. Három hónappal előbb
kellett volna.
ALI: őneki el kell hagynia, aki hozzászegődik: engem, téged, a grófot, a világot,
ö t a végzet léghuzata röpíti.
ANDRÁS: Bár röpítette volna le idejében a cselédlépcsőn.
ALI: Megértem, hogy fel vagy dúlva. Nacát nem könnyű elveszteni.
ANDRÁS: Abban igazad van; három hónapig p r ó b á l t a m . . . S ez vagyok, mikorra
sikerült.
ALI: Megviselt.
ANDRÁS: Elviselt. Föltárjam, mit csinált belőlem?
ALI: Ha könnyítesz magadon.
ANDRÁS: Könnyíts te. Adj kölcsön.
ALI: András!
ANDRÁS: Érted már? ötvenet.
ALI: Meg vagyok döbbenve.
ANDRÁS: Légy elájulva. H ú s z a t . . . De ez a végső. Ezen fölmérheted, hová jutottam.
ALI: Nem vagy már képviselő?
ANDRÁS: Tudod: mi egy választási váltó. Azzal forgattak ki.
ALI: S az újság? A kiadók?
ANDRÁS: Fölbontva, elköltve, lefoglalva. Minden híremet elpusztította: a férfiúit,
az íróit, a vagyonit. Megmondjam: mi lettem? Egy bárgyú kappan, akinek a
böfögéseihez szánakozó sem akad. Korrektor koromban: amikor mindenki félreismert: fürge fickó voltam ahhoz a döglött labdához képest, akit ő rúgdalt
végig a világon. Három hét alatt úgy elgyengültem, hogy kapálózni sem tudtam
a zsarnoksága ellen. Valósággal szétlöttyedtem. Még otthon maradni sem volt
erőm. Pedig akárhová cipelt, az első vicc a novelláimon puffant, a második a
legénybarlangomon, a harmadik a rámszakadt váltókon. (Fúj egyet.) Na, ez csak
elég elégtétel rongyos húsz pengőért...
ALI: Miféle elégtételről beszélsz?
ANDRÁS: Kapom hát: húszat mondottam.
ALI: Százat, százat. (Körülnéz.) Persze, csak elvben. Mert pénz az pillanatnyilag
nincs.
ANDRÁS: Megaláztam magam s te csúfot űzöl belőlem?
ALI: Mondom: pillanatnyilag. De már minden atom ez ellen a pillanat ellen gondolkozik bennem.
ANDRÁS: Nincs valami vásznad? Amit eladhatnék?
38-

ALI: Az nincs. De csinálok. A biciklisták a tiéd.
ANDRÁS: S addig az éhség biciklizik bennem. (Fölkapja a vázlatkönyvet.)
Add
e z t . . . Tán találok egy bolondot, aki rászán tíz pengőt a műhelytitkaidra.
ALI (utána kap): Várj. (Meggondolva magát.) Természetesen a tied, ha szükséged
van rá. Csak a szemeteskocsikat nézzem meg még egyszer.
IMRE (a konyha felől; András gyorsan kitépi a vázlatkönyvet s a kabátjába dugja.)
ALI (Imréhez): Elment?
IMRE: Tőled el. De tőlem! (Andrásra néz.) Pukkant vagy csak kiengedett.
ANDRÁS: Micsoda?
IMRE: Disznóhólyagok, léggömbök, fölfújt staniclik kétféleképp szoktak leapadni.
Vagy rájuk ütnek, vagy szelelni kezdenek.
ANDRÁS: Ez miről jut eszedbe?
IMRE: Arról, hogy apadtan látom, amit fölfújtan vesztettem szem .elől. (Alihoz):
Varázsló: idáig tartott egy lélegzeted.
ALI: Ne f ú j j furdalást belém csúfolódásoddal.
IMRE: Csak nem dörgölöd lelkiismeretként a szarvaidat?
ALI: Ö könnyű szarvakat rakott rám. Én őrája Nacát.
ANDRÁS: Ez igaz. Én segítettem neki a bajban, ő meg a maga baját az én nyakamba varrta.
IMRE: Ez csakugyan galádság. A kártérítésért jöttél?
ALI (Imréhez): Ha meggondolod, amit Ágnerné jövetelekor mondtam.
IMRE: Hogy (a fejére mutat) fájt, de itt (a gyomrára mutat) szabadulni akartál.
ALI: Igen. Miközben öngyilkos akartam lenni, mert elraboltattam magamtól; boldog
voltam, mert akadt áldozat, aki elcsábította tőlem. (Andráshoz): Emlékezhetsz:
kerítőasszonyként toltalak be hozzá . . .
IMRE: Miután ő egynéhányszor már betolta magát.
ALI: Én állítottam föl őt, a grófot, az egész stafétát. Hogy legyen, aki a körmömre
égővel tovább rohan . . . .
0
ANDRÁS: Ügy van, kettesben fosztottatok ki.
IMRE: Nézd meg a kifosztott nullát, ellopták mellőle az e g y e s t . . . kilencven kiló
zsír, akiről lekopott a te költeményed... Ideje, hogy útjára bocsássuk.
ALI: Ne tégy felelősebbé, mint amilyen vagyok. Ha én költöttem; én löktem ki a
szerencsétlenségbe.
ANDRÁS: Igen, te löktél mindenbe.
ALI: De Andrást nem kellett megkölteni.
ANDRÁS: Igen, én egy pompás fickó voltam — te löktél bele mindenbe.
ALI: András egy férfi — N a c a . . .
ANDRÁS: Ne keverj össze avval a ringyóval. Én egy pompás fickó voltam, akit te
löktél bele élve abba az asszonyba. Hol kapok én ezért elégtételt.
MISI (kidugja a fejét): Nincs i n g e m . . . Hol kapok egy tiszta i n g e t . . .
ALI (fölkap a csomóból egyet és odadobja): A melled és a kabátod közt majd kivasalódik.
MISI (mielőtt elkapja, szétnéz): Ez mi? Népgyűlés?
IMRE: Az őstehetség, úgy látom, nem engedi elhanyagolni magát. (Andráshoz): Ali
egy őstehetségen bérelt Kaposvárott vagy hol, műtermet.
ANDRÁS (fölháborodva): Facér fiúkat tartasz? S a számomra, akit tönkretettél, húsz
pengőd sincsen? Nem lesz egy nyugodt álmod tőlem: vedd tudomásul.
IMRE (Alihoz): Kellett neked egy kilencvenkilós lidérc.
ANDRÁS (föltépi az ajtót): Magad mondtad, hogy tönkretettél. Gondolj reá a
bosszú órájában. (Ahogy kirohan, elejti a vázlatkönyvet.)
ALI: De A n d r á s o m . . . (Fölkapja a könyvet, utána.) Én mindenben igazat adok
neked. Elejtetted a k ö n y v e t . . . (Kirohan.)
IMRE (utánuk kiált): A megtorlás elejtette a dugsegélyt.
MISI (fölöltözött. Sárga cipő, Ali ruhája, amely kicsiny neki, a rövid ujjból nagy
39-

melák kezek. Előbb a szürke kalapot, aztán a felöltőt akasztja le s veti a karjára. Dúdol.)
IMRE (az ajtóból): Ahá, a szürke.
MISI (a felöltőbe belébújva): Nincs szárazabb, mint egy zsemle. Hol vegyek én
annyi nyálat, amennyi egy száraz zsemléhez kell.
IMRE: Az őstehetségeknek, úgy tanultam, v a j van a torkukban. (Hogy Misi észreveszi és körülnéz.) Aladárt keresi? Kikísérte a Bosszúállást.
MISI: Lármás vendégei voltak.
IMRE: És koraiak. Fél nappal korábban keltek, mint maga.
MISI: A kávémat is elkozmálta miattuk.
IMRE: Ö, a kávéját i s . . . (Élesen.) A tehenészetben hol tartott, mielőtt tehetség lett.
MISI: Miféle tehenészetben?
IMRE: Úgy értem: csak fejt vagy kannát mosott, esetleg szállított is?
MISI: Mit akar ebből kihozni?
IMRE: Azt, hogy a tejforralásig nem jutott el. Én ha őstehetség volnék: magam
forralnám öreg tanítóm számára a tejet, magam vágnám tűzre a fát, és magam
vinném be tálcán a reggelit.
MISI: öreg tanítómnak bizonyára megvan az oka, ha megkímél tőle.
IMRE: Az ő oka mindig ugyanaz. A rendes emberek rosszul tűrik az aranyozást.
A toloncház lelkeire nagyobb virtus aranyport fújni.
MISI: Ebben a házban rossz helyre verték a küszöböt. Sokan vannak belül, akiknek
kívül kéne lenni.
IMRE: S maga akar a küszöb gyámja lenni? Nem fél, hogy magán kell elkezdeni?
MISI (fölényesen nevet): Sok mindenben kételkedem, de ebben biztos vagyok.
IMRE: Úgy értem: egy inget könnyebb beszappanozni, mint kettőt.
MISI: Aladár bölcsességben lehet barátja. A festészethez azonban ért annyit, hogy
nem ugraszt el.
IMRE: Értem: egy újabb aranylelet.
MISI: Nem újabb: az igazi.
IMRE (fölkap egy rajzot): Vigasztaljon meg, hogy ezeket a póznalábú lovakat s ezt
a kiszőrözött, csikóbőrös villanyoszlopot nem a barátom festette.
MISI: Ö is mondta, hogy eredeti ahhoz.
IMRE: Amióta itt vagyok, rajta a fél szemem. Ha ezt ő csinálta: az kilencvenszázalékos keresetképtelenség.
MISI: A rokkantnak más a véleménye.
IMRE: Ez a sárga ég micsoda? A lovak kéket bocsátanak maguk alá, s a nap sárgában úszik?
MISI: Aladár büszke, hogy kapuja lehet a napnak.
IMRE: Sok szöcske és patkány mászott már be azon a kapun.
MISI: Egy szerencsés ecsetvonásomban több van, mint másnak egy festményében.
IMRE: Éppen csak az ecsetvonásai közt nincsenek szerencsések.
MISI: Ha nem állna üresen a lakás, itthagynám.
IMRE: Amit el lehetne lopni: megette és magára hányta.
ALI (csüggedten a kert felől): Annyit mégis megígért, hogy visszajön még. Rettenetes volt szegény András. Ez a Falstaff egy Lear bánatával tud romhalmaz
l e n n i . . . (Misinek): Már mégy? Kipihented magad?
MISI: Témák után nézek. Bár ez elől a vacak felöltő elől a témák is elillannak.
IMRE: Talán szoknyás témái vannak?
ALI: Amilyen forró tehetség, szoknyátalanokat érdemelne.
MISI (elmenőben): Ez az úr azt hiszi, hogy a lovaimnak tudatlanságból van falábuk
s az ég színét kell megtanulnom. Magyarázd meg neki, hogy kivel beszélt.
(Fütyörészve
kimegy.)
IMRE (a zavartan rakosgató Alira néz): Na, magyarázd meg.
ALI (halkan): Imrém: ez a fiú, a legcsodálatosabb öt ujj, amely a Kárpátok medencéjében ceruzát ragadt.
40-

IMRE: S ezt ki hitette el veled? A szent ember?
ALI: Nem, ezt én magam l á t o m . . . Lábujjhegyen és lélegzet nélkül állok a háta
mögött. Ha semmi mást nem csinálok, csak őt hagyom, hogy legyen, aminek
lennie adatott, nagyobbat követtem el, mint minden festményemmel.
IMRE: Ennek a lónak az első lába fut, a hátsó pedig meredt.
ALI: Nem érted? Épp ez a csodálatos... A géniusz, amint a gyermeki rajzon keresztül üt.
IMRE: S te olyan biztos vagy, hogy e rántottaégen valami keresztül üt?
ALI: Ezért a hősi primitívségért odaadnám egy főművemet.
IMRE: S te magad nem tudnál ilyen lovat rajzolni? Kell ezt mással rajzoltatnod...
Hogy nyakadba üsse a rántottáját.
ALI: A bizalom előleg nélkül nő meg a földön.
IMRE: S te hogy nőttél meg? Kitől kaptál, nem előleget — de érdemed kamatocsk á j á t . . . Aki annyit megszépítettél, ki szépít meg téged?
ALI: Már megint ez a te együgyű nótád a szépítéssel. Kit szépítettem én? És mi
van rajtam szépíteni való? Vedd egyszer és mindenkorra tudomásul (guggolva)„
hogy én pontosan olyannak látok mindent, mint amilyen a valóságban.

CZINE

MIHÁLY

Németh
László
eklézsiájában
NÉMETH LÁSZLÓ DEDIKÁL,
MELLETTE CZINE MIHÁLY

Irodalmunknak, művészetünknek minden korban voltak óriásai, de talán soha
annyian, mint századunkban. Az én nemzedékem ugyan már nem láthatta Adyt, de
gyermekkorában még láthatta Móricz Zsigmondot, Babits Mihályt, Bartók Bélát,
Kosztolányi Dezsőt, József Attilát, ifjú éveiben találkozhatott Kodály Zoltánnal,
Illyés Gyulával, Németh Lászlóval, Tamási Áronnal, Szabó Pállal, Veres Péterrel,
Lukács Györggyel, Déry Tiborral, ha a szomszédságba átmentünk, Kós Károllyal és
Fábry Zoltánnal is. Próbált, teremtő, igaz emberekkel. Ügy érezhettük volna magunkat, mint a bibliai pásztorok, akik az akol ajtajában az istenekkel találkoztak. Éreztük is. Magam az élet legnagyobb ajándékának tudom, hogy az ő korukban is
élhettem. Ha későn is, ha rövid ideig is, több nagy alkotó lábánál ülhettem. Nézhettem a szemükbe. Hallhattam élő szavukat, őrzöm kézfogásuk melegét, amíg
csak élek.

Kit ismerhetünk meg, s mikor, véletleneken is múlik. Ha vásárhelyi diák
vagyok, vagy debreceni legalább, az idők kezdetétől reá tekinthettem volna, Szatmárból indulva, a nagy csillagok közül véle a legkésőbben találkozhattam. A falumbeli parasztemberek, akik Veres Pétert, Darvas Józsefet, Erdei Ferencet pártfogóként,
szinte személyes ismerősként emlegették, róla nem tudtak. Nem is tudhattak, ő m á r
nem vett, nem vehetett cselekvő részt a felszabadulás utáni esztendők népi küzdelmeiben.
A gondolataival azonban viszonylag mégis korán kezdtem ismerkedni. A m a gyartanárom, Sárdi Béla, széles érdeklődésű, lelkes fiatalember volt, akkoriban végzett a szegedi egyetemen, Németh László volt az ideálja, s amennyire tehette, közvetítette is a Németh László-i gondolatokat. Gondosan adagolt mondataiból a nagy
•író s nagy ember képe kezdett összeállni: olyanféle óriás lehet — gondoltam —,
mint Ady, Szabó Dezső és Móricz Zsigmond, etikájában talán még náluk is nagyobb.
De könyvét még nem láttam. Műveivel majd az Eötvös Kollégiumban találkoztam; elsőéves bölcsészként kezdtem először a tanulmányköteteit lapozgatni. Akkor
még ott volt a polcokon a Készülődés, A minőség forradalma, a Kisebbségben
minden kötete, s gyakorta beszéltek róla a felsőéves tanár urak is. Akkor jelent meg,
•42

néma évek után, az Iszony — négy-öt, ebédre váró filosz hónalja alatt is láttam
egyidőben —, s a kollégiumi bálok közeledtén meg akörül is sűrűsödtek a kérdések:
ott lesznek-e hát a Németh lányok? Akik közül a nagyobbak épp abban az időben
kerültek a legszebb leánykorba, s a bölcsészkar felé tájékozódtak.
A bálról, táncolni sem tudván, távol maradtam, így Németh László leányait sem
láthattam; a muzsika felhallatszó foszlányai mellett a soron következő Németh
László-könyvet olvastam a nagykönyvtár eldugottabb sarkában.
Most már nemcsak olvasói kíváncsiságból; ázt is szerettem volna tudni, mi hát
az igaz Németh László körül? A kollégiumi vezető tanárom, Király István, bár
vitázva ideológiájával, de mindig szeretettel beszélt róla, már 1946-os tanulmányában
hitet tett a szépíró Németh László nagysága mellett, a Németh László-ellenes sajtóés rádiótámadás idején. S most is, 1948-ban, Németh László ú j Berzsenyi-arcképét
különösen méltányolja, Némethet az ú j magyar irodalom „egyik legjelentősebb, legnyugtalanabb alkotójának" tartja. Benne élt a remény, mint akkor az Iszonyt méltató Sőtér Istvánban és Sarkadi Imrében is, s az ú j szerződést adó Illés Endrében:
ha három évi késedelemmel is, de hátha sikerül bevonni Németh Lászlót az útját
kereső ú j irodalomba. — Bár Németh Lászlónak az egyetemi tantervben nem szerepelt a munkássága, egyetlen művét sem javasolták, sem az órákon, sem a szemináriumokon olvasásra, de alig-alig volt alkalom, hogy az előadók ne említették
volna. Többen, s többnyire úgy, hogy ebben s ebben a kérdésben sincs igaza Németh
Lászlónak. Egy időben még nyersebben: voltak, akik tételként hitték s közvetítették
még az ostoba kijelentéseket is: Németh László kútmérgező, ellensége a népi demokráciának; nagyobb ellenségnek, mint írónak.
Az ellentétes tételek között a Németh László-művek ismeretében lehetett csak
lelkiismeretesen eligazodni. Akik olvastuk: Németh László írói és emberi nagyságára
adtuk a szavazatunkat. Magam minden fenntartás, minden de nélkül; s vallottam,
sőt csodáltam gondolkodói nagyságát is. De azért a Németh László ellen útonútfélen hangoztatott vádak bennem sem maradtak egészen visszhangtalanul, első
tanulmányomban, amelyet már Németh László igézetébe esetten írtam, ha vonakodva
is, de a lektorok tanácsára mégis belevettem egy bíráló mondatot:
nem látta —
1942-ben! — a nemzeti függetlenség és társadalmi felszabadulás összefüggését, szükségességét — és nem látta, hogy a magyar szabadság sem 1848-ban, sem 1942-ben
nem választható el más népek haladó mozgalmaitól."
Sokáig pironkodtam, ha eszembe jutott ez a mondat; hogy nem esett ki a toll a
kezemből. Nem vigasztal, hogy egyetemistaként, szemináriumi dolgozatként írtam,
még 1951 végén. Az sem, hogy Németh Lászlónak talán sohasem került a kezébe.
Magam mentségére csak annyit tehettem, hogy minden lehetséges alkalommal
igyekeztem igazítani az elrontott mondaton. Nem volt rá sok alkalom, legalábbis
nyilvánosan nem. Vele sem sikerült találkozni. A 48-as év reményei, hogy Németh
László elfoglalhatja helyét az ú j irodalomban is, szétfoszlottak. Az Iszony egyelőre
közjáték maradt, Németh László a fordítás „gályapadjához" kényszerült. Vásárhelyről ugyan m á r Pestre költözött, de még messziről sem sikerült látnom évekig. Valami
kicsi azonban mégis törlesztetett bűnömből: a Csillag után az Űj Hang közölte az
irodalomba lassan mégis visszahívott-visszaengedett Németh László egyik írását, a
Galilei együtteséhez szóló levelét. Abban a sorban, amelyben Tamási Áron önvallomását és Szabó Lőrinc Huszonhatodik évének szonettjeit közölte az Ú j Hang. De
ez már 1956-ban volt. Az 1953-ban, Sztálin halálának a hetében írt darabot 1956.
október 20-án mutatták be. A harmadik előadás szünetében az utcai harcok hírét
vitték a színházba a nézők.
így a remény, hogy az Űj Hang fiatal írói Németh László közelébe kerülhetnek,
megint távolabb esett, pedig meglett volna most is a lehetőség. A tehetségek fürtszerű jelentkezésére Németh László idejében felfigyelt, az Űj Hangban bontakozókat,
Juhász Ferenc, Nagy László, Simon István, Csoóri Sándor, Sánta Ferenc hadát ő is a
század harmadik nagy nemzedékének vélte. Segíteni is akarta szerveződésüket.
Könyvet szándékozott adni a kezükbe s rajtuk keresztül az egész ifjúságnak; átadni
43-

tapasztalatait, elképzeléseit. A Megmentett gondolatok mellett a regény, a vers, a
dráma és a műfordítás kérdéseiről szóló tanulmányok lettek volna ebben a könyvben, s bevezetőül a Magyar műhely. Magyar műhely, abban az értelemben — Németh Lászlót idézzük —, , , . . . ahogy a XVII. századnak volt egy francia, a XVIII.
századnak egy angol, majd német, a XIX. századnak egy orosz műhelye, amelyben
a nemzeti feladatok az egyetemes algebra szerint az egész világ használatára oldódnak meg."
A Magyar műhely tanulmányai annak a ..lelkesítő égaljváltozásnak" voltak a
gyümölcsei, amely a XX. kongresszus után következett a magyar szellemi életben.
A kötet írásai 1956 őszén már együtt voltak, s ha akkor megjelennek, talán csakugyan igazabb mederbe segítették volna az irodalomban levő nemesebb törekvéseket. A címadó tanulmány megjelent ugyan a vihar elvonulása után induló Kortársban, de hamarosan zárójelbe is tétetett. A népi írókról szóló állásfoglalás után egy
időre Németh László sokak szemében megint fő ellenségnek számított, s a Magyar
műhely gondolatára hangolódó fiatalok is a nacionalistaság és narodnyikság gyanújába kerültek. S ezt a helyzetet Németh László Utazása is csak nehezen, s csak
részben oldotta fel; egy időre a fiatalok egy részét vele szemben még némileg gyanakodóvá is tette. Volt fiatal író, aki adott pillanatban vonakodott elfogadni Németh
László feléje nyújtott kezét.
De a kézfogás — a harmadik nemzedék és Németh László találkozása — lehetősége megint közelinek tetszett. A hatvanas évek legelején Németh Lászlót reménykedése megint a közdolgok, a cselekvés felé vitte. Derengést érzékelt a láthatáron, s a
közműveltség s a szellemi dolgok iránti érdeklődés fokozódása ú j r a előhívta álmait.
Ügy vélte, ha a gondolkodó emberfők száma megtízszereződik, az a nemzet öntudatában s vezetésében is érvényesülni fog. Egy „szocialista XVIII. század" tűnt fel
előtte, egy művelődésbeli aranykor, a szép, egyenletes pallérozódás lehetősége a
világban. Úgy vélte, a magyarságnak művelődés tekintetében különösen jó lehetőségei vannak; ki lehet alakítani a világnak is többet mondó nemzeti jelleget.
Ezt a lehetőséget szerette volna realizálni. Ezért vállalkozott, nem a művelődéspolitika bírálatára — amire kultúrpolitikus ismerőse eredetileg kérte —, hanem a
művelődés feladatának, lehetőségeinek a felmutatására. Látta a közművelődés előtt
álló nagy dilemmát: vagy teret kap benne az emberek tevékenysége, vagy stagnál,
csömörré erjed, esetleg hobbik hajszolásába fut. Szerette volna hát megelőzni, nehogy „a pangó műveltség a nyugati irodalom erjesztőivel beoltva cinizmussá ecetesedjék, s az anyagi javak terjedő hajszolása, az autószerzés, gépek, utazások láza az
érdeklődést egészen maga fele terelje". „A szellemi éhségnek, s azt ellátó rétegnek"
akart programot adni. Zsebében a miniszteri engedéllyel, már egy ú j országjárás
ügyében levelezett, egyetemeket, iskolákat, művelődési otthonokat akart felkeresni,
előhívni a „magyar művelődés lappangó és előszólítható harcosait". Egy ideig talán
még észre se igen vette, hogy más erők épp annak a leváltására törekednek egyre
határozottabban, amit ő fölemelni akart. Csak mikor levelét a Kortárs szerkesztősége a legnagyobb jószándékával sem közölhette, mikor az írása megtárgyalására
összehívott kollégiumi megbeszélést végleg elhalasztották, látta be makacs jóhiszeműsége, hogy a „közéleti obsitot" ő már végleg megkapta; a politika csinálásából
végleg kiszorult; az ő elképzelései ezen a területen csak mint ötletek jöhetnek
számba. Felmentve érezte hát magát a közvetlen szolgálattól; a szépirodalomba
visszahúzódva, irgalomra beérő szívvel írta utolsó regényét. A regény, az Irgalom
(1965) gyönyörű is lett — „a négy nőszobor közül — írta maga is elégedetten —
Medici-kápolnám leghajnalibb alakja" —, a közéletből azonban ismét — most m á r
véglegesen — kimaradt. Elmaradt az ú j nemzedékkel való széles körű találkozása is.
Immár harmadszor. S ugyancsak véglegesen.
Közelébe kerülni már csak személyenként lehetett.
így láthattam először magam is, de már valamivel korábban, nem sokkal a
szovjetunióbeli útja után. Akkoriban az Irodalomtörténeti Intézetben dolgoztam, napjaim jó részét is ott töltöttem, a könyvtárban. S egyszer csak jön Varga Jóska, a
44-

kedves, régi barát: gyorsan gyere, itt van Németh László. Hihetetlenül hangzott, de
igaz volt, mégpedig úgy, ahogy Jóska mondta: könyvekért jött s őt meglátogatni.
Jóska is az intézetben dolgozott, akkortájt írta az Ady-monográfiáját, ő küldözgette
bőröndben Németh Lászlónak Sajkódra a kért könyveket az Eötvös Könyvtárból (az
Akadémiai Könyvtárból meg Vekerdi László és Vitályos László), s Németh Lászlóban
volt szív, hogy Pesten járva fiatal barátját kézfogással is köszöntse.
Nyár volt, forró nyár, 1960 júniusa, s már vakációidö, de ahányan csak voltunk
az intézetben, mind összegyülekeztünk Németh László látására. Még akkor fiatalos
volt, mint a vásárhelyi tanár korában készült fotókon, s ahogy a szobrász Borsos
Miklós is leírja: „Hatalmas koponyája szép nagy homlokkal uralkodott a feltűnő,
leányosan finom arcon, melyből meleg tekintet, sugárzó értelem áradt, de az előreálló áll konok energiákat árult el." Rövid időt töltött csak a könyvtárban, de mi elkísértük valamennyien a Gellért Szállóig. A Bolyaiakról beszélt — akkortájt írt
róluk drámát —, de hogy miket mondott, akárhogy is próbálom, nem tudom felidézni. Én csak ámultam: hogy lehet ennyire szelíd. írásai után másnak képzeltem
el, lobogónak, szigorúnak, s olyan csendesen, a szavakat szinte tagolva beszélt, mint
egy jóságos öreg tiszteletes. Még az öltözete is olyan egyszerű volt. S mégis fényes
sugárzásban éreztük magunkat, mintha egy nagy csillag közelébe kerültünk volna.
Illyés Gyulával s Veres Péterrel találkozva éreztem valami hasonlót, s mikor egyszer, véletlenül, még diákkoromban Kodály Zoltán háta mögötti sorban hallgathattuk
a Psalmus egekbe csapkodását.
Aztán megint semmi; csak Jóska beszámolóiból hallhattam Németh Lászlóról:
megint küldött könyvet, megint jött Németh László, találkozott is vele, sőt üzent is
Laci bácsi: látogassam meg én is. örültem, de az üzenetben nemigen hittem: Jóska
aranyszívű barát, mindenkinek jót akar, cseresznyét hoz még a gyerekeknek is nagy
tállal, minden tavasszal a Gugger-hegyről, a házigazdája kertjéből. így hát, bármennyire is vágytam volna látni Németh Lászlót, nem jelentkeztem. Nem akartam
növelni a hívatlan vendégek áradatát.
A Móricz-könyvem egyik első példányát azonban Sajkódra címeztem. Válaszolt
is hamarosan, egyetértőn, biztatón. Rádióbeli könyvismertetéseimre is felfigyelt.
Akkoriban épp Alekszej Tolsztoj Első Péteréről beszéltem, a fordítás — Németh
László fordította — teljesértékűségét is jelezve. A Sajkódi estéket küldte nyugtázásul: „ . . . s z é p Első Péter előadásának egyik hallgatója". Ez volt az első könyv, amit
tőle kaptam, aztán minden megjelenő művét elküldte, mindig dedikálva. Még nem
tartoztam ugyan a közelébe, de már belekerülhettem a névtárába.
Az örömöm nagy volt, most is zsibongást érzek, ha visszagondolok. Levélben
nem tudtam megköszönni — nem találtam illendő szavakat —, de attól kezdve
magamon éreztem én is, mint annyian mások, a tekintetét, s igyekeztem úgy dolgozni, mintha neki is elszámolással tartoznék. Mihelyt lehetőségem nyílt, az Eötvös
Kollégiumban és az egyetemen, műveit azonnal beiktattam a szemináriumok
munkatervébe.
A kollégistáknál könnyebb volt megvalósítani a szándékot; nagyjából rokon tájakról jöttek, s a föltámasztani kívánt régi kollégiumi szellem a minden irányú nyitottságot sugallta; — a vegyesebb egyetemi szemináriumokon azonban gond is akadt.
A marxista kritika első vonala ugyan már megbékélt Németh Lászlóval, de oly
sokáig kiabáltak, oly sok oldalról Németh Lászlóra tücsköt-bogarat, hogy eleinte
akadtak, akik vonakodtak. Németh László-témát vállalni, vagy ha vállalták, a családban való beszélgetés után vissza kívánták volna adni. Az igazsághoz tartozik, hogy
a vonakodók hamarosan még esküdtek is Németh Lászlóra, mihelyt megismerkedtek
müveivel, híveivé lettek. A Németh László-témákért hamarosan versengve jelentkeztek, egy-egy szemináriumra más csoportból is sokan eljöttek. Az egyik Iszonyszemináriumon harmincötén írták fel a nevüket a jelenléti papírra. Akik fölkeresték
Németh Lászlót Sajkódon, vagy a könyvheti dedikálásokon, erről is szót ejtettek.
Némelyek írásaikat is elküldték. Németh László nagy gonddal válaszolt azokra is.
45-

Vonatkozó észrevételeit nekem is elmondta, olykor meg is írta, ráébresztve, hogy
milyen kincs van az ifjúsággal foglalkozók kezére bízva.
De ez már később volt, mikor a legígéretesebb diákokat magam is el-elküldtem
hozzá, hadd érezze, mennyien és mennyire szeretik. A kollégiumi látogatása után
még jó ideig csak alkalmilag, véletlenül találkozhattam vele magam is, színházban,
hangversenyen, kiállító termekben, s — a temetőben. A temetőbeli találkozás nevezetes is maradt. Ismerős temetéséről jöttünk, barátok — Béládi Miklós, Bodnár
Gyurka és Kiss Feri —, Németh László meg az édesanyja sírját ment meglátogatni
a Farkasréti temetőbe. Fáradt volt, összetörtnek látszott, mondta: szerencse, hogy
egyszerre fogyott el az út és az erő. Már nem író, mondta kesernyésen, csak lézeng.
Azért jött fel Sajkódról, mert sokszor szédült, nem akarta, hogy gondot okozzon a
szomszédoknak. Nem ír ő már. Azzal vigasztalja magát: ő tanár, aki szétosztja az
életét. 1965 októberében jártunk akkor.
Azóta tudjuk a naplójából, hogy abban az időben még keserűbb érzései is voltak. 1965 májusában már a vakságára készülődött; elvégezte, bekötött szemmel az
első sétagyakorlatokat. Nem vigasztalta a Herder-díj, a nemzetközi elismerés, a befejezett Irgalom sem. Rettegett, hogy a Templom mégsem lesz b e t e t ő z v e . . .
S akkor jutott barátainak eszébe, hogy meg kell ünnepelni írói munkássága
negyvenedik évfordulóját. Negyven éve már — 1925. december 15-én —, hogy első
novellája, a Horváthné meghal megjelent a Nyugatban; majd háromszáz novella
közül választotta ki első díjra Osvát Ernő és Kosztolányi Dezső.
Nekem Illés Jenő szólt az ünneplés tervéről, az egykori kollégistatárs, a Németh
László-drámák körül kezdettől buzgólkodó kritikus. Szilason lesz — mondta kecsegtetőn —, nagy színészek fognak az esten föllépni, s ez is, az is — csupa közéleti
főemberek — ott lesz, a téesz kocsijai értünk jönnek, ott aludhatunk, másnap reggel
visszahoznak bennünket.
Nem kellett nekem kétszer sem mondani; indultam volna akár azonnal, akár
gyalog is. Németh Lászlóról beszélni választott falujában, jubileumon, Németh László
jelenlétében — az irodalom munkása — ahogy egyik barátom enyhe iróniával
mondta: vándorprédikátora — szebbet már nem is álmodhat.
Végre eljött a nap, mehettünk Szilasra. Nem szülőföldje ugyan Németh Lászlónak, ő maga Nagybányán, Szatmárban született, de majd olyan tájékozódási pont és
írói élményforrás az életében, mint a szatmári Tiszacsécse volt a Móricz Zsigmondéban. Itt született az apja, itt töltötte gyermek- és diákkorában a vakációit, innen
hozta „házi antropológiáját", innen a Gyász, az Iszony m o d e l l j e i t . . .
Szövegem nem volt — pár nappal korábban szólt csak Illés Jenő a nagy alkalomról —, de nincs is arra a túláradó szívnek ünnepi alkalmakkor szüksége. A jegyzeteimbe kapaszkodva biztonsággal szóltam, nem kellett óvatosan vitorláznom az
igenek és nemek között. Teljes meggyőződéssel beszélhettem Róla, akár a hivő az
Istenéről, hisz én nem láttam ellentétet tragikumot hordozó és „programot szolgáló"
művei között, minden műfajban, regényben, drámában is ú j korszakot nyitónak
tudtam, de legnagyobbnak, egész irodalmunkban, talán még a század világirodalmában is egyedülállóan nagynak az esszében láttam. Kritikusi, írói eszménynek, példának, akit elérni, megközelíteni se lehet már soha. Engem nem zavartak a tévesnek
nyilvánított eszméi sem. „Harmadik oldalát" — függetlenül az egyes megfogalmazások értelmezési lehetőségeitől, „áthallhatóságától" — nem harmadik utas, hanem
népi úton járó Harmadik Magyarországként értelmeztem, ahogy Németh László első
álmaiban, mikor a félfeudális, konzervatív világtól, s annak liberális-kapitalista
ellenzékétől egyként elfordulva, a többség érdekét vállalva,, a népből akarta előhívni, fölnövelni a jövendő Magyarországot. Nekem ebben a tekintetben a nagy elődök folytatóját jelentette, Ady, Móricz, Bartók, Kodály gondolatainak továbbvivőjét,
mindazok örökösét, akiknek álmaiban föltűnt egy művelt, népi Magyarország lehetősége. Ügy tudtam, neki mindenki adósa, aki ma magyarul ír; jelentősége Adyéhoz
mérhető. Templomépítő, templomtetőző. Jegyzeteim szerint a következő gondolatokkal fejeztem be köszöntését: „Menet közben tévedhet az ember. Túlmehet r a j t a az
46-

idő is. De hogy tévedett-e, a történelem fogja megmondani. S az is lehet, hogy ő
— Németh László — lépett az idő elé."
Csak azért írtam ide ezeket a töredékes részleteket, hogy Németh László reagálását jobban érthessük. A köszöntő után műveit tolmácsolták a színészek, majd a
dolgok kikerülhetetlensége folytán ő kapaszkodott föl az emelvényre. Ugyanazzal az:
időtlenbe néző szemmel fordult az ünneplőkhöz, amellyel a köszöntőt, s a műsort
hallgatta. Látszott, jólesett neki az ünneplés — műsor közben volt, mikor a könnyeivel is küzdött —, de belső gondolatait, az általa igaznak érzett felismeréseket még
az ünnepi hangulat kedvéért sem volt hajlandó elhallgatni. Volt a zsebében egyelőre megfogalmazott szöveg, az elképzelt találkozásra, de előbb reagált a megvalósult estre. Révedezőn, kezét maga előtt összekulcsolva igazította a köszöntő hangsúlyait. „Az ember, az író jutalma — szó szerint igyekeztem lejegyezni az első
mondatait — eszméi győzedelme lehet. S én azt nem értem meg" — mondta, mármár az elvégeztetettség érzésével. Az ünnepi hangulatban én győzelmesnek, csúcsokra érkezőnek igyekeztem felmutatni az életét, az ő mérlege azonban más volt.
Nem, ő nem győzött; az győz, akinek az eszméi győzedelmeskednek. Nem a könyvei
példányszámával, nem drámáinak a sikerével, nem a külföldi fordításokkal, nem a
díjakkal mérte a sikert — ezeket romló, külsőséges dolgoknak tekintette —, hanemazzal, hogy nagy célját, a magyar tudat újraszövését, mennyire sikerült megvalósítani. S ezzel a mértékkel most sem mondhatott mást, mint amit esztendővel korábban már egyik naplójegyzetében — az Utolsó széttekintésben olvasható — már megfogalmazott: „ . . . t á v o l a b b állok a kitűzött céltól, mint húsz éve. Akkor derengett
legalább a sötét test fölött az öntudatnak új, halvány fénye, még tíz éve is voltakhalvány sejtek a társadalomban, melyekre mint ennek az öntudatnak a hordozóira
néztem. Ma azonban egy tízmilliónyi magyarul beszélő, a réginél műveltebb népben
ilyen igény nincs többé, vagy teljesen elveszőben. Az, hogy olvasnak, megnéznek,
nem jelent semmit sem, amit olvasnak, műveim melléktermékei."
Ezt a keserű gondolatot természetesen nem fejtegette részletesen, csak jelezte az
igazság kedvéért. További szavai inkább derűsre hajlottak: egyik zavarból a másikba
esett a szilasi hétvég kapcsán, az évforduló kapcsán. Mikor jött, arra gondolt: munkaórákat rabol el a téesztől. Itt váratlanul, messziről érkező barátokat talált, akik még
több órát vesztettek. Hallotta magát szembedicsérni, mint még életében sem, soha;
hallotta régi novelláját, amelyért most ő pirul. Egy kicsit a rokonok előtt is igazoltamagát: a nagymama nem olyan volt, mint a novellában írta; a modellt az író elrajzolja. A huszonnégy unokatestvér majd mind regénybe került, de tévedés volna
azt hinni, hogy amit ő írt, azok mind úgy történtek. Az életnek a szilasi darabját
ismerte, innen kellett a színeket, alakokat vennie, hogy művei életszerűek legyenek.
Elismeréssel szólt művei közvetítőiről: ezek a színészek azok — Kállai Ferenc, Törőcsik Mari, Spányik Éva, Bitskey Károly —, akik az utolsó években a magyar drámáért az első sorokban küzdöttek. Küzdöttek, hogy a magyar színpad valóban magyar és európai legyen. Hogy műsor lesz, nem tudta. Legfeljebb helybeli népitáncra
gondolt s pohárköszöntőre. Az elképzelt pohárköszöntőre írt is választ, előre —
beteg ember, fáradt már estére —, hogy majd papírról fölolvassa. Most közgazdasági'
dolgokról is szó lesz, s látja, hogy Erdei Ferenc is itt van. Erdei pedig az ő közgazdasági elméleteit — mondta mosolygós iróniával — szigorúbban ítélheti meg, mint
a regényeit. Nézze most el tévedéseit, az ünnep jegyében. Adjon egy kis amnesztiát.
— „Én már kaptam tőled" — szólt közbe nevetve Erdei Ferenc.
A hangulat most már csakugyan fölszabadultan derűs volt; Németh László,
kezdte a felolvasását. Úgy olvasta a szövegét, mint pap az imádságot.
Szó szerint megjelent, amit elmondott, A Mezőföld Tsz-ben című írásában. Nem
az ilyen alkalmakkor szinte kötelező lírai emlékezések közé tartozik. Az emlékeket,,
a régi Szilasbalhás dolgait csak megpendíti — azok előszámlálását az irodalomtörténet búváraira hagyva —, a jelen Mezőszilasának életével foglalkozik, Magyarország
jövendőjébe hallgatózva. Régi kedves eszméjét fejtegette ú j formában: az iparosodás
korát a mezőgazdaság ú j korának kell fölváltani. Szilas biztató példa: a csizmás,
47,

bakancsos és mezítlábas téeszből alakult közösség jövőt ígér; országosan is követhető
példát. Igazolja, hogy bár a magyar parasztság a téeszeket nem kívánta — a formát
a kor, a világ adta —, de ki tudja az erényeit bontakoztatni benne. Köszönte Szilasnak a reményt, amelyet az utóbbi esztendők csalódottsága után ú j r a élesztett benne,
„hogy példájával ú j tápot, formát adott ennek a kétségbeesetten keresgélő, s úgy
látszik, csak az élettel kioltható reménykedésnek".
Tisztább szívvel már nem lehetett embert tapsolni, mint a felolvasása után félszeg-szerénységgel meghajló Németh Lászlót. Nagy pillanat volt; pünkösdi hangulatú.
Szerettem volna vállamra venni — ahogy akkoriban jókedvemben mindjárt a vállamra emeltem gyermeket, lányt, még férficimborákat is —, s meglobogtatni, mint
egy zászlót, az ünneplők feje fölött. De hát a nagy pillanat elmúlt, s nem is illett
volna Németh Lászlóhoz. A szellem roppant óriása tétován botorkált le az emelvényről, s elvegyült az ünneplők között. Vacsora alatt is asztaltól asztalhoz vándorolt,
rokonokkal, falubeliekkel, ismerősökkel, barátokkal, művészekkel váltva szót, olyan
természetesen, mintha ő is csak egy lenne a sokadalomban. A leghalkabb. A legszelídebb.
Tizenegy óra körül hagyta ott az egyre vidámodó gyülekezetet. Nyugodtan szállásán se pihenhetett: akik maradtunk, énekeltünk, míg csak hajnalra nem kukorékoltak a kakasok. Mondta is később: nehezen tudott elaludni; de inkább jókedvvel,
mint neheztelőn. Valami kicsi reményt még a felszűrődő dallamok is táplálhattak
benne: Kodály Zoltán törekvése mégsem volt talán egészen eredménytelen. Itt nem
„torz slágerek buktak elő az eltorzult torkokból", mint nemegyszer még a sajkódi
tábortüzeknél is, hanem igazi népdalok. Hihette, nemcsak világot járó énekkaraink
vannak; a nemzet „egybeénekeltetése" talán még mindig lehetséges.
S szövődött már ott — megírta a Díjak és ünneplésekben
— az este utáni zsibbadt fáradtságban a tudata —: Szilason valami kivételesen szép történt, hasonlatos
• a húsz évvel korábbi vásárhelyi ünnepléséhez, amit a Horváthné meghal megjelenésének a huszadik évfordulóján, a Kristó Patika feletti kis lakásban rendeztek a
vásárhelyi barátai; azt az ünnepet beleírta az Égető Eszterbe is. Bármennyire nem
helyeselte a díjakat és a hivatalos ünnepléseket, az ünneplés ilyen formáját, „amelyben egy-két tucat ember a kárpótlás szándékával fog össze, a kárpótláséval, amelyre
képtelen, de amelyet jelezni kíván" — örülni tudott. Ügy látta, Szilason is „egy
bokor ember" az isteni gondoskodás pótlásának a szándékával hajolt egy oidipuszi
-ember fölé, hogy az örömet kapjon a fáradságáért."
A vásárhelyi ünneplés költészetté színeződött emlékezetében — így került az
Égető Eszterbe —, a második ünneplést, újabb regényre már nem is gondolva, sietett
írásba örökíteni, „amíg költészetté nem változtatja a hála". De mire leírta, igazában
már mézzé is édesült benne az emlék. Azt maga is megjegyezte, hogy „a nemzeti
megemlékezésnek nem éppen a legjobb helye volt egy téesz-este", de boldogan
-sorolta, ki mindenki volt ott: rokonok, barátok, írók, színészek, közéleti e m b e r e k . . .
A tisztelők azonban azt is észrevehették, hogy eléggé kis körökből voltak az ünneplők, s többen maradtak távol a meghívottak közül is: volt, akinek szájzára lett, másnak a gyereke lett hirtelen beteg. Olyan kánai menyegzőre emlékeztetett ez az este,
-amelyre a meghívottak közül csak a feltétel nélküli barátok és inkább csak a kicsinyek jöttek: régi iskolatársak, orvosa, kéziratainak gépelője, periférián létező emberek. Erdei Ferenc ugyan igazán főember volt, de barátként jött, Simon Pista főszerkesztő, de éppen kifelé állt a Kortárstól a rúdja, az Ü j írás szerkesztőségében
"Váci Mihálynak nemigen volt döntő szava, ö k is mindenekelőtt baráti minőségben
jöttek Szilasra, s úgy érkezett a filmrendező Hintsch György s a színész Kállai Ferenc
is. A többi nagyok — ha jöttek — inkább a mezőgazdaság területén dolgoztak. Berki
Sándor, a szilasi téesz elnöke, akkor a Termelőszövetkezetek Országos Tanácsának is
alelnöke volt.
Akik öszejöttek, Németh László igaz tisztelői voltak. Az ünneplés azonban végül
is házi ünnep maradt, még sajtóvisszhangja sem volt, legalábbis az országos lapokban.
A Magyar Nemzet egyik akkori korifeusa állítólag ki is jelentette: míg ő a lapnál lesz,
-48

Németh László nevét a Magyar Nemzetben elismerően le nem írják. Ilyen volt
Németh László helyzete 1965 végén még mindig Magyarországon. Írói munkásságának negyvenedik évfordulóján az ország helyett egy téesz ünnepelte, a nemzet helyett egy eklézsia. Igaz, a következő év elején a TIT-ben, a Kossuth Klubban is megemlékeztek jubileumáról. Ott hivatalosak többen is voltak, de elfelejtették meghívni
az elfogadott körökön kívül vélt tisztelőket. Erről a megemlékezésről Németh Lászlónak szava sem igen volt.
A szilasi ünnep nékem mindenképpen felejthetetlen maradt: Németh László
bizonyossá váló szeretetét adta. Most már magam is hittem: nem fogja zavarásnak,
okvetetlenkedésnek venni, ha keresem. De még keresnem sem kellett, megadta a
módját, hogy kérés nélkül is láthassam. December 11-én volt a szilasi ünneplés,
karácsonyra már ott volt Németh László ünnepi ajándéka. Az Égető Eszter frissen
megjelent ötödik kiadását küldte, „ . . . köszönettel a mezőszilasi önbizalom-in jekcióért". Erre sem várt választ, köszönetet, m á r csöngött a telefon, Németh Lászlóné
beszélt: most már aztán csakugyan menjünk, már régóta vár bennünket Laci b á c s i . . .
Mások díjakon, kitüntetéseken is mérhetik munkásságuk értelmét, s mérik is,
magam az általam nagyra becsült emberek jóváhagyó tekintetét érzem a legnagyobb
elismerésnek. S minden dolgok között annak örültem talán leginkább, hogy Németh
László reám is figyelt. Hogy egy kicsit legalább az ő eklézsiája tagjának érezhettem
én is magam.
írói pályáját ebben az időben már befejezettnek tekintette Németh László. Az
írásról természetesen nem tudott végképp lemondani, írt, ha már nem a képzelt
olvasóknak, „fölfelé az elképzelhetetlen Istennek"; így lett ennek a korszakának a
napló a központi műfaja. Reménytelen volt, olykor végletesen az — még az is felrémlett előtte, hogy műveit meg fogják majd semmisíteni —, de a lehetőség azért
továbbra is gazdája maradt, amelyre, mint Odüsszeusz kutyája a gazdája szavára
— övé a kép — még a sír szélén is fölütötte a fejét. Amennyire tehette, próbálta a
közösség, a nemzet kohézióját munkálni. Ezért, hogy bármennyire visszavonult is,
bármennyire viszolygott is a nyilvános szerepléstől, s bármilyen törődéssel is jártak
öreg szervezetére nézve az utak, maradék éveiben egyre többször dobogón találta
magát.
Volt neki korábban már egy nagy országjárása: a negyvenes évek legelején
Móricz Zsigmond „adjutánsaként" járta az országot. Mindenüvé elment, távoli városokba, népfőiskolákba, diákszervezetekbe, ahol Ady, Móricz és Kodály szellemében
összeverődtek valamennyien, hogy ezeket a kisközösségeket — kedvelt szavával:
eklézsiákat — erősítse. Abban a hitben, hogy majd ezek az erősödő s szaporodó
közösségek egyre nagyobb köröket fognak meghódítani a szociálisabb és emberibb
magyarságnak. A munka nem volt könnyű: a kis eklézsiák tagjai csak diákok,
segédtanárok és káplánok voltak; az igazgatók, a nagypapok, a polgármesterek megmosolyogták őket, vagy lefricskázhatták „játékaikat", ha megsokallták. De mégis
eredménnyel biztatott. Ezekből a közösségekből remélte fölnőni azt a nemzedéket,
amelynek az emberei a valóságban realizálják majd az irodalomban megálmodott
Magyarországot. Ennek a nemzedéknek a sorsát érezte a háború utáni irodalom legnagyobb témájának; maga is regényt tervezett sorsukról, Aranykor címmel.
A regény megírására már nem Volt ideje, de az „eklézsialátogatásokat", bár évei
elszállóban voltak, mégis ú j r a kezdte. Ha olyan helyre hívták, ahol barátokat ismert,
ahol jó utat kereső közösségeket, iskolákat, művelődési intézményeket vélt, ahol a
„maradék hűséget" szítni lehetett, ha egy kis vonakodással is, de mégis megjelent.
Ment, hogy segíthessen, s ment, hogy egy-egy város, egy-egy közösség körülvevő
szeretetét közvetlenül is érezhesse. Ezért látogatta meg a debreceni tanárokat, a
pápai öregdiákokat, állt katedrára Ráckevén és Miskolcon, beszélt közönség előtt
Esztergomban, Tatán, Veszprémben, Kecskeméten; még a szomszédos országok magyar közösségeit is fölkereste. Járt Csehszlovákiában, Romániában s Jugoszláviában is.
4 Tiszatáj

49

Alkonyati eklézsialátogalásai természetesen nem a rend ellenében történtek,
mint a negyvenes évek elején, de változatlanul „közösségragasztó" szándékkal, a
magyar irodalom, a magyar nép szolgálatának igényével. Az ízlés, a gondolkodás
helyes irányba mozdításának a vágyával.
Néhány ilyen útjára én is elkísérhettem. Esztergomban, a Dobó Gimnáziumban, s Dorogon a Városi Könyvtárban 1970 őszén jártunk. Voltaképpen egyik
helyhez sem volt Németh Lászlónak személyes kötődése, se Esztergomban, sem
Dorogon nem volt eklézsiás hagyomány. De akkoriban volt egy ígéretes mozgás a
közösség- és ízlésnevelés szempontjából: a rendhagyó irodalomórák. A kedves Fodor
Márta — akkor a Művelt Nép Könyvterjesztő munkatársa — évente talán kétszázkétszázötven rendhagyó irodalomórát is szervezett. Amennyire lehetett, csakis jó
írókkal, Juhász Ferencet, Nagy Lászlót, Simon Istvánt, Váci Mihályt, Csoóri Sándort,
Sánta Ferencet, Garai Gábort hívhatta legtöbbször az akkori fiatalok közé, s igyekezett megnyerni, legalább egy-egy alkalomra az idősebbeket is, így Szabó Pált,
Veres Pétert, Lengyel Józsefet, Illés Endrét, Darvas Józsefet, Örkény Istvánt, Benjámin Lászlót, Csanádi Imrét, s magát Németh Lászlót is.
Németh László vállalta is a rendhagyó feladatot, pedig hát nemigen lehetett az
ő szívének különösebben kedves. A katedrán, az iskolai órákon másokról beszélt;
annak lett a mása, ügyvédje, tolmácsa, akiről az órát tartotta; magára nem is gondolva a másik írót kívánta megszerettetni tanári alázattal —, most magáról kellett
beszélnie, magát magyaráznia, a lehető legvegyesebb közösség előtt. Mert Komáromból, Bicskéről, s Tatabányáról is jöttek mindkét helyre, a diákok mellett öreg tanárok s fiatal bányászok is szorongtak az iskolai padokban meg a könyvtári székeken.
Még a Szatmárból Esztergomba vándorolt Szállási László is bejött a juhai mellől.
Olyan izgalommal készült Németh László ezekre a rendhagyó órákra, mint a
legszorgalmasabb tanárjelölt a bemutató tanításra. A legfontosabbról, „megmentett"
gondolatairól beszélt; olyan gonddal fogalmazta élőszóban a közölnivalóit, a kisdiákok előtt is, mint pár esztendővel korábban pályája áttekintését, a Negyven
évet
írta Gábriel Marcellnak. Saját munkásságának is ő volt a legjobb irodalomtörténésze.
Fotósok, s lelkesedő újságírók is voltak jelen mindkét helyen, a megyei laptól.
A fotók azonban nem sikerültek, az újságíró vagy nem írta meg, vagy valamiért
nem hozták a tudósítását. A Németh László által annyira becsült tanárok azonban
jegyezték az előadást. Talán közzé is teszik majd valahol.
Esztergomban és Dorogon csak egyszerű rendhagyó magyaróra volt, Üjvidéken
azonban Németh László szerzői estjét is megrendezték a rádió Magyar Stúdiójában.
Méghozzá fényes nevek részvételével: Berek Kati, Szemes Mari, Agárdi Gábor, Bessenyei Ferenc, Kállai Ferenc és a vajdasági Fejes György közvetítette Németh László
műveit, s a régi barát, a zombori Herceg János beszélgetett a szerzővel. Telt ház,
zsúfolt nézőtér előtt.
Ha valahol külföldön, hát itt igazán otthonosan érezhette magát; a tej testvériség
hirdetőjeként és a kisebbségi gondok ébresztőjeként egyaránt. Ügy is fogadták,
ahogy a legnagyobbaknak és a legigazabbaknak kijár, akinek az eszméi a történelemben is termékenyítettek. Itt oldották meg a Duna-medencében leginkább a nemzetiségi kérdést, itt hoztak létre először Hungarológiai Intézetet, s írtak róla többször is, igaz méltánylással. A vonatról leszálló Németh Lászlót m á r a Magyar Szó
kolumnás cikkével fogadták.
Nem volt egészen váratlan ez a fogadtatás: m á r a két háború között is többször
a kisebbség írói értették meg jobban Németh Lászlót. Tudták, érezték, hogy nemcsak
kész segíteni a tűzgyújtásban — ahol nemcsak erdő, de még f a sincs —, nemcsak
írásokat adott a kisebbségi folyóiratoknak, de gondolatai is összecsengenek a kisebbségek útkereső íróinak, Makkai Sándornak, Győry Dezsőnek, Kacsó Sándornak, Fábry
Zoltánnak, Szenteleky Kornélnak az elképzeléseivel: az elsők között fogalmazta,
hogy a kisebbségi helyzetből sorsot kell csinálni; „a tengésből küldetést".
Ezért is iparkodtak annyian közel kerülni hozzá; folyosón, utcán, lépcsőfordulókon is követték. Nem vette tehernek a beszélgetést, később még Szabadkára is el50-

ment, egyik darabja bemutatójára. Egy még későbbi róla szóló előadáson — a városház dísztermében — még az ajtókban is fürtösen álltak; értelmiségiek, diákok, írók,
munkások; Magyarkanizsáról és Újvidékről is jöttek. Sajnos, akkor már csak az
emlékét idézhettük.
Külföldön, barátoknál járva sok ember hajlamos mértéktelenül élni a vendégszeretettel. Németh László nem fogadott el semmit, amiről úgy vélte, vendéglátóinak
akár a legkisebb mértékben is terhes lehet. Ő mindig, mindenkinek adott mindent
— pénzt a kollégiumoknak, Kossuth-díját a könyvtárnak, lakását, kenyerét is többször megosztotta barátokkal, sőt ismerősökkel is —, de maga még az elfogadott ebéd
tekintetében is mértéket tartott. Hiába hívták kedves vajdasági barátai a legelegánsabbnak ismert vendéglőbe; szolid, jellegzetes újvidéki vendéglátó helyhez ragaszkodott. Ott is csak módjával engedett rendelni magának. Zabolázta külföldön is a
fogyasztását; tartotta az otthon magára szabott törvényt: szegény nép fia úgy éljen,
ahogy illő „a közös emberi s magyar szegénységben".
Egyik utolsó itthoni eklázsialátogatásán, ha lehet, a szerénységből talán még
nagyobb leckét adott. Vácott rendeztek Veres Péter-emlékestet; az elsőt az országban.
Régi eklézsiatag volt a rendezője, Petővári Gyula, technikus ember, akit a Veres
Péterrel való találkozás tett olvasóvá, még ifjúsága kezdetén. Munkahelyén, a Híradástechnikai Anyagok Gyárában ő vezette a könyvtárat, hívta meg Nagy Lászlót,
Juhász Ferencet, Féja Gézát, s rendezett Tamási Áron-, Szabó Pál-, Sarkadi-, Darvas- s Erdei Ferenc-esteket; az élő irodalom legjobbjait kérte dobogóra s az eltávozott nagyok emlékét őrizte; megelőzve sokszor az irodalmi intézményeket.
A Veres Péter-estet különösen emlékezetesnek szánta: meghívta Veres Péter
özvegyét, fiait, lányait, a harmincnál is több tagú nagy családot, meghívta Balmazújváros, a szülőfalu vezető embereit, Veres Péter egykori titkárját, Fábián Zoltánt,
régi' kiadóját, az Amerikából épp akkor hazalátogató Püski Sándort. S meghívta
Veres Péter nagy barátait, Németh Lászlót és Darvas Józsefet. Alkalmat akart
teremteni, ha még másutt nem volt, Vácott, hogy Veres Péterre a legilletékesebbek
idejében emlékezhessenek.
Petővári Gyula gondos szervező volt, mindenkiért mindig kocsit küldött; a vállalat igazgatója ilyenkor a saját kocsiját is átengedte a vendégek szállítására. Éltünk
is valamennyien ezzel a lehetőséggel — kivéve Németh Lászlót. Nem kér ő kocsit,
mondotta ismételten; van neki alkalmatossága. Arra gondoltunk, talán valamelyik
kocsitulajdonos barátjával jön, esetleg a felesége vezeti az autót, mint Sajkódon is
annyiszor. De nem; Németh László a délutáni személyvonattal jött — amelynek a
menetideje most sem rövidebb, mint Petőfi idejében volt. Ráér, gondolta; nem veszi
igénybe fölöslegesen senki szívességét. Döcögött a harmadik osztályon, mint fiatal
éveiben is annyiszor, nézte a fővárosból kirajzó utasokat, a kis állomások le- és
fölszálló embereit; a szívének oly kedves Duna-partot, a növényi lehelettel ugyancsak „átlengett" világot. Ezen a vonalon, Gödön volt valamikor sok munkás nyara,
itt írta, babiloni füzek alatt, szinte rendre nagy műveit, az Emberi színjátékot, a
Bűnt, a Gyászt, az Utolsó kísérlet hat kötetét és a Tanú legtöbb számát, itt szövődött benne a kert képzete, s fogalmazódott a Cseresznyés álma. S innen nézett be
egyszer Vácra, hogy az Alsóvárosi búcsú kisvárosi színterét, hangulatát érzékletesebben megrajzolhassa.
A vonaton kezdett emlékezését volt ideje a városban is folytatni. Kettőkor
indult, három körül érkezett, és az est csak hétkor kezdődött. De azért nem ment a
szervezőhöz, nem akart korán érkezőként alkalmatlankodni; magányosan járta a
szemerkélő, hűvös őszi esőben a váci utcákat. S pontosan háromnegyed hétkor, az
előadás kezdete előtt negyed órával kopogtatott a könyvtár ajtaján.
A Veres Péter-esten való részvételt különösen fontosnak érezte Németh László.
Kezdettől figyelemmel kísérte az útját, a faluszélről származó írók közül őt tartotta
a leghatározottabb egyéniségnek; őt tartotta a magyar élniakarás legfőbb szimbólumának is. Már a negyvenes évek elején, a Falusi krónika megjelenésekor (1943) úgy
érezte, hogy a parasztságot, amelyből elindult, a munkásságot, amelynek eszmevilá4*

51

gában íróvá tudatosult és az értelmiséget, amely benne jelképet látott, senki sem
köthetné össze nagyobb sikerrel. Regényt várt tőle már akkor, s a három nagy t á r sadalmi réteg, illetve osztály összeforrását körülötte; örömmel fogadta volna vezérének is. Később, a felszabadulás után is úgy látta: Veres Péter pályája „summázója
és példája ezrekének". Bárhogy kicsinyellték is sokan, ő mindig a legnagyobbak
között tartotta számon. Gondolkodó, „egytömb" embernek, aki sohasem veszítette el
lába alól a talajt, s magatartásában a gerincet. Szomorúan látta, miként iparkodtak
belőle egy időben többen is „valami mindenbe belekotyogó göregábori alakot csinálni". Ezért is szólt róla minden lehetséges alkalommal. Hetvenedik születésnapján
is megilletődéssel, teljes zászlóhajtással köszöntötte Veres Pétert. „Amikor — mondta
— lassan mind elhalunk, kibetegszünk, emberkerülőkké válunk, ő majd mindnyájunk bátyja, rendületlenül tartja szocialista országunk felett kilátóhelyét: a mindent
szemmel tartás kusztoszi kötelességtudatát, s amennyire a körülmények engedik, a
közbeszólás jogát."
Koporsóját megrendülten kísérte; árva szót sem igen ejtett, míg a sírba le nem
eresztették. Már nem írt, már nyilvánosság elé nem lépett, de mégis szükségét
érezte, hogy a fájdalmas veszteségnek hangot adjon. Ügy vélte, Veres Péter halálával az ő nemzedékük — ha még dolgozik is egy-egy szívós tagja — kimúlt az irodalomból. Az ő munkájukat a fiatalabbaknak, Nagy László, Juhász Ferenc, Sánta
Ferenc nemzedékének kell folytatni. Ez a szöveg volt az utolsó, ami Németh Lászlótól megjelent.
írótársai közül szóban is Veres Péterről beszélt utoljára. Ezen a Veres P é t e r esten. Szavait legalább ötszáz ember hallgatta, de magnó egy szál sem volt. Se
gyorsíró. Egy régi, gyepsori tisztelője — Kis András hadtörténész —, s a magam
töredékes jegyzetei szerint próbálom felidézni gondolatmenetét.
Nem készült szólásra. Kérésünket, hogy beszéljen, a szünetben próbálta gyöngéden elhárítani. „Elmondtad te — szólt mosolyogva —, amit én mondtam volna."
Mikor mégis szólásra emelkedett, azzal kezdte: h a tudja, hogy beszélnie kell, talán
most itt sem volna. Fáradtan ugyan, de szépen, formásán beszélt: azt hitte, Veres
Péter lesz nemzedékükben az utolsó, aki megszűnik a magyarság gondjaival foglalkozni. Tamási, Kodolányi, Sinka már korábban elment; Veres Péter halálával megszűnt a nemzedék. Veres Péter volt, aki állandóan járta az országot, szemmel tartott
mindent, leveleivel mindenre reagált; fenntartotta a nemzedéktudatot. „Helyettem
is megírta sokszor — mondta —, amit fontosnak tartottam." A maga régi írásaira
emlékeztetett: ő már 1943 körül megírta: ha van magyar, akinek a vezérséget adná,
Veres Péter az. Etikus, magyar; minden tekintetben nagy tehetség. Azóta sok esztendő eltelt, sok-sok változással, Veres Péterrel is sok minden történt, de mégis
vezéralakja maradt a magyarságnak. Olyanformán, mint Móricz Zsigmond volt.
Számadóként. Veres Péter is úgy ment egyik helyről a másikra, s írta egyik levelét
a másik után. Elhagyatottan voltak vezérek. Akik tudták, mit akarnak: r á j u k találtak. Az ú j nemzedéknek nem tudja, lesz-e ilyen vezéralakja; kívánná, hogy ők is
kitermeljenek egy ilyen magasságot.
Töredékesen megjegyzett szavaiból is nyilvánvaló: kiket látott ő mindvégig a
magasban, s milyen eszmények felé szeretett volna még estéjén is ösztönözni: akik
halálukig makacs életakarattal keresték népük jövőbe vezető útját. Mikor róluk
szólt, magáról is beszélt.
Az est után, a hagyományhoz híven, beszélgetés, éneklés volt a könyvtár szobájában. Németh László is ott volt, leginkább Juliska nénivel, Veres Péter özvegyével
beszélgetett. Amennyire lehetett, az ő korában s egészségi állapota mellett, még jól
is érezte magát; a fotók tanúskodása szerint volt pillanat, mikor mosolygott is.
1970 után már nem lehettem vele nyilvános közösségekben; 1971 januárjától fokozódó betegsége már nemigen engedte meg az eklézsialátogatásokat sem. Lakásán, s
kórházi szobájában még többször láthattam, hatalmas emberségét tapasztalhattam
még halálra készülődésében is. Ezeknek az időknek a történetét — sőt m á r a meg52-

előző évekét is — csak a szeretet és szolgálat teljességében mindvégig megmaradó
feleség ismerheti, s írhatja meg igazán.
„Egy költő életműve — fogalmazta Németh László Ady halálának negyedszázados évfordulójón — azzal, hogy itthagyta, nem kész. Nemzete szellemében kell elkészülnie." Ady viszonylag már elég nagymértékben beépült a nemzet tudatába, de
vajon szorgalmazzuk-e eléggé, hogy a Németh László-művek is a nemzet élő szívét
táplálják friss ösztönzésekkel? Vagy holt szputnyikokként keringeni hagyjuk —
Németh Lászlóé a kép — a nemzet kihűlt szíve körül? Művei — egy kötet kivételével — már rendre megjelentek, sorozatban — szép lila kötésben ott sorakoznak az
igényes olvasók polcain —, de gondolatainak, művészetének közkinccsé tétele, a
gondolkodásba való beépítése csak lassan halad. Adyhoz, halála után, hozzáadysodtak a kortársak is, mint Babits Mihály mondta, s tapasztalhatjuk mi is, hogy az
utóbbi két évtizedben a magyar gondolkodás is észrevehetően Németh László-sodott;
régi érdemes ellenfelei és vitatársai is — Erdei Ferenc, Darvas József, Fábry Zoltán,
Jordáky Lajos, Gáli Ernő — sok igazságát elismerték. De az előítéletek is élnek még
sokakban vele szemben, s nemigen csökken azoknak a száma, akiknek még mindig
inkább csak név Németh László; nemcsak a tanulmányíró, a szépíró is. Pedig aligha
vitatható, hogy öröksége hasonlatosan emberségnövesztő, mint az Adyé, hogy még
utópiáiban is munkál az akaratmozgósító erő. Életműve ma is időszerű; születésének
nyolcvanadik esztendejében.

T. BÍRÓ ZOLTÁN

A minőség próféciája
Mit gondolhatunk mi, mai negyven év körüliek arról a Németh Lászlóról, aki
mintegy negyven évvel ezelőtt — felnőttkora miénkkel azonos szakaszában — a
minőség társadalmát jövendöli itt, Magyarországon, ahol a történelem már közel
száz esztendeje nem építő, hanem romboló kedvét tölti, s olyan tájon, amelyről
maga is azt írja: „Maláriás vidéken nem lehet büntetlenül élni: ha nem kapom
meg a maláriát, megbetegszem a kinintől."? Nagy józanságunkban talán mosolyoghatnánk is rajta s minden próféciákra hajlamos elődön, ha Ady már meg nem
láttatta volna velünk a magyar Muszáj Herkules törvényszerűségét, a gyakorlati
cselekvés lehetetlensége folytán születő vétók és próféciák mégiscsak az életből, az
életünkből fakadó igazságát. Ha máshonnan nem, a történelemből és az irodalomból meg kellett tanulnunk különbséget tenni a délibábok életidegen, tétován kóválygó hőse és a tengerszint alá szorított közösségek életéből feltörő életkényszeres
hősök, a lét teljességének igényét a pillanat realitásai ellenére hirdető Bí^uszáj Herkulesek között. A távlatteremtés természetes közösségi igénye vívta itt mindig a
maga harcát az életre süket álmodozással és a pillanat álomtalan bénultságával
egyszerre. Németh László Ady szellemi pátriájából érkezett, vállalni egy hagyományos magyar írói-értelmiségi szerepet: legalább a szellem erejét mozgósítani és a
felismeréseket szétkiáltani ott, ahol a közvetlen cselekvésre mozgósítani már nem
lehet, mert a történelem szorította le nemcsak a mozdulni akaró végtagokat, de a
szíveket is. Németh László nem lett, nem lehetett — ahogyan akarta — a szellemi
53-

élet organizátora egy olyan országban, ahol éppen erre lett volna a legnagyobb
szükség. Mert írók-költők mindig akadtak itt a fontos ügyek képviseletére, de nagy
tehetségű szervezők egyre kevésbé. A szellemi élet organizátorának szerepe helyett
maga ácsolt kénytelen szellemi őrtornyot magának, amely aztán egy életen át fogva
is tartottá őt. A szellemi „strázsa", az Ady Endre-i „őrzők" szerepe nyílt meg így
előtte, kevés haszonnal, ha a kézzelfogható gyakorlati eredmények felől nézzük, de
minden bizonnyal sokkal nagyobb szellemi hatással, mint ahogy azt maga Németh
László is sejthette. A mércét, amellyel e teljesítményt akarjuk mérni, a hasznosságelv helyett az igazságelvnek, a pillanat realitásigénye helyett a történelmi léptékű
realitásigénynek kell szolgáltatnia, itt. Mert életünket a mindenkori realitások szabályozzák, de előre, a jövő felé az igényeink sodorják.
Németh László a maga építette szellemi őrtoronyból rálátott az országra, de az
ország nyakára kerített határövezeten túl ráláthatott innen az elszakított magyarság
sorsára is, bepillanthatott, a szomszéd telkekre, a környező népek életébe, s tekintetével végig pásztázhatott Európán, megpillanthatta a forradalom után még viszonylag frissen párálló orosz földet, Tolsztoj földjét, Ortega, Spengler, Dilthey, Proust
világát, s ebben a tágasabb környezetben kísérelhette meg elhelyezni a maga kicsi
országát. Ám, aki hosszan állja a strázsát, annak előbb-utóbb szükségképpen felkéklik a láthatár szélén valami, ami több és más, mint az éppen elérhető és megmustrálható. Németh László számára ez a valami egy utópia: a „minőségtársadalom"
utópiája. Maga az író azonban így fogalmaz: „Tanúság: ez volt a gesztus, Minőség
forradalma: ez volt a tett." De mondhatjuk-e egy utópiáról, hogy az tett? És menynyiben az, ha az egyáltalán? Annyiban feltétlen, amennyiben önmagában értelmes,
világos gondolatrendszer a kiszolgáltatottság érzése ellen, az emésztő sárban topogással szemben; amennyiben megtermékenyíthet más szellemeket és mindennapibb
igényeket, és segít összefogni egy nemzet törekvéseit, jobb irányt mutatni az elégedetlenségnek; maga után húzni a könnyen megfeneklő közgondolkodást. Végül: tett,
a szó közvetlen politikai értelmében akkor, amikor kimondják, ha határozott tagadás a történelem sötét erőivel szemben és igenlés a humanizmus mellett. Egy utópikus elgondolás így lehet tett akkor is, ha tudjuk: e tettet éppen tehetetlenségünk
tudata hívta életre. Németh László így formált tettet a maga tehetetlenségéből, mint
laboratóriumot a gályapadból.

A Z EURÓPAI MINŐSÉG ESÉLYE
„A munkanélkülieket számon tartják, de ki törődik a munkásokkal?" Ezzel a
minőség valamikori forradalmi kiáltványához illő kérdéssel indítja Németh László a
„Minőség forradalma" címen összefogott, s Püski Sándor által kiadott több kötetes
tanulmánygyűjteményt. Azt kérdi tehát: mi lesz az emberrel, akinek egyre inkább
az alkotás öröme nélkül kell termelnie, akinek be kell állnia az elidegenedett
tömegtermelés mechanizmusaiba anélkül, hogy akár egy pillanatig is a környező
világ értelmes alakítójának, a kultúra részének érezhetné magát, s akinek kettészakítják életét: mindennapi robotra és mindennapi szabadidős tehetetlenségre.
A kérdés a XIX. század felől jön, de a XX. századnak szól. Mielőtt azonban Németh
László eljut idáig, a minőség kérdését, a görögöktől indulva, művelődéstörténetifilozófiai tanulmányok sorával közelíti meg. Tág horizonton pásztáz, hogy megállapodjék májd Európa közepén, Magyarországon, s a fénycsóvát ideirányítva, saját
nyomorúságaink számbavételéből fejtse ki minőségideáját.
Ahogyan később a magyarban a görög minőséget, úgy előbb a görögben a magyart keresi: „Vannak népek, amelyek gyorsan burjánoznak — terjedelemben; a
görög gyorsan burjánzik változatban..." A minőség változatainak a burjánzása a
kis népek lehetősége, szemben a nagy hódító népek terjedelemburjánzásával. Ha a
Németh László-i gondolkodási rendszerben „A görögök: a minőség születése", akkor
54-

a kis európai népek a minőség jövője. A görögökben a minőség, a kultúra szintézisét látja, ahol a nagyszerű változatok nagyszerű csúcsokat emeltek, és ahol az
elért szint állandósulhatott, általánosabb érvényű lehetett egyén és közösség harmóniájában. Európában ez a kollektív képesség később elveszett. Aristophanestanulmányában írja Németh László: „A kultúra egyenletes magas szintet jelent, a
zsenialitás pillanatnyi képességet, egy még magasabb szint elérésére; a kultúra lassan fejlődik, a zsenialitás nagyokat ugrik, anélkül, hogy ú j szintjét tartani tudná."
Ebből pedig az következik, hogy Európában ez a görög „egész" törött el: kultúra
és zsenialitás nem alkot többé egységet a népek életében. Ha a francia például „kultúrnép", akkor a magyar a „zsenialitás népe" lehet, de nem lehet kultúrnép, mert a
történelme során korábban elért magas szinteket sohasem tudta megtartani. A francia és a magyar történelem igen sok vonatkozásban különbözik — s ebben a francia
szerencsésebb, a magyar nyomorúságosabb — de abban azonosak, mint Európa
minden népei, hogy a görög teljességet, a görög minőséget történelmük során nem
érhették el. Ha valahol még felfedezni véli Németh László ezt a teljességet, az már
nem valamely közösség, hanem egy-egy személyiség, egy VII. Gergely, a minőség
embere, akinek még tévedései is emberi minősége következetességét hordozzák. Ez
az élet azonban már csak mint tragikus lét jelenhet meg előttünk, mint a magasabb rendű magatartás tragikuma. A minőség embere lép itt elénk, aki attól a
minőség embere, hogy társai fölé, magasan az átlag fölé tud emelkedni, de személyiségében a közösség sorsa összegződik, és aki attól tragikus jellem, hogy e minőségben következetes, s Európa ezt a teljességet már nem tudja viselni. Németh
László elutasítja Spengler „tragikus köpönyegét" s vele a köpönyeg mögül Európára
leső porosz elitizmust és agressziót. Azt azonban látja, hogy az európai fejlődés
széttöredezett vonalában az emberi minőség egyre inkább csak egyesekben tud kibomlani, az egyes személyiségek társtalan fejlődése viszont a tragikus sors kifejlésével jár együtt.
Az emberi minőség, s vele a személyiség helyzete, lehetőségei Európában koronként más-más képet mutatnak. Németh László történelemszemléletében nincs egyenes vonalú fejlődés, és nincs egyenes vonalú züllés: a „történelmi táj" hol ilyen, hol
olyan képet nyújt. A történelem lapjain tallózva, felüti a XVIII. századot, s így
kiált fel: „A történész, aki a mértéktartás és a jóakarat határtalan erejében hitt,
kezdi megérteni, mit jelent az, ha Shakespeare-nél a béke »megrohad-«." Németh
László szeme előtt az „Aranykor" békéje rohad, s a mindenkori „boldog békeidők"
békebeli jóllakottsága. Az „elplanírozött" történelmi t á j átmeneti nyugalma éz,
amely fölött egy kiöltözködött elit ülve is széttekinthet, miután legyalulta a dombokat, bokorra metszette a jegenyéket, felosztotta saját körében a telkeket, s megemelte az ólak, istállók szintjét, hogy a talajvíz el ne érje őket. Ám az Aranykor
derűs jóakarata és racionalizmusa, az arányos élet kellemessége mind jók és kívánatosak valamennyiünknek, csakhogy amíg nincs tényleges kiegyenlítődés, amíg
jóakaratunkban elplanírozzuk a gondolkodást is, amíg a sokaság nélkül, s az egyéni
képességek elcsitításával akarunk békét teremteni, addig az csak átmeneti lehet;
addig az igényesebbek és érzékenyebbek azt kell érezzék, hogy a „béke megrohad"
körölöttük, mert nem mindenkié, s mert az árát nem egyformán fizetik meg a
népek, az emberek. Az Aranykor kimért nyugalmát a kirekesztett és életmegnyilvánulásaikban korlátozott emberek közönye teszi átmenetivé, s ez a közöny hozza
majd lassan felszínre a kor megoldatlan kérdéseinek sorát, ez kérdőjelezi meg először azt a túlérett nyárvégi derűt, amely felett egy mindenek ellenére magasra nőtt
fa csúcsán ott fészkelődik már a francia forradalom, hogy megteremtse „az állampolgárt" Európában. Németh László itt, a XVIII. század értékelésében tapintja ki
a legpontosabban elit és tömeg, minőség és közösség ellentmondását: „Az aranykor
mégis csak egy kiterjedt »jótársaság« tündöklése volt a közömbös tömeg fölött,
amelybe, mint földesúri jóakarat leszivárgott valami ebből a f é n y b ő l . . . " Egy művelt elit — mondja Németh László — ha mégoly művelt is, a nép fölött lebegve
legfeljebb elkülönült jótársaság lehet, s csak közönyt ébreszthet maga iránt, ez a
55-

közöny pedig a legjobb társaságnak is kiadhatja az útját, mert bénítóvá válik,
mert a társadalom nem élheti ki természetes mozgásigényét, s mert ez csak ideigóráig közöny, azután: indulat. Ennek ellenére, a maga javaslataiban Németh László
is gyakran használja az elit fogalmát, s a Minőség forradalmát olvasva olykor felmerül az emberben a kétely: nem egy finnyás értelmiségi beszél-e itt, szándéka
szerint a sokaság, a paraszt és a munkás érdekében, de végső soron mégis csak a
művelt értelmiség szokásos ábrándjainak bűvkörében? Csakhogy Németh László — bár
maga is elitről beszél — nem az elitizmus szokványos ideáit ismételgeti, s nem a
lényegi kérdések megkerülése a célja, hanem egy optimális megoldás igénye készteti
írásra; tisztában van azzal, hogy minőségforradalmat hirdetni csak a teljes közösségre tekintve érdemes. Ezt jelzi világosan már a XVIII. század éles kritikája is.
Minden minőségfilozófiának, minden minőségigénynek szembe kell néznie minőség
és mennyiség, elit és tömeg, egyén és közösség dilemmájával, amely a modern t á r sadalmakban már minden szerveződés és minden elképzelt társadalmi modell alapvető kérdése. Németh László két szélső alternatívával szemben akar ajánlani egy
harmadikat: az uniformizáló és értékromboló tömegdemagógia és a kevesek számára
külön társadalmat szervező, a közösség egészétől elzárkózó arisztokratizmus helyett
olyan minőségforradalmat jósol, amely minden ember felszabadítását célozza, s
olyan elitet, amely nem diplomája, hanem képességei és igényei szerint elit, s így
húzó erő lehet egy tágabb közösségben a „minőség társadalma" felé.
De miért ez a lázas útkeresés? Okait tudjuk jól: a XIX. század kapitalizmusának emberi csődje, s a marxizmus megjelenése, a XX. századi kapitalizmus és liberalizmus válsága, a szovjet szocializmus létrejötte, s végül egy közeli világégés első
jelei sarkantyúzzák a gondolkodást egész Európában. Németh László a maga szerepvállalása és küldetéstúdata jegyében tájékozódik tehát, és alternatívákat keres
a magyarság, Európa számára. Spenglert, „mint európai és mint magyar" utasítja
el, mégpedig arisztokratikus tömeggyűlöletét és a nácizmushoz való közelítését,
porosz prófétaságát egyszerre; Maritain kapcsán az egyházat, s a dogmákat távolítja
el magától, hogy aztán kihirdethesse az „egyház nélküli vallás" teóriáját, szemben
a megmerevedett intézményekkel; könyv és egyház ember nélküli szövetségét
marasztalja el, a minőség embereinek szövetségéért. Németh László nem marxista,
de természetesen tájékozódik a marxizmusban is, s ha a maga számára nem is
tartja eligazító ideológiának, Marx gondolkodói teljesítményét becsüli. A „marxizmus dogmatikusai" azonban nemcsak vitára késztetik őt, de el is riasztják a m a r xizmustól. Európa válsága, az európai gondolkodás zűrzavara, a rohamos fasizálódás
közepette azonban, minden közeli fenyegetés és a szovjetellenes propaganda dacára
— akárcsak Illyés vagy Veres Péter — komoly figyelemmel néz Oroszország felé.
Ugyan hányan merték leírni és kiadni a Szovjetunió kapcsán azokban az időkben
az efféle sorokat: „Egy forradalom természeti tünemény; az embereket a legtervszerűbb izgatás sem lázíthatja fel, h a a természet fel nem lázította és sorsuk szabadjára nem engedte elébb." És ki látta, de főleg, ki mutatta, a kevés kommunistától eltekintve, olyan tisztának és igaznak Lenint, mint a Minőség forradalmát író
Németh László: „Lenin, azt hiszem, nagy politikus volt. Űgy emlegetik, mint Marx
mellett a szocializmus másik nagy tanítóját, a marxizmus továbbfejlesztőjét az
imperializmus és forradalmak korában. Én inkább politikusnak látom őt, mint tanítónak, aki azért vezethette győzelemre az orosz forradalmat, mert a használt
elmélet s Oroszország forradalmi valósága benne magában is együtt volt, a marxizmust elfogadta, mint alkalmas eszközt, de az esze alatt az orosz valóság ült s feszengett, úgy, hogy a tételen nála mindig átsugárzik egy idegeiben hordott helyzet
s a valóság ellen forduló tétel sosem egész idegen attól a valóságtól, melyhez szól.
Lenin orosz volt; a cárizmust akarta megdönteni, a cár szolgáit elsöpörni, az orosz
milliókat emberi élethez juttatni." Mért nem lehetett hát mégsem ez, az egy országban már megvalósult szocializmus reális alternatíva Németh László szemében, s
követhető minta, egy utópisztikus gondolatrendszer felépítése helyett? A tanulmány,
amelyből idéztem a „Sztálin: Les questions du léninisme" címet viseli. Németh
56-

Lászlónak a harmincas és negyvenes évek során már nem Leninnel, hanem Sztálinnal, a sztálinizmus politikájával kellett szembesülnie, már amennyire szembesülhetett egyáltalán a nem túlságosan gazdag források alapján. így pontosan olyan
tényekkel találta magát szemben, amelyektől féltette Európát és féltette a magyarságot: uniformizálás, állami bürokrácia, személyi diktatúra, hatalmi önkény, dogmatizmus. Lenin és az általa vezetett szocialista forradalom — Németh László kifejezésével — „hipnotizálhatta" volna Európát, Sztálin elriasztotta. Németh László a.
polgári gondolkodók többségénél nagyobb jóindulattal, s hittel nézett kelet felé, devégső soron ugyancsak tartózkodással és idegenséggel. Más, megvalósult vagy közelesen megvalósulható, tehát a szó mindennapi értelmében vett reális alternatíva,
pedig nem létezett akkor egy új, nem kapitalista társadalmi rend, a humanitás, a
kultúra, a minőség jegyében gondolkodó* író számára. Maradt tehát a pillanat realitásaival szemben az elképzelt történelmi távlat realitása, azaz a kísérlet annak gondolati megközelítésére. A minőséggondolat Németh Lászlója nem volt realista a
mindennapi adottságokba beleszorulók realizmusával, de nem volt idealista sem a
valóság törvényeitől elfordulok idealizmusával. Az „elosztás forradalmát" nem tartja
elégségesnek, de nem tartja nélkülözhetőnek sem. A tömegek forradalmának és a.
minőség forradalmának gondolati ellentmondását az „Orvostörténet és szellemtudomány" soraiban így látja feloldhatónak: „Európa egész válsága: hogy a magasabbrendű, művészibb, arisztokratikusabb munkáért való küzdelem: a «-minőség forradalma« és a tömegek gazdasági boldogulásáért és kulturális emelkedéséért folyóküzdelem: a »-tömegek forradalma« egymás ellen nem játszható ki és ha érnek,
csak együtt érnek valamit." Ez a teljes értékű válasza Ortega pesszimizmusára is:
nem a tömegek, nem az „átlagember" forradalmától kell félteni Európát, s nem is
a szovjet forradalomtól, hanem attól, ha az „elosztás" forradalmát a „szellem" forradalmával, a mindennapi igényeket a távlatosabb gondolkodással, az egyéniséget a
közösséggel nem sikerül itt összekapcsolni. Minőségutópiáját pedig így védi meg a
Spenglerrel folytatott egyoldalú párbeszédében: „Handabandázni a történelem ellen:
nevetséges; handabandázni a történelemmel együtt még nevetségesebb." Itt a kulcsa
a Németh László-i magatartásnak.

MAGYAR „MINŐSÉGELV" ÉS KÖZÉP-EURÓPA
Az európai glóbusz áttekintésétől és a filozofikus megközelítéstől halad Németh
László a magyar viszonyok szemrevételéíg és egyre inkább a jelen konkrét kérdéseinek vizsgálatáig. Egy lehetséges és nagyon is hiányzó magyar művelődéstörténet
vázlata bontakozik előttünk, amikor Bethlen Miklóstól Ady Endréig, vagy a kortársak, Illyés, Tamási Áron, Veres Péter írásai által egy-egy nagy személyiség művében, sorsában, alkatában a magyar történelem, a magyar sors, a magyar alkat
jellemzőit igyekszik feltárni. Hiányos művelődéstörténet lenne még ez így, de a
nagy összefüggések tárgyalásában, a lényeglátásban ott a teljesség lehetősége.
Németh László azonban itt sem egy precíz művelődéstörténeti körkép felrajzolására
törekszik, hanem elsősorban a magyar minőség vizsgálatára, működésére kíváncsi a
magyar történelem sorsfordító helyzeteiben, s a „magyar minőségelv" kiugratására
a történelemből, a legújabb kori magyarság érdekében.
Bethlen Miklós és az erdélyi fejedelemség másfél százada arra ad alkalmat.
Németh Lászlónak, hogy bemutassa, mit jelent az, ha súlyos történelmi pillanatokban individuális és kollektív egyéniség teljes egységben van, ha a nemzet egységesentudja összpontosítani erejét, képességeit egyetlen célra, s nem az egyéniségek föloldásával, nem elplanírozással, hanem a kollektívum egyéniséggé formálásával: „Ez
a kis ország két világhatalom közt fuldokló életével, maga is egy vergődő, tragikus
egyéniség, s az országon belül minden erdélyi egy parányi Erdély, az éberségnek, a
félelemnek és elszánásnak ugyanabban a százirányú tréningjében." Az évszázados
57-

tréning azonban az újabb századok során az erő vészes fogyatkozását mutatja. Pedig
minden gazdasági rendszer, minden politikai létforma végül is azon méretik, hogy a
nép életképesebbé, a nemzet tudatosabbá, erősebbé válik-e általa, veszélyhelyzetekben megfelelően tud-e viselkedni, s milyen erőkészletet tud felhalmozni közösségben
és egyénekben. Ez az erőkészlet a magyar történelmet vizsgáztató Németh László
szeme előtt morzsolódik el. Csokonai és Berzsenyi m á r csak fuldoklik a korban,
jellemük és a „történelmi t á j " jelleme már homlokegyenest különbözik, közösség és
egyéniség nem talál egymásra, s Csokonainak már azt kell ú j r a felfedeznie „hogy
lehet nemesen vegetálni". Aztán szeme elé tárul még a nagy magyar történelmi
dráma nagyszerű csúcsjelenete, történelmünk valószínűleg legszebb, legemberibb, de
egészen biztosan legteljesebb kora: a reformkor. E jelenetben irodalom és közélet,
gazdaság és politika, ész és indulat, terűezés és cselekvés teljes egységben van
együtt. A sokirányú tehetségek és a különböző magatartások ugyanabból az okból
pendülnek, s ugyanarra a célra zengetik szólamaikat. S a szereplők micsoda vonulása, a tehetségek hányféle változata! A költő mellett ott a szervező, a gondolkodó
mellett a politikus vagy éppen együtt egy-egy személyiségben; nemcsak Vörösmarty,
Petőfi, Arany jelzik a kort, hanem Kossuth és Széchenyi, Wesselényi és Deák.
Mintha most lobbant volna utolsót a magyar vezetőrétegek „zsenialitása", mintha
most áradt volna ki utolszor a magyar politikai gondolkodás legnemesebb folyama
-ilyen teljességgel.
Ezután a sokat ígérő, termékenyítő áradás után jön az országos kiszáradás; a
Németh László által is jelszónak elfogadott Petőfi után jön a megöregedett és i f j ú
karrierlovágoktól körülzárt Arany János és a már „jogaiból kitudott ember; tisztesség és érték legitimistája", Vajda János, mindhiába perelve, s dörömbölve konokul
„a boldogság zárt kapuin". Elérkezett a kor, amelyet így látott Németh László, Tolnai Lajosról szólva: „A hanyatló nemzeti élet és a fellendülő kapitalizmus hullámvölgyén, hullámhegyén táncol a lélek; a kor első erénye: az árulás, a második a
spekuláció." A Bach-huszárok, a kiegyezéses urak, a falni akaró parvenük világa ez,
a felemás módon gyarapodó, az Európához megkésve civilizálódó, de lényege szerint
„tökéletesen" romló-bomló magyar élet. Ismét egy kor, amelyre ha felülről ránézünk,
tulajdon ámuló szemeinkkel láthatjuk, amint „a béke megrohad", hogy aztán megoldatlan ügyeink elől hangos nótaszóval belehátráljunk történelmünk végzetes csapdájába, az első világháborúba. A pusztulás előtti csendben a Kalota folyón átkelő
pompás magyarok költője, Ady Endre már hiába veti fel sötét, figyelmeztető tekintetét, a magyarság nem tud belekapaszkodni ebbe a tekintetbe. Pedig „Akit üldöznek benne: a magyarság, aki felhorkan benne: a magyarság" — í r j a Németh László,
s ez a magyarság egy ú j magyar minőséget, s a minőség magyarját jelentené, az
élet teljességigényét, s a nagy kézfogást nép és egyéniség, nemzet és nemzetiség
között, egy kicsinyes korban, amelyben „Erőnknek nincs célja, s céljaink mögött
nincs erő. A jobbak szándéka és a nép mocorgása nem találkoznak egymással."
Nép és népet vezérlő gondolat találkozója elmaradt, s ez megnyugtathatta kisszerűségében az ország fölött tehetetlenül toporgó kisszerű hatalmi elitet, de huszadik
•századi történelmünket katasztrófába sodorta.
A magyar minőség gyors romlását látja Németh László. Egyedül Tamási Áron
hegyektől körülvett székelységében fedezi fel, hogy őrzi még a maga évszázadokon
át érlelt, „tréningeztetett" minőségét, elsősorban Ábel észjárásában, humanista
világlátásában, kedélyében és gesztusaiban, az élet teljességére csiszolt nyelvében.
A magyarság egésze azonban, Németh László szerint, nem képes már azonosulni
önmaga minőségével, nem képes számot vetni történelmi helyzetével. De mit jelent
hát „a magyar minőségelv" Németh László-i gondolata? Elsősorban a sajátosság
méltóságának és változatainak a kiteljesedését. Túl ezen, jelenti az elherdált kultúra
visszavételét, s egy ú j kulturális minőség ráépítését, a rég elvesztett tájékozódási
készség újrateremtését; az alkalmazkodó és teremtőképesség öntudatát; az általános
emberi minőség, a humánum magyar alkatra formált, közép-európai változatát.
Jelenti végül egy magyar hivatástudat kimunkálásának igényét, amely aztán erjesztő
58-

erő lehet Közép-Európában, hogy létrehozza e térségben a kis népek együttélésének,
s egyéni életváltozatainak ú j lehetőségét. Ettől reméli Németh László, hogy megszülethessen itt, kelet és nyugat között egyéniség és közösség, szociális látásmód és
minőségigény harmóniája, a különbözés joga, s az egészet gyarapító minősége.
A „minőség forradalmának" lényege tehát éppen ez lenne: az egyenlőség elve és a
minőség elve összefonódása a nemzeten belül, s a népek közötti viszonyokban egyaránt. Ez lehetne a mi nagy kísérletünk, s Közép-Európa kiváló laboratórium lenne
erre a kísérletre.
A megvalósításhoz azonban a magyarságnak szervezőkre volna szüksége és egy
új, szervezett osztályra, amely a folyamatot nemcsak álmodni képes, hanem mozgatni is. Németh László az Arany János-tanulmány indításában pendíti meg legszemléletesebben ezt az igényt: „Ép mi magyarok vagyunk példa rá, hogy egy nép
erényei önmagukban nem biztosítják történelmi sikerét. A legszebb képesség is
elátkozott kincs, amíg ébresztőjét meg nem találja. A nép fölé, a képességek osztálya fölé kell egy másik osztály, az akaraté, mely a képességet szervezi s az erények számára történelmi szerepet teremt. A népre hangolt nemesség nélkül nincs a
néphez méltó történelem." Ez a nemesség a minőség nemessége lenne. A hamu alatt
•ott melegít még a parázs, a paraszti rokonságba átszivárgott vagy eredetileg benne
levő és századok során átmentett nemesség. S készülődik már az ú j nemesség is a
munkásmozgalomban, a szakszervezetekben. Innen talán Szabó Ervin és Kassák
szellemén át, „a szocializmuson át ú j normanokat kap a kormánytalan világ, alulról
jött normanokat, akik a szükséges és hasznos néprétegek számára alakítanak álla¡mot" — mondja Németh László a Marxizmus és szocializmus című írásában, s ezt
az államot szeretné a minőségtársadalom államának látni, ezt a szocializmust a
minőség szocializmusának, s ezt a parasztokból, munkásokból megújuló magyarságot
a minőség magyarságának. Ezt az utat látja járhatónak a közép-európai magyar
"hivatás felé. Belül, az országban kell rendet, majd minőségtársadalmat teremteni
ahhoz, hogy vonzóvá lehessen a „magyar elv" a közép-európai kis népek előtt;
magunknak kell ú j minőséget nyújtanunk ahhoz, hogy szerepet kapjunk Európában
-egy ú j „centripetális" erő támasztékaiként, Duna-Európa népeinek középpontjában.
Mindenekelőtt belül kell építkezni azért is, mert „a nemzetnek »-formában« kell
lennie, hogy az együttesbe beilleszkedhessék, s csak az együttesben lehet reménye,
hogy összeszedett ereje hatásos is lesz".
Milyen elképesztő álmok ezek, micsoda valóságtól elrugaszkodott ábrándok! —
kiálthat fel Németh László mai olvasója. Hogy álom volt, az persze igaz, de hogy
mennyire a történelmi pillanattal való felnőtt szembenézésből szőtt álom, azt azonn a l megérti, ha a „Magyarok Romániában" sorait elolvassa: „A magyarság nemcsak
hogy példaképpé nem tudott lenni, ami közép-európai múltja után számára az
egyetlen modus vivendi, hanem mélyebbre süllyedt, mint történelme során bármikor." Ha korábban úgy éreztük volna, hogy Németh László a fellegekben jár,
most azt érezhetnénk, hogy hirtelen az önmarcangoló pesszimizmusig zuhant. S valóban, a kőrösfői istentiszteletről írott megrendítő szavaiban már-már a nemzethalál
•szükségszerűségének gondolatáig jut el: „Mintha mélyes-mélyen, az idő színe alatt
ülnék ebben a virágmintás teremben egy elsüllyedt néppel; a papi szó már csak
igen magasból, valami tölcséren át ér le ide s az emberek nem vetik föl rá a szemük. Lopva társaimra nézek: lenyűgözve ülnek ebben a tatár Genfben. Magyarság,
'halál és protestantizmus, én is úgy érzem, egyet jelentenek ma itt." Ű t j a során
Németh László láthatta az éledő, a dinamizmussal, életerővel teli románságot, a
* rohamosan épülő Bukarestet, Gusti professzor nagyszerű mozgalmát, a román ifjúság friss áldozatkészségét. Kalotaszegen meggyőződéssel állapíthatta meg azt is:
„a fajok harca népi fokon nem olyan ocsmány, mint feljebb, ahol a polgári nacionalizmus szervezi meg", s okkal érzékelhette a „tejtestvériség" mélyen gyökerező
tényeit. De éreznie kellett mindenütt a vasgárda jelenlétét is, s a „húsevő növény"
•dinamikus falánkságát, az erővel megtámogatott gyanakvást, a katlanokba szorított
•magyar minőséget, s bár láthatta még a mindezek dacára derűsen bizakodó Maros59-

vásárhelyt, de látnia kellett mellette a tönkretett Kolozsvárt, „a tehetetlenség kollégiumát", látnia a pusztuló hazát, a romló magyarságot. Ráadásul ott, a satuszorítás
alatt élők világában is meg kellett tapasztalnia a magyar széthúzás klasszikus megnyilvánulásait. Íme, egy kirándulása Kalotaszegre, barátokkal, ismerősökkel: „Két
autón mentünk: egyiken Dezső a katolikusokkal, a másikon én a kálvinistákkal.
Szerencsére hol az egyik, hol a másik autó romlott el s így a felekezetek időnként
össze-összekényszerültek. Eldugult a kipuffogójuk." Az irónia tragikusan találó, de
azért kesernyésen bizakodó is: csak eldugul egyszer úgy az a kipufogó, hogy komolyan összekényszerül ez a nép is, s nem katolikusok és kálvinisták, alföldiek és
dunántúliak, „sznobok és parasztok", népiek és urbánusok képtelen acsarkodásával,
hanem célszerű érdekegyeztetéssel gyürkőzik neki, hogy megtolja az elakadt kocsikat.
Nem egy életpiros optimista és egy gyászfekete pesszimista urna állt tehát Németh László előtt, hogy szavazólapját egyikbe bedobja, hanem egy valóságos szavazóurnák nélküli táj, ahol csak a „kétszerkettő fölötti remény" kaphatja ki a
szavazócédulát a tanácstalanul álló ember kezéből, s röpítheti a magasba. Kiterítve
az egész évszázadosán zavarodott és nyomorúságos magyar élet, s benne a Gömbösféle politikusok „nagy pipával és kevés dohánnyal", szorongással és nagyhangúsággal, széthúzással és irredentával. Ahelyett, hogy a szomszéd népek megismerésére, a
kézfogás lehetőségének előkészítésére, a kisebbségek tudatos támogatására törekednénk — mondja Németh László — egész politikai handabandázásunk és hazudozásunk nem egyéb, mint önsorsrontás, hiszen tehetetlenkedéseinkkel „mást sem tettünk Erdéllyel egy század óta, csak adtuk és adtuk és ma jobban adjuk, mint valaha". A kiút, a remény — úgy látja Németh László ekkor — innen nézve is csak
egy minőségforradalmat előkészítő nagy magyar reform lehet.

LESZ-E MAGYAR REFORM ?
A „Minőség forradalma" köteteinek minden sora: útkeresés, pontosabban kiútkeresés abból a történelmi csapdából, amelybe az első világháborúval kerültünk, s
amelybe Trianon óta egyre kilátástalanabbul belesodródtunk. A XIX. század második
felének kénytelen-kelletlen, de mindenképp torz alkuja következtében a XX. századra nem a magyar pénzintézetek, vállalatok, de a magyar nemzet kényszerült
csődöt jelenteni a világnak, s mire a Minőség forradalma tanulmányai kötetbe szerveződnek, már egy újabb, s még drasztikusabb nemzeti katasztrófa szele söpör
végig a maradék országon. Németh László ennek tudatában keresi oly igyekvőn a
nemzet lehetséges magatartásmódját, s nem egyszerűen a nemzeti öncélúság, hanem
egy nemzeti érdekű, de európai és elsősorban közép-európai célszerűség és h u m a nitás jegyében. Szerepet keres a magyarságnak Közép-Európában, hogy ezzel a
szereppel aztán jobb pozíciót nyerjen önmaga és kisebbségei megtartásához, s hogy
egy Duna menti államközösségi összefogással teremtsen kisnépi bázist a minőségtársadalomnak, a minőségelv uralmának a statisztikai elv uralmával szemben, s a
nemzeti függetlenségnek az előretörő német imperializmussal szemben. Ennek csak
látszólag mond ellent szinte nyers reálpolitikai megállápítása: „Magyarországnak
egy külpolitikája van ma: a belpolitika." Hiszen Magyarország külső körülményei
és belső kondíciói nem tesznek lehetővé egyelőre önálló, konstruktív külpolitikát, az
ország gúzsba kötve és legyengülten nem tényező Európában. Ahhoz, hogy a maga
szükségletei szerint tényező lehessen, először önmagát kell rendbe tennie, belül kell
építkeznie, s így lehet esélye, hogy külpolitikai partner, sőt, „kovásznép" lehessen
egy nagyobb szabású közép-európai politikában.
Németh László ebből a gondolatból indulva építi fel a maga radikális reformigényét és a magyar reform tervét. A magyar társadalom alapjaiban fellelhető
betegségeket, s egy reform reális belső akadályait veszi sorra először, Szekfű „antinómiáit", hogy aztán ezekre az alapbajokra kíséreljen meg választ adni a reform60-

t

tervvel. Lépésről lépésre halad a termeléstől a „lelkekig", a munkától a művelődésig, a zsigerektől a szellemig. Gondolkodásának alapja talán inkább forradalmi, mint
reformer, minden esetre radikális: a társadalom alapszerkezetének megváltoztatását
látja szükségesnek. Célpontja: a nagybirtok és a banktőke; kiindulópontja: a sokat
emlegetett magyar „gyökér", a magyarság egyharmadának munkanélkülisége, s a
vele szemben terpeszkedő 1600 nagybirtok. A korabeli telepítő mozgalmat nem
tartja elégségesnek még az egykekérdés megoldására sem, nemhogy egy gyökeres
átalakításra. Nincs többé felfedezhető Amerika — mondja, tehát: „az a világrész,
amelyet a huszadik századnak a tömegtermelés által utcára lökött tömegeinek kell
felfedezniük, csak a minőség-termelés lehet". Ennek a minőségtermelésnek az alapját
viszont csak úgy lehet megvetni, ha szerte az országban, s főleg a nagybirtokok
helyén telepeket és kerteket hoznak létre, s ezek gazdái a szövetkezetek lesznek, a
munka és a csere mozgatói pedig a vállalkozók. A mozgatóerő tehát a vállalkozói
tehetség, a vállalkozókedv, az egyéni érdekeltség felől jön, s hogy az ne fordulhasson
a közösség ellen, arra biztosíték a szövetkezés, a társulás. Az állam a gazdaságszervezésben csak ott kapna kizárólagosságot, ahol az természetes közösségi érdek, ahol
jelenléte optimálisan hatékony (bányák, bankok stb.). A termelési-vállalkozói modell
képszerűen egy nyári tapasztalásban bontakozik ki előtte vállalkozó és béres nyilvánvaló minőségi különbségében. A tokaji szőlőművelők, mint vállalkozók munkája
és a béresek, mint „állami alkalmazottak" munkája plasztikusan igazolja a vállalkozói modell előnyét, racionalitását és humanitását. Az előbbiek szakértelemmel és
szorgalommal kiváló munkát végeznek, mert érdekeltek, mert otthon vannak a
munkában, az utóbbiak ellazsálják a időt, s ellopják szeme láttára amit lehet, mert
nem érdekeltek, s mert helyzetükben nem is válhatnak azzá. Olyan rendszert képzel
el Németh László, amely nem a közbeiktatott közvetítő kereskedelemnek, de nem
is az állami hivatalnokság burjánzásának, hanem a vállalkozónak kedvez: „állami
tisztviselők főztét megeszem a népkonyhán, de amíg pénzem van azt akarom, hogy
a szakács fizetése a gyomrom helyeslésétől függjön". Minőség-hierarchiát kell tehát
létrehozni, amely a foglalkozásokat egymás mellé és nem egymás fölé rendeli, s ahol
a minőségverseny a foglalkozásokon belül dől el. Elképzelt társadalmának rendjét
a mellérendelő viszonyok és a vállalkozói kibontakozás együtt adják.
A társadalmi önépítkezés alapja itt az alulról való építkezés, amelynek eredményeképp „több lesz a bíró, kevesebb a jegyző", ahol az egyén „kifelé a rendszer
része, de benn a maga udvarán a maga ura". Ez által válhatna a görnyedő népből
kiegyenesedett, egyenes gerincű nép, a lapuló országból vállalkozó ország. „A kertek
felemelnék a földmívest, a minőségmunka az ipart", s az egész gazdasági reformhoz
a keretet a „tájhazákra" és kisközösségekre építő tervgazdaság adná. Elképzelését
Németh László az uniformizáló tömegtermelés alól felszabadított munkára és az
állami bürokráciától megszabadított münkásra építi. Rendszerének, a kapitalista
kiiktatásával és az állami centralizmus korlátozásával, a magyar élet ú j minőségét
kell kialakítania, s megteremteni a magyar állampolgár önállóságát, mint a minőségelv egyénekre osztott képviseletét. Ehhez a tervhez kellene ú j osztályt, ú j nemességet szervezni, a minőség elitjét, a magyar reformmozgalom elitjét. A szervezők
azonban már egy évszázada hiányoznak a magyar közéletből. Németh László ezt a
hiányt ismeri, s így azt is tudja, hogy reformtervének legalábbis pillanatnyi irrealitását — túl a külső körülményeken — ez a hiány adja. Ö maga azonban nem politikus, nem szervező, tehát egyebet nem tehet, minthogy a megrajzolt jövőkép érdekében muszájprófétaként lép fel.
Lehetséges szerepéhez természetesen nem a csillagjósok révületével, hanem a
realisták megismerő igényével igyekszik tételesen sorra venni a magyar „antinómiákat"', s miközben megoldásuk gyanánt felvázolja a maga utópiatervét, az erőviszonyok realizmusa helyett a humanizmus realizmusával igyekszik válaszolni éppen a
legkényesebb kérdésekre. Tudja, hogy egy esetleges reformnak komoly belső ellenzői
vannak, s ezek az erők eleve megkérdőjelezik egyelőre a reformterv sikerét. A reform legnagyobb ellenzékét a földbirtokos úri osztályban, a zsidó finánctőkében és a
61-

konzervatív, megmerevedett egyházi szervezetben látja. Rá is kényszerül — elsősorban Hatvany és Ignotus durva támadása következtében — de fontosnak is tartja,
hogy az úgynevezett zsidókérdésben immár letegye a maga voksát, mert érzi, hogy
ez nemcsak egyike társadalmi kérdéseinknek, hanem percek múlva a magyarság
magatartásának egyik fontos kristályosodási pontja lesz. Igyekszik hát megelőzni az
antihumánus és a nemzet érdekei ellen való válaszokat, s a magyarság magatartásának ez ügyben is irányt szabni. Az antiszemita válaszokkal szemben először is ezt
mondja: ne azonosítsuk a viszonylag szűk körű agresszív, a többség feletti h a t a l m i
helyzetét militáns módon és faji alapon biztosítani akaró zsidó kapitalista réteget
magával a zsidósággal. A többség tegye lehetővé a kisebbségnek, hogy az szabadon
válassza meg az együttélés és együttműködés jellegét és módját. Nézete szerint a
zsidóság számára lehetővé kell tenni a teljes beolvadást, a széles körű jogokkal
meghatározott kisebbségi elkülönülés lehetőségét azoknak, akik közülük ezt a k a r j á k ,
s a kivándorlás lehetőségét is a kivándorolni akaróknak. A többség egyetlen h u m á nus és bölcs magatartása, ha a hozzá közeledők előtt megnyit minden pályát a nemzeti élet területén. Németh László azonban továbblép a praktikum ésszerűségén, s
azt ajánlja: aki le tud mondani a magyarsággal szembeni agresszív sérelmi politikáról, az előtt ne csak a pályákat nyissuk meg, de meg kell nyitni előttük „a
szívünket is". „Magyarországon a fajtisztaság német ideáljának nincs helye. A magyarságot sorsa és helyzete más népekre utalja. Vagy megtanul összefogójuk lenni,
vagy elpusztul." Érvényesüljön tehát ki-ki a maga képességei szerint a maga helyén,
s a minőségelvnek élsősorban a magunk kiválóságában kell realizálódni, s kizárólag
ez a „kiválóság" lehet tisztes ellenszere a kisajátítás-kirekesztés technikáját alkalmazó vezérkedőknek, bármely oldalon.
Lényegében ugyanez a gondolkodásmód jellemzi Németh Lászlót az elszakított
magyarság dolgában is. A Duna-gondolat, a „tejtestvériség" jelszava a magyar nemzeti érdek ésszerűségének és az európai humanizmusnak az egybeszövéséből jön
létre. A puffanó jelszavak, az idétlen kardcsörtetés helyett gyors és konkrét segítséget kell adnunk a határainkon túl, kisebbségi helyzetben élő magyaroknak —
mondja Németh László. Intézetet és folyóiratot követel az elszakított magyarság
ügyeinek, helyzetének tényleges megismerésére és gyakorlati támogatására, intézetet
és folyóiratot legalább, amely szolgáljon egyúttal a szomszéd népek alapos megismerésére is és szolgálja a velük való perspektivikus együttműködésünk ügyét..
Nagyhatalmak melletti lecsatlakozások helyett — mondja Szekfűnek, s mindenki
másnak, aki talán olvassa kétségbeesett figyelmeztetéseit —, ostoba és üres erőfitogtatás helyett határozott és gyors gyakorlati lépésekre van szükség, a magyar nemzeti
nagyságról szőtt lázálmok helyett koncepcióra és megértésre és tényleges erényekből
fakadó vonzerőre. Mennyivel másképp alakulhatott volna helyzetünk, ha „Európa
nem restaurációs követelések, hanem a lelkek békéjét szolgáló tervek kapcsán
ismeri meg a magyar nevet" — írja Németh László, mintegy saját közép-európai
elképzelése külpolitikai igazolásául. Európa általában persze fütyült a lelkek békéjére, mint már annyiszor, amikor a pillanat gőzei zárták el a távlatokat a szemek
elől, ám a gőzök és ködök előbb-utóbb mindig eloszlanak, s a távlatok jegyében
valószínűleg mégiscsak Németh Lászlóé az igazság, még akkor is, ha a szerencsétlen
és megalázó békekötések után talán majd egy egész történelmi kornak kell kiérlelnie
áhított megnyugtató és emberséges megoldásokat.
A reformokhoz és az újszerű megoldásokhoz azonban a fiatalok szerepvállalására is szükség van, s az ú j generációk öntudatára. Az „új nemesség" kialakulásának lehetősége is ebben rejlik. A magyar élet egyik nagy „antinómiája" azonban
éppen az, hogy a fiatalok közül a legjobbak nem juthatnak szerephez. Németh
László látja: a tehetséges, művelt román fiatal, aki ma Gusti professzor körében
építi a jövő román faluját, holnap már nagykövet lesz valamelyik európai fővárosban vagy fontos politikai megbízatást kap otthon. Magyarországon ez a fiatal a költők, esszéisták számát szaporítja, vagy ott ácsorog a „kerítés alatt". A nemzedékprobléma is a magyar társadalom megmerevedésére és tehetetlenségére utal. Nincs
62-

közös feladat, mondja Németh László. „A hatalom falai közt: petyhüdt gerontarchia r
a falakon kívül munkátlan ifjúság, melynek legjobbjai . . . arról ábrándozgatnak,hogy is volna jó, ha jó lehetne." De tisztában van azzal is, ez nem csupán nemzedéki kérdés, hanem a társadalom súlyos kiválasztási zavara, a szelekció problémája,
hiszen vannak fiatalok, akik dolgozhatnak, csak a „hibaigazítás" szándékáról kell
lemondaniuk, bekerülhetnek azért közülük a sáncok közé, csak legyenek alázatosak,
s „csak a leghelyeslőbb ábrázatúak". A Bethlen-konszolidáció fiai már műveltek,
de tétovák, s erkölcsi világképük bizonytalan, csak azt „latolgatják, hogy érdemes-e
árkon-bokron át becsületesnek lenni". Egy felkészült, jóra törekvő és feladatvállalásra kész ifjúság nélkül teljesen reménytelen a magyar társadalom megújulása, s
reménytelen a társadalomszervezet egészsége. Ezért bírálja oly szenvedélyesen a
magyar oktatási rendszert, s ezért vázolja fel gyorsan nevelőutópiáját is: a nép
Eötvös Kollégiumának gondolatát. Fiatalokat akar toborozni, akiket minél előbb
meg kellene tanítani a jó munka, az igazi tudás, az igazi cselekvés képességére ésértelmére, akik majd a jövő minőségemberei lehetnének, akár termelő telepesként,
akár politikusként. „Magyarországon ma sok figyelmes szem olvas és sok értelmes
koponya gondolkodik — írja Németh László az »antinómiák« során. — Egy hiányzik: a bizalom, hogy a jó ügynek esélyei is vannak." Pedig aki ezt a bizalmatlanságot meg tudná törni, az megnyerhetné a magyar reform ügyét, legalább hosszabb,
távon. Németh László küzdelme azonban éppen azért marad egyszemélyes „csak
azért is" harc, mert hiányzik az a politikai vezetőréteg, amely a jó erőket összefogni, a szükséges és szertebujkáló energiákat összeterelni hivatott volna és képes
lehetne. Meglehet, sőt valószínű, hogy Németh László kedvezőbb körülmények között
is teljesen 'alkalmatlan lett volna a gyakorlati politikára, de hogy politikai ítélőképessége és realitásérzéke jól működött, az akkor válik nyilvánvalóvá, amikor az.
egyetlen számára rokonszenves párt, a Nemzeti Radikális Párt bírálatába fog.
Becsüli e párt szellemében a magyar hagyomány és az európai kultúra egyesítésére
való törekvést. Bajcsy-Zsilinszkyről és Féjáról mégis ezt kell írnia: „minden heroizmusuk ellenére két iskolapéldája a mi magyar betegségünknek". Ez a betegség a
magyar délibábbetegség. Itt egy párt vagy nem akar semmit, vagy ha tenni akar —
ha mégoly tisztességesen is — „Attól, hogy valami nagyot akar, táncolni kezd a
valóság." Mit szeretne hát látni a Zsilinszky pártjában, ami abban nincs benne?
Először is: tömegpártot, amely a földművesek, munkások, kisvállalkozók, „hasznos"
értelmiségiek számára szervez államot és számol azzal, hogy a nagybirtok és a banktőke uralmát csak komoly népképviselettel és csak a néppel együtt lehet megtörni.
Ettől a párttól várná, hogy az absztrakt haza helyett a tájhazákból összeálló valóságos haza képét tudja felmutatni az országnak, a népnek. Az önkormányzati szocializmus irányvonalát kéri számon voltaképpen, amelyben már ott fészkelhetne a
minőségszocializmus lehetősége, s határozott programot, amely az említett „tájhazákra", mint eleven egységekre építve szervezné meg az országot, s ezen az alapon egy egészséges nemzeti „anyagcserét", amely nem abból áll, hogy „a vidékről
följön a bor és a búza s a központból visszamegy az eke és a pártlista". S végül,
számonkéri azt a pártot, amely „nemcsak Csonka-Magyarországhoz, hanem az egész
kis népek zónájához" tud szólni. Ezt a teljességigényt kéri számon Zsilinszkyéktől
tervekben, programban, s a tömegekre építő realizmust a gyakorlatban.
Szerencsétlenségünk, hogy Bajcsy-Zsilinszky legtisztább szándékai és legszebb
képességei ellenére végül erkölcsileg felmagasztosult tragikus hős lehetett, de nem
lehetett igazi mozgalmat, országot-népet szervező nagy politikus, mert hatása szűk
körre terjedt, s ebben az író-országban olykor mintha ő is inkább íróként, mint
célratörő politikusként viselkedett volna. Ez a legvalószínűbb oka annak, hogy
Németh Lászlónak ezt kellett írnia az „Üj politika" indításaként: „Választópolgár
vagyok, de sohasem éltem a j o g o m m a l . . . annyira távol állok a mai politikai pártok akármelyikétől, hogy frivolitás volna választanom köztük." Antinómiák és megoldások ütközetében egyelőre maradtak tehát a porondon az antinómiák. Magyar
reform nem lett. Reális politikai erők híján nem is lehetett. Igazi reformot csak
63".

egészen lehet csinálni vagy sehogy, a gazdaság reformját csak a politika reformjával
és a „lelkek" reformjával együtt lehet megvalósítani. Erre azonban a magyar t á r sadalom akkor teljességgel készületlen volt.
•

Németh László próféciája nem váltott, nem is válthatott cselekvésre az adott
körülmények között. Reformterve egy utópia vázlatos terve maradt, a „minőség
forradalma" pedig egyelőre távoli jóslat. Ót azonban a társadalom ügyében is az
orvosetika törvényei vezérelték: mindig a szervezet valóságos állapotára kíváncsi, és
minél pontosabb diagnózisra törekszik; de itt nem akar. s nem is tud megállni.«
A fejlődési rendellenességekre, az öröklött és szerzett bajokra alkat és környezet
egységében akarja megkeresni a gyógymódot akkor is, ha az orvostudomány még
nem szolgál kész receptekkel. Ez az ő belső „kategorikus imperatívusza". Meg lehet
kérdőjelezni ennek a pillanatnyi hasznát, rá lehet mutatni: íme, az életünk törvényei más alternatívát követtek végül sok vonatkozásban, de nem lehet kétségbe
vonni ennek a magatartásnak az értelmét és tisztaságát. Az orvos idealizmusa ez,
aki a százféle betegségtől megtámadott szervezet felépüléséért küzd akkor is, amikor
az már csaknem reménytelennek tűnik. És lehet, hogy őt igazolja az élet. A mai
középnemzedék tagjai, a jövő felelősei közül ki ne látná azt, hogy itt a szocializmus ügye minden elmúlt és el nem múlt gyötrelem dacára visszafordíthatatlanul
teret nyert. S ki ne látná ugyanakkor, hogy a minőségre egyre éhesebb ember, s
Európa számára nincs más esély, mint kiküzdeni az élet magasabb minőségét, a
„történelmi t á j " tisztaságát, s ma már nemcsak Európával, de a világ, az élet
perifériáira szorult tömegekkel együtt. Ha ezt kilátástalannak tartjuk, kilátástalannak kell tartanunk az életet is. Nekünk magyaroknak legalább, a Németh László-i
minőségelv érvényesítése a jövőnket jelentheti. Olyan küzdelem ez mindig, amelyben az embernek tudnia kell, hogy nem bízhatja Istenre a dolgát, de neki magának
kell „istenné" válnia, ha nem akar legszebb emberi tulajdonságáról lemondani.
Nevezhetjük ezt heroizmusnak, de helyesebb egyszerűen az emberi természet jobbik
felének látni, amely — mint az utópia — „maga is valóság és történelemcsináló erő".

SZENTI ERNŐ GRAFIKÁJA
•64

FODOR ANDRÁS

Németh Lászlóval, a zene jegyében
Némi túlzással mondhatnám, kapcsolatunk, barátságunk a zene és költészet
közös szeretetében fogant.
1949 februárjában szokatlanul későn jelent meg a Válasz. A Szerb utcai
szerkesztőség körül érződött már a bojkott szorongató levegője. Ezúttal az történt, hogy az illetékesek „elfeledték" időben elküldeni a papírt Tóth László
kecskeméti nyomdájába. Tizenhetedikén maga a felelős szerkesztő, Sárközi
Márta adta kezembe a még festékszagú folyóiratszámot, benne öt oldalnyi
versemmel. Másnap az Eötvös Kollégium éttermi asztalánál hangzottak el
Fülep Lajos részemre felettébb emlékezetes szavai: „ . . . gratulálok! A Bartók-ért . . . A többihez nem, de ebben van erő, lehetőség. Azért is szeretem,
mert nekem ilyen az igazi vers. Van benne szufla. Lendületes, hosszú,... mint
az II Penseroso." Ismerve már a Professzor szigorát, azt hittem, nagyobb megtiszteltetés nem érhet. S mégis, harmadnap Szász Imre ült le mellém a magyar
könyvtárban. „Jó hírt közlök. Németh Lászlónak nagyon tetszenek a verseid.
Azt mondta: ez az ember valóságos kis-Pilinszky."
Nem tudom, életemben elpirultam-e ennél jobban. De hát, naptári igazság
szerint nem voltam még húszéves.. .'> és attól kezdve öt évig éltette költőönérzetemet néhány fontos személyiség akkori, utolsó publikált verseimre fölfigyelő bizalma. Egyetértésük, hogy a Bartók-versben kinyilvánított nemzedéki
hitvallás érvényes, menlevelemmé lett annak ellenére, hogy a hivatalos közvélemény szószólói közvetlen környezetemben is undorral dobták félre a jövőtelen fórumon szereplő, „nem kombattáns", így eleve kompromittálódott ifjú
költő verseit.
Németh Lászlót még azon a nyáron fölismertem egyszer a Mechwart téren,
Weöres Sándorhoz menet, a buszra várakozva. Talán szólhattam volna hozzá,
bemutatkozhattam volna neki, de a megrendülés visszafogta bátorságomat.
Kopottnak, magányosnak láttam. Félretaposott sarkú cipőjében, széles-ritka
csíkozású sötétkék, régi divatú öltönyében olyan volt, mint egy szegény tanár,
vagy még inkább olyan, mint egy sokgyerekes református pap. Megviselt arcú,
szálanként őszülő hajú. Pedig csak negyvennyolc éves volt akkor...
Később, amikor már a szemtől-szembe találkozásokat is meghozta a jósors,
mindig fiatalabbnak éreztem. Talán a szeretet sugaraitól feszes járomcsontok
— anyáméra emlékeztető — melegsége, vagy a tekintet fogyhatatlan frissesége,
fiatalosan tapadó kíváncsisága miatt?
A nehéz ötvenes években még háromszor fordult elő mindkettőnk igen
válságos időszakában (1952-ben, 1957-ben és 1958-ban), hogy Németh személyes
átéléssel, maga-olvasta, -kommentálta megszólaltatással, vagy részletes, gondos
levélben mondott igent verseimre. Oly melegséggel és határozottsággal, hogy
véleménye új és új demonstráció volt titkos, vagy a legalitásban ismét gyanússá
lett költőségem mellett. De erről itt, most ne essék szó. Félő, túlságosan is
könnyen alkalmazzuk az ő alkatból, sorsból eredő, megszenvedett exhibícióit,
amikor értekező prózáink egy-egy folytatásos önéletrajz magunkra vonatkozó,
novellisztikus motívumaival kezdődnek. A vallomás persze nem lehet tényeket
elhallgatóan szemérmes, de épp az, akitől a másik iránti érdeklődés végső alázatát tanultuk, csábíthat-e megalomániára?

5 Tiszatáj

65

AZ ELMARADT LEMEZHALLGATÁS
ötvenes évekbeli találkozásainkon mindig szó került Bartókról. 1956 nyarán is. Akkor hallottam nagy örömmel, hogy a Magyar Műhely című, kiadásra
váró tanulmánykötetben, melyet — mint mondta — a továbbjutás letéteményesének, kifejezetten az én nemzedékemnek írt, szerepel egy Bartókról szóló esszé.
A Magyar Műhely a tervezett módon sohase jelenhetett meg. Lehetséges,
hogy éppen a Kortárs első számában közzétett bevezető és címadó tanulmány
miatt. Sokan, sokféleképp kifogásolták a benne összehozott, más által korábban együtt nem emlegetett, minden addigi protokollt sértő névsort. A kötet
kéziratát, s közte a Bartók és a tizenkilencedik századi zenét olvashattam
mégis, B. Nagy László révén, aki valamiféle elszánt reménnyel, önkéntes sajtó
alá rendezőként foglalkozott ezekkel az írásokkal.
Beszélgetéseinkben a szerző előre is szabadkozott azért, amit cikke záradékában leírt: Bartók az ő számára inkább jelkép, szellemi program, mint átható zenei élmény. Ha nem jegyzi meg külön, hogy Bartók művészetét ő még
csak az új muzsika vaskorszakának érzi, aligha mertem volna kétségbe vonni
nézetét a Jelenkor 1962—63-as zenei vitájához írt hozzászólásomban. Ámde
éppen az előtanuló tanítványaként, a bennem is munkáló pedagógiai ösztön
sarkallt, hogy meggyőzzem Némethet: aggályai nem reálisak. Csak a világ
zenéjében való hazai tájékozatlanságunk kelti azt a látszatot, hogy a magyar
komponista netán túlságosan a „jövő muzsikusa" volt. Nyugatról nézvést inkább már tegnapinak tekintik; nem forradalmárnak, inkább ellentéteket áthidaló összegzőnek, eklektikusán klasszicizálónak tartják. A háborús esztendők,
a hidegháborús évek fáziszavarai miatt tulajdon kortársaihoz se tudjuk viszonyítani. Pedig ami Bartókban elementáris és igaz, — a vonósnégyesek, a kétzongorás Szonáta, vagy a Zene, formája szerint is elevenné feszült, kikezdhetetlenül végleges, dacol az idővel. Érdemes meggyőződni róla.
Igen, a lemezek! Többször szó került róla, hogy egyszer eljön hozzám
tervszerű zenehallgatásra. Már korábban, némi nosztalgiával idézte Veres Pétert, ki „amikor hazamegy és föltesz egy-egy lemezt, külön világban érzi
magát".
1957 tavaszán majdnem sor került az óhajtott házi muzsikálásra, de a
drámai körülmények (ezúttal akár szó szerint értve a drámait) közbeszóltak.
Május 14-én ott voltam a Madách Kamara Színház Sarkadi Imre kezdeményezte Széchenyi-bemutatóján. Rengeteg írót, művészt, nevezetességet láttam a nézőtéren. „Rang itt lenni annak is, aki véletlenül került ide" — jegyezte meg a mellettem ülő orvos. Ám a következő hét végén Bölöni György
Elet és Irodalom-béli goromba kritikája s a vasárnapi Népszabadság terjedelmesen elparentáló elvi cikke, mely ismét levitézlett „harmadik utasok"-ként
emlegette a népi írókat, előrevetítette már a várható baljós fejleményt, melyről az újságot olvasva véletlenül értesültem: a Széchenyit aznap játsszák
utoljára.
A szerző Sajkódon a rádió híreiből már szombaton hallott a műsorváltozásról. Elment a hegybe egyedül. Csapzottan, dúltan bolyongott a zuhogó esőben. Felesége más megoldást nem találva, Pestre utazott vele. Kedden reggel
váratlan telefonhívás ébresztett álmomból: „Itt Németh László..."
Aznap véletlenül éppen utazni szándékoztunk vidékre, de megérezve, hogy
most Némethnek van szüksége rám, a megbeszélt időben érte mentem a Deák
térre. Késő délutánig terveztük a közös programot, valójában késő estig együtt
voltunk. A drámabetiltás alig került szóba, a hangulat enélkül is tragikus
árnyakkal volt tele. A 86 éves, öntudatát vesztett, roncs édesanyját emlegette
először, kihez másnap megy a Pest környéki kórházba. „Ide jut az ember,
hogy szinte könnyebbség neki az anyja elmúlásával számolni."
Járkáltunk már a Szabadság tér tájékán, amikor sorolni kezdte a panasz66-

leltárt: mekkora nyomás nehezedett rá az elmúlt hónapokban a Kossuth-díj
elfogadása, el nem fogadása miatt, ö , aki mindig óvta kortársait a fölösleges
hősködéstől, az „imponáló butaságtól", íme, bizonyíthatja, amit az intrikáló,
elégedetlenkedő mártírkövetelőknek megjósolt: nem fog sokáig tartani a neki
nyújtott pardon.
De annak ellenére, hogy ideggyengeségéről, üldözési mániájáról nyíltan
vallott („Nekem egy kihallgatás is borzasztó lenne. Nem tudnám elviselni a
megaláztatást"), az együtt töltött órákban oly gazdaglelkűnek, nyitottnak,
saját bajairól megfeledkezően érdeklődőnek éreztem őt, amilyennek képzelni
se mertem korábban. Pillanatok alatt tágította körénk a horizontot García
Lorcától Bartókig, Tu Futói Weöres Sándorig. Igen, A hallgatás tornya költőjéről nagy véleménye van: csodálja mindent beolvasztó képességét, s nem
hibáztatja a primitív ősiségért való rajongását, hiszen közös korjelenség ez
Bartókban, Lorcában, Weöresben. Ezért véli bocsánatosnak "a Hamvas Bélával>
kötött frigyet. Különben is, nagyon jó, ha egy kultúrának ilyen szellemi inspirálói vannak, akik mint a kilőtt puskagolyó rohannak előttünk, szinte ellenállás nélkül.
Ami a toleranciát illeti, később még több meglepetés ért. A szerző, akinek
1952-ben csak műfordításait méltányolták hivatalosan, s akinek a Kossuth-díjosztás után 40 nappal betiltották a drámáját, a „tett színhelyétől" párszáz méterre az elmúlt tizenkét év hasznáról elmélkedett, párhuzamot vonva az o
1943-as szárszói és a mostani nézőpont között. „A korszak legnagyobb eredménye a szocializmus vágyának fölkeltése, az igazsághoz való ragaszkodás
igénye. No és a szellemi igény tovább fokozása! Micsoda pezsgés volt itt az
elmúlt években! Mennyi fiatal tehetség van csupán az irodalomban... Ki
hitte volna, hogy a sémagarnitúra után még jöttök ti? Azt hittük mindennek
v é g e . . . És ti ugye jóbarátságban is vagytok? Juhász? Gondolom, vele nehéz
folyamatosan barátkozni és lehet, hogy most költőként is megfeneklett. De ezt
ne éreztessétek vele. Tehetséges, kiheverheti. Szörnyű dolog ám az, ha valakire
ilyen fiatalon rásütik, hogy zseni. A féltékenykedés is valahogy a hatalmi
helyzetből e r e d . . . " Ö — mondta magafelmentően — szerencsére kimaradt az
ilyen huzakodásokból. Mellesleg soha nem volt féltékeny arra, ha valaki
jót írt.
A hosszú séta után néhány órát lakásomon töltöttünk. A versek, amiket
friss kéziratból maga olvasott föl — így egyesítve a vizuális és az auditív
érzékelést — elvették az időt a lemezektől. Bármily lekötelező volt házigazdaként a kivételes mustra vendége lenni, sajnálkoztam, hogy Bartók továbbra
is csak program marad, ö kedves malíciával ütötte el lelkifurdalásomat: „Két
ilyen szerzőt nehéz egy nap lebonyolítani." Ennél csak az a mondása volt szellemesebb, melyet az átmeneti időszak jellemzésére szánt: „Ez az a korszak,
amikor a kishalak eszik meg a nagyhalakat."
Távozóban kérte, ismét kísérjem, sétálva, a városon át. Megy Pilinszkyhez,
az este további részét nála tölti.
Hazatérve szinte zsongtam belül a kapott élmény áramaitól. Fogva tartott
mindegyre a szeretnivaló egyszerűségnek, bölcsességnek, a póztalan közvetlenségnek arcból, hangból, gesztusokból sütő melege. Töprengtem, tudna-e
bárki más szorongatott lelki helyzetében ilyen tárulkozón odaadó, ennyire
őszinte lenni? Hisz a félelem nem megjátszott, csakugyan eredendő tulajdonsága. Már-már élcelődött saját ideggyengeségén, összeroppanásokban való rutinján: „Csak bekapcsolom a halálfélelmet!..." Az igazi erkölcsi nagyság
abban rejlik, ahogy mindeközben felül tud emelkedni önnön gyengéin.
Bizonyos, hogy bennem ezután az együttlét után fogalmazódott meg az
eskü: „Én ezt az embert, mondhat rá bárki bármit, soha, semmilyen körülmények közt sem hagyom cserben!"
*-

5*

67.

A hetvennegyedik születésnap dátumával, de már csak Ella szavaival
(„helyette, nagyon szomorúan...") kaphattam kézbe a Megmentett
gondolatokat, benne a Bartók-tanulmánnyal s az 1964-es kiigazító jegyzettel.
Ha az 1957. május 28-án elmaradt zenedélután lelkifurdalásával olvasom
is, most már nyugodtabb vagyok. Mintha a tanulmány szerzőjére épp úgy
igaz volna a felvázolt példakép. „A tiszta, munkás, fegyelmezetten szenvedélyes" alkotó felmutatásának vágya dolgozott őbenne is, — azé, aki rátalált a
mindenkiben élő „közös emberire", s szellemi építő ösztönével képes volt „nagy
kozmikus és társadalmi törvényeket... kikristályosítani, s hatalmas ellentmondásokat egyensúlyban tartani".

A SCHÖNBERG-OPERA
A Mózes és Áron meghallgatásáról pontos beszámoló olvasható Az utolsó
széttekintés 109—110. oldalán. Ügy vélem, Domokos Mátyás is igazat ír erről
a zenehallgatásról, amikor az általam fordított szövegkönyvet kézben tartva,
szomszédjában mindenekelőtt a Négy próféta című versesdráma szerzőjét
figyelte, ö Németh László későbbi nyilatkozatából is ezt az 1965. május 9-i
Schönberg-élményt hallja: „Az ószövetségi irodalomra senki se mondhatja,
hogy provinciális, pedig egy kis nép sorsával foglalkozik. Én úgy hiszem, a
magyar irodalomban is megvan, a legnagyobbakban legalább, az az egyetemes
érvény, amely a helyi, népi számvetést az algebra rangjára emeli."
Sokakat izgat mégis (az eddigiekben talán csak fokoztam a kíváncsiságot),
miként kerülhetett sor a dodekafon opera lelkes meghallgatására, ha a Bartók-művekkel való méltó találkozás, a bennük való elmélyülés elmaradt?
A személyes körülmények legalább annyira fontos magyarázók 1957 tavaszán, mint nyolc évvel később e szóban forgó napfényes szombat délutánon.
Ennek előzménye ugyancsak olvasható az Utolsó széttekintésben, Telefon cím
alatt a 107—108-as oldalon. De ehhez — szeretném hinni — hozzáadhat még
valamit a másik tükörből, a saját feljegyzéseimből való szemléltetés.
„VII. 5 . . . . Este, míg Dávid játszik körülöttem, fölhívom Németh Lászlót.
Mint tikkadt vándor a pusztán, úgy issza az Irgalomra vonatkozó elismerő
szavaimat. Hetven kötetet küldött szét a könyvheti megjelenés óta s Keresztury és Király után én vagyok a harmadik reagáló. Amit csak tudok, amit
olvasói véleményként összegyűjtöttem, elmondom. Az egri könyvtárosok elragadtatását, a Csepel Autógyár könyvtárában eleinte soknak vélt, majd egyszerre szétkapkodott tíz példányt, minap a Balaton utca sarkán este 10 órakor
látott nőt, aki a buszra várva, a lámpa fénye alatt állva olvasta a regényt.
Megható, milyen szívesen kapcsolódik szavaimhoz, milyen részletesen elmélkedik e »pozitív Kafka-könyv« természetéről, ő is tudja, hogy régebben nehéznek tartott műveit egyszerűbb emberek szívesen olvassák, de félt, hogy a
Lányaim, s a Kísérletező ember után az Irgalom is közönnyel, kudarccal sújtott munka lesz. Amikor a szemlélet frisseségéről, az emlékező leírások prousti
ízeiről beszélek, beismeri: szellemileg sokat javult az elmúlt években.
Hívom a szombati Mózes és Áron-bemutatásra. Első szóra igent mond."
Azt később magam is döbbenve olvastam az ő feljegyzéséből, micsoda
már-már abszurd, fölszabadító légörvénye lett ennek a diskurzusnak. „ . . . utána
a könnyű egyiptomi cipő valóban szinte fiatalos lábakkal szalajt a fasorban."
• Abszurd, mondom, mert a hatvannégy éves Németh Lászlót nem lett volna
szabad sem a kívülállók szemével úgy nézni, mint aki szokása szerint szelet
vet, vihart arat, sem a közelállók családias iróniájával: „még ezt az öt drámát,
két regényt, három esszéciklust megírom a héten, aztán befejezem pályámat".
Némethben mindvégig az elme és a szív szomjas odaadását, kitartását
68-

kellett volna jobban szeretnünk, értenünk. Hirtelen választásaiban, mégha
tévedett is — sohasem számítgatás, előítélet, mindig az egész embert, teljes
értéket kereső izgatottság munkált. Éppen ezért kellett mintegy a bőrén viselnie sérülő érzékenysége örökös kockázatát is.
Hetven, aggódva szétküldött kérdésre kevés volt neki három pozitív válasz?
Kevés! De mihelyt önérzete megkapaszkodik, máris így fogalmaz: „ . . . A m i
dac volt, befogadássá l e s z . . . A szív kitartása — a világ fölmentése."
Vajon érdemes-e mindezek belátása után változatlanul azon töprengeni:
kihívás lappang-e Németh Mózes és Áronról leírt jóvéleményében, vagy netán
oldalvágás ama fölesküdt hívek felé, akik szerint a mi hajszálcsövességünk
véráramával csak Bartók egyeztethető össze?
Eötvös kollégiumi felvételi vizsgámon, 1947 nyarán csodálkoztam először
egyik professzoromon, amért frucsálkodva konstatálta: József Attilát is szeretem, meg Illyést is, sőt még Németh Lászlót is?
Olyan nehéz elhinni, hogy Németh keblében jól megfért egymás mellett a
Cantata profana és a Mózes és Áron? Merthogy a zenedélutánon nem volt
semmi előzetes manipuláció. Bartók—Stravinsky—Schönberg pályáját próbáltam csupán bevezetőül egymáshoz képest fölvázolni. „De Schönberg inkább
teoretikus!" — szólt közbe egyik jelenlevő. „Itt, most éppen azt szeretném bizonyítani, hogy nem csak teoretikusnak jelentős" — feleltem, s már forgott is a
hangszalag.
A csaknem egyórás kompozíció cseppet sem fárasztotta a vendéget. „Nem
idegen, sőt szép zene!" — ez volt első mondata. A szövegértelmezésben, a
mindig-mindenkit-tanítani-akaró próféták népéhez viszonyítva (ahogy egyikünk próbálta megragadni a térítők örök problémáját) ő más aspektust, több
analógiát iktatott be. „Nem véletlen, hogy már a XVI. században is Próféták
által szólt nékünk az Isten." A két főszereplőben elfogadni látszott a szó és az
eszme, a cselekvés és gondolat egymással viaskodó kettősségét, de ez kevésbé
érdekelte, mint a zenei kifejezés meggyőző hatalma. A bachi szerkesztés továbbfejlesztett logikája, a tömbökben komponálás, akár Bartók kantátájában,
felold minden disszonanciát.
Tény, hogy az első, szóbeli megfogalmazásban is külön méltatta Schönberget, amért zenéje teljesen huszadik századi, mentes az elődök, kortársak természetutánzó, népzenébe kapaszkodó muzsikájától. „Még Bartókban is érzik
olykor a giurgiui vásár..."
Blaszfémiának tekintsük ezt a megjegyzést? Olyan képtelenség elhinni,
hogy Németh László ugyanarra a problémára érez rá Budapesten a hatvanas
évek közepén, amire ugyanekkor Relevé d'apprenti kötetében Pierre Boulez.
— Bartók és a kortárs zene igazán avatott ismerője, Párizsban? („ . . . minden
műve mögött ott a közép-európai népzene, mindamellett nem hallgathatjuk el,
hogy életműve nem egységes ...")
"Marad végül még egy aggály, melyet bőséges adatok ellenérveivel én sem
tudtam cáfolni: volt-e joga Némethnek ilyen esetleges ismeretek, benyomások
alapján Bartókról, Schönbergről nyilatkoznia?
Kérdeztem egyszer Fülepet Ady olvasmányairól, műveltségéről. Valahogy
így válaszolt: A Biblián és az újságokon kívül tulajdonképpen nem olvasott,
de téveszthetetlen érzékkel találta meg azokat az ismereteket, amire gondolatainak szüksége v o l t . . . Már ahogy ez a géniusz természetéhez hozzátartozik.

69-

GREZSA

FERENC

író a háborúban
]
Csoóri Sándor A magyar Apokalipszis című megrázó történelmi esszéjében —
tanulságkeresőn és mementóként — irodalmunk második világháborús felelősségét
vizsgálja. Mintha csak „zugháborű" zajlanék — állapítja meg, az írók műveikben
alig-alig emlegetik a frontot. A doni katasztrófa, katartikus művészi ábrázolás híján,
úgyszólván jeltelenül merül el a feledésben, az áldozatok meggyászolatlanul, csupán
a megfélemlített túlélők emlékezetében rejteznek. „Mintha a háborút kizárólag a
kormány háborújának tartották volna, amelytől mint valami kormányprogramtól
el kell határolniuk magukat. Az ellenzékiség lett volna sokak szemellenzője? Vagy
Horthyék olyan légmentesen elzárták a lakosság elől a fronthelyzetet, a fronteseményeket, hogy még a Németh Lászlóhoz hasonló koponyák is tájékozatlanok volttik?" Súlyos kérdések, melyekre tüzetes és elfogulatlan elemzések sora adhat érvényes választ. (A magunk részéről ehhez csupán adalékokkal járulunk hozzá. Németh
László háború alatti gondolkodását jellemezvén, pontosabbá szeretnénk tenni Csoóri
látleletét.) •
Németh László számára .a háború — ha a magyarság fegyveresen csupán jó
•három év múlva sodródik is bele —, már 1938-tól a legfontosabb sorskérdés. Egész
emberi-írói magatartásának újrafogalmazását sürgető egzisztenciális probléma. Az
átmeneti béke idilli állapotában is nemzeti létünket alapjaiban fenyegető közvetlen
veszély, mert az Anschluss: Ausztria bekebelezése révén a náci Németország határainkig nyomult előre. A Válasz névtelen cikkírójának aggodalmában — az Égető
Észter hetédik fejezetéből kitűnően — Németh László is osztozik: „Az európai politika a háború és béke határmezsgyéjére j u t o t t . . . Mi lesz, ha a német expanzió
visszatér kedvenc elgondolásához: az ukrán hódításhoz a dunavölgyi felvonulási
•terület megszervezése után?" A jóslatot a fasizmus csillapíthatatlan területéhsége s
•az agresszió keleti iránya valószínűsíti, majd Csehszlovákia, Lengyelország, Jugoszlávia inváziója és feldarabolása rövidesen igazolja. Németh László mindenekelőtt
a független Kelet-Közép-Európa összeomlása láttán mondja el a második világ-háborúról erkölcsi ítéletét. Mielőtt a sorsunkká vált volna. Az 1938-ban készülő
Alsóvárosi búcsú jeleneteibe beszivárog az író háborúellenes tiltakozása és szorongása. „Utólag nagyon könnyű az 1938-as események nyomát a tollam alatt növő
1914-es vidéki csendéleten is felfedezni. Akkor azt hittem: munkámból kizártam
.minden 1936 utánit. A vajki polgármesternek azonban aligha lesz olyan csúf sváb
álla enélkül" — olvassuk a Homályból homályba vallomásában. Voronyezs és Szálasi
idejére elfásult volna e szellemi éberség? Semmiképp se hihető. A háborús tragédiát Németh olyan visszatarthatatlan következményként szemléli, melynek premiszszáit "történelmünk már a harmincas évek vége felé megalkotta. Az újabb, mégoly
kegyetlen vereségek ábrázolása a korábbi látomások, elképzelt borzalmak megelevenítése volna. Az is igaz viszont, hogy közéletünkre bénítóan hat a felemás helyzet:
Németország hatalmi erőterében élünk, de a nyílt megszállás 1944-re tolódik. Haladás és reakció frontjai ezért nálunk nem különülnek el olyan nyilvánvaló egyértelműséggel, mint az annektált országokban. Az ellenzék megosztott erőiből: az urbánusok humanizmusából és a népiek demokratizmusából, katolikus és protestáns
elvű németellenességből, konzervatív-védekező és forradalmi-szocialista álláspontokból nem összegeződik (viszonylag) egységes nemzeti mozgalom. Az eszmék nem
provokálnak kiterjedt ellenállást, a szellem embereit (tehetetlenségükben) sokkal
inkább a jövő alternatívái foglalkoztatják, mint a jelen kihívására adandó cselekvő
politikai felelet. A népben is elég nagy a bizonytalanság; a reformot a kormányzat
70-

elszabotálta, így „a nemzetbe be nem fogadott tömegek minden gyanakvás nélkül
várják a hódítót, aki ébredő igazságérzetüknek ígér valamit".
Az Anschluss hatására Németh Lászlóban a „szólni reménytelen, de becsület"
komor pesszimizmusával fogamzik meg a történelmi veszélytudat. Gulyás Pálnak
írja 1938. május 27-én: a hitlerizmus „kollektív hóbort", amely ránk „magyarokra
pillanatnyilag és sub specie Aet(ernitatis) életveszedelem". Hitler figurája a Róma
utódai Mohamed-portréjára emlékezteti: hozzá hasonló „eszelős" hódító, a „művelt
világ peremén élő gondolkodó", aki egy maroknyi kisebbség imperialista politikáját
kényszeríti békés természetű népére. A sikeres villámháború és a rég várt országgyarapítások illúziós lázában nagyon pozitív értékű e kijózanító pesszimizmus. Történelmi realizmusra tanít. Nem pusztán a rémlátó képzelet terméke, az agresszor
mohósága is indokolja. „A »népek csatája« mindenesetre Moszkva körül lesz. A mi
számunkra, noha nem érjük már meg, kedvezőbb volna Moszkva győzelme: ez csak
bennünket, középosztályt s a magasabb ideákat semmisít meg, de a nép megmarad;
a németek azonban népestől irtanának ki. Valószínűbbnek, sajnos, a németek végső
győzelme látszik" — latolgatja Gulyásnak írott levelében a háború esélyeit egy
nappal Lengyelország inváziója előtt. Próféciának se megvetendőn. Az író sötétenlátásának, elkeseredésének fontos motívuma a nyugati hatalmak benemavatkozási
politikája. „Spengler nem ítélte meg elég szigorúan őket. Imádkoznak Hitler kancellárért és tanácsadóiért az angol templomokban: hányni kell ettől a pacifizmustól.
A tigrisnek szeretetért e s d e k e l . . . Az egész Hitler—Chamberlain-móka nem párbaj,
hanem közös fáradozás, hogy Anglia Kelet-Európát Hitlernek átengedhesse" —
fogalmazza meg bírálatát az angol „eunuch-politikáról". Ügy tűnik számára, KözépKelet-Európa egyedül marad Hitlerrel szemben a háború porondján. Még az angol—
francia hadüzenet után is. „A lengyelek azóta megtették a legnagyobbat, amit Európáért megtehettek, magukra zúdították a német inváziót, csakhogy az angolokat és
a franciákat harcra kényszerítsék. Az angolok és franciák pedig most megteszik,
amire hülyeség, aljasság és gyávaság szövetkezve is csak ritkán képes: egy puskalövés nélkül bámulják Lengyelország pusztulását" — olvassuk a Gulyásnak 1939.
szeptember 8-án írott levélben. A térség kis államai magukra hagyva legföljebb
hősök lehetnek, győztesek nem. Harcukat a megosztottság állapotában, az egymás
iránt gyanakvó nacionalizmusok fertőzetében, külön-külön kell megvívniuk. Németh
az irredenta demagóg politika ellenére rokonszenvvel figyeli ellenállásuk heroizmusát. „Szerencse, hogy a csehek (akiknek a tragikus óráit annyi kárörömmel figyelik
nálunk) vadmacska karmokkal harcolnak értünk is" — lelkesedik Gulyásnak a
müncheni egyezményt megelőző önvédelem láttán. A lengyel ellenállás „az utolsó
lehetőség, hogy Európa karddal a kezében essék el" — veti papírra 1939. augusztus
26-án. Némethet egy pillanatra se tántorítják meg kelet-európai gondolkodásában a
hitleri „területrendezések" illúziói. „Magyar patriotizmusom egy tágabb »újeurópai«
patriotizmusban lel erőt, hitet, biztosítékot; tudom, hogy csak együtt oltalmazhatjuk
meg magunkat s érzem, hogy egymástól tanulhatjuk a legértékesebbet" — szögezi
le a bécsi döntések idején. A kelet-európai „tejtestvériség" eszméje Németh számára
nem pusztán kulturális közeledés; antifasiszta, antikolonialista program is. Ama
„pesszimizmus" pedig, amellyel sorskérdéseinket megítéli, korántsem passzivitást
sugalló, önfeladó, aktivitásunkat lefegyverező teória, hanem elkeseredés a nemzeti
ellenállás gyöngeségén, erőtlensége okán. Felrázó, nyugtalanító kétségbeesés. A németellenes világkoalíció megszilárdulását, első győzelmeit tapasztalván magától oldódik; fellazul feszes és zord logikája.
Németh a fasizmussal szemben ellenálláspárti. Ám annak is tudatában van, hogy
nem áll rendelkezésünkre elegendő — Hitlerrel szembeszegezhető — nemzeti erő.
Legföljebb szigeteken, „eklézsiákban" lehet védekezni, inkább erkölcsi, mint valóságos fegyverekkel. Egy „öntudat nélküli ország" készül itt a veszedelemre. Az
állam „összeroppantható üres héj" rajta. A kormányzat a zsidótörvényekkel elvadítja magától a Habsburg-hagyományú polgári középosztályt. A nyilas mozgalom a
„forradalom" leplében a reakcióra licitál rá (Magyar radikalizmus). Antiszemitizmus,
71-

irredenta politika őrli a magyarság erkölcsi energiáit. A numerus clausus helyett
inkább a népi tehetségek iskolázását kellene az államnak támogatnia — írja Németh
a Kelet Népében a második zsidótörvény után. Álláspontja: „a nagy ipari üzemek
és bankok nacionalizálása; emberiesség a kis zsidókkal". A nemzeti kohéziót az
országgyarapítás se erősíti. „Mit ér akármilyen visszatérés, ha nem egy igazságosabb
hazába hozzuk a visszatérőket?" — kérdezi a második bécsi döntésre utalva. A Kolozsvárra katonaként bevonuló Szabó Lőrinc levelére válaszolja: „Bár tudnánk szilárdabb magyar határokat adni (az országnak): mint a nagyhatalmak megvont vagy
megszolgált kegye." A nemzet ellenálló erejét csak „lelki önkormányzat és szociális
igazságtevés" fokozhatná. Ennek hiánya azonban, habár esélyeinket korlátozza, feladatvállalásunkat nem teheti fölöslegessé. „Nincs remény, hogy ezt a megpróbáltatást mint a maga gazdája s a maga érdekeinek a védője ússza meg (a magyarság).
A népet passzív ellenállása; a szellemet heroizmusa azonban ezen a megpróbáltatáson is átviheti" — olvassuk az író 1939-es tanulmányában. A „kisebbségben"
metaforának (a röpirat a történelem „elé" készült!) — a múltat fejtegető mellett
van egy vizionárius jelentése is: a német megszállás, a gyarmati lét elképzelt sorsállapota fogalmazódik meg benne. És a hozzá ajánlott program, életrecept.
Németh első reflexe a történelmi fenyegetésre: a katasztrófa bizonyosságának
és közeliségének tételezése. „Felhőszakadásban minek az augurok?" — kérdezi nyugtalanul és nyugtalanítón (Ágak és gyökerek). „A magyar írónak ma egy mindenre
kész magatartást kell magára vasalnia — mely győzi a szerencsét is, de készülni a
katasztrófára készült" — foglalja össze álláspontját (Kisebbségben). Rövidesen megmutatkoznak azonban írói gondolkodásában a hangsúlyeltolódás jelei: a tehetetlenségtől a cselekvő magatartás irányába. Ha a vihart nem is tudjuk a fejünk fölül
eltéríteni, a fát azért még védeni lehet. Az Ördög történelmével az Istenét kell
szembeszegeznünk: az erkölcsi erőfeszítést. „Alkalmazkodni, amennyire muszáj s
csinálni tovább a magunk magyar ügyét, amennyire lehet. Sorsunkat igaz, hogy
nagy részben az európai helyzet, vagy inkább végzet szabja meg, de mi ez alatt a
végzet alatt is megtarthatjuk régi szempontjainkat" — í r j a 1940 novemberében.
Az írói magatartás változásának legszembetűnőbb szemléletbeli s m ű f a j i jegye
a publicisztika iránti érdeklődés és igény erősödése. A „szellem embere" (talán
Bajcsy-Zsilinszky Kisebbségben-kritikájának a hatására is) közelebb akar kerülni a
politika világához. „Európa nagy halmazállapot-változásában" ő se lehet közönyös.
„Az újság a gyengém: azt szeretném bebizonyítani, hogy nem Márai a magyar publicisztikában az utolsó szó. De sehogyse sikerül sajtóhoz jutnom" — í r j a Németh
Szabó Lőrincnek 1940. szeptember 8-i haditudósítói tervét megvalló levelében. Próbálkozása kudarcba fullad (tanulmányválogatásának fejezetcíme végül is: Újságíró
újság nélkül), — de a terv és szándék eleven benne. Kísérlete eszmény és valóság
ellentmondásán hiúsul meg: Németh gondolkodása túl elvont és általános egy lap
konkrét irányához képest, viszont az író is képtelen azonosulni a publicisztika parciális érdekeivel. A „kommentátorok" pragmatikusan gondolkodnak: „drukkokat és
reményeket" tartanak szóval, a mérkőzés kimenetelétől a maguk felülkerekedését
remélik s illúziókat kergetnek. Az igazi író viszont az „egésszel" a k a r egybeforrni:
párt, szekta helyett nemzettel, emberiséggel. Az egzigenciák szempontjain túl „a
bűnöket s a mulasztásokat" is érzi, és tudja, hogy „a magyarnak mindenhogy nehéz
lesz" (A döntés éveire). Jogot formál ideákra is, szorongásra is. Mindez azzal a
következménnyel jár, hogy az író sokkalta inkább a múltat és a jövőt tekinti a
maga terrénumának, mint a jelent, amely számára gyakorta csak kiindulópont.
A minta: Ady. „Én a magyarságért küzdök, de a »halottak élén« s ugyanakkor mint
a »jövendő fehére« — í r j a Németh Gulyásnak 1939. szeptember 18-án. Ügy érzi,
nincs többé „kortársakra szoruló mániája". A vallomásban van valami a lemondás
lírájából is. Az irodalom nem vállalhatja föl a politika dolgát, még ha ellenzékbe
kerül is vele. A mához csak közvetetten, áttételesen szólhat. „Amikor a világban
túl sok a történelem, az íróknak az emberséget illik szervezgetniük csendes ellenszerül. Az elmúlt évtizedben a magyar író is a történelmet szimatolta. Tájékozódni
72-

próbált, hogy jó tanácsot adhasson n e m z e t é n e k . . . Ma nagyzás volna a fejünköni
átcsapó hullámok felé kormányzó szavakat mondani. Az emberséget szolgálni s s z é píteni azonban ma is lehet" — írja Németh 1941-ben kezdett Olvasónaplója margój á r a Programadás helyett a Roland-ének szolgálat-erkölcsét.
Amikor nyilvánvalóvá válik, hogy nem Németország nyeri meg a háborút,.
1942-43 tájt Németh László gondolkodásában a „rémlátó" képzelet és helyzetmegítélés ellenében újból erőre kap az utópia: az „ószövetségi" modellel szemben az
„újszövetségi" minta; a jövőt fürkésző és építő szenvedély. Minél tökéletesebb legyen „a hídfőállás, amelyet a nép nagy átkelésére" kell készítenünk! A világpolitikai fordulatot fordítsuk a magyarság j a v á r a a szocialista államot szabjuk a m a gunk testére! Erre az író három lehetőséget is ajánl: a Veres Péter-típusú, alulról'
szervezett népi értelmiség fölnevelését vezetőréteggé; továbbá a magyar nép és múlt:
szerves egységét alapul vevő művelődéspolitikát; aztán a kelet-európai nemzetek
szolidaritásának erősítését. Igaz, nem csillapodik benne az aggodalom, a mi szocializmusunkat is eltorzítja-e a személyi kultusz, beépülhet-e a régi értelmiség az
ú j rendbe, humánusan oldódik-e meg a parasztkérdés, képesek leszünk-e államunkban a nemzeti sajátosságok érvényesítésére. De Szárszó már hasonló jelkép, mint.
Konstanz. Az író megszólalása nem pogányság, hanem eretnekség. Az eretnekség:
pedig — ha taktikai szempontból kelthet is zavart —, nem gyöngíti, hanem inkábberősíti az egyházat. Az eszmének csak hasznára lehet, ha kiszabadul a leegyszerűsítő,,
mindenkire egyformán kötelező világmagyarázatok sematizmusából, ha a gondolkodás ú j és egyéni variációval gazdagodik. A „harmadik oldal" álláspontja nem azonosa Szabó Dezső-i „harmadik úttal" — benne foglaltatik az elsőben vagy a másodikban. „Itt a szocializmus messzebb látó, minőségibb, európaibb lehetősége próbál'
mementót a d n i . . . " — kommentálja 1943-as tanulmánykötetét.
A történésznek nem föladata, hogy a múlt beváltatlan lehetőségeivel foglalkozzék. Gondolati kísérletként azonban elképzelhető, hogy a történelem alternatíváit
latolgassuk. Mi lett volna, ha Németh László például Franciaország írója? M a
Sartre-ként emlegetnénk az ellenállás szellemi vezérei közt. Nem képességein, nem-,
gondolkodásán múlott, hogy Magyarországon nem tölthetett be hasonló hivatást.
Sokkal inkább a viszonyokon, a hibás gravitáción, az ellenzék „nyomorúságán". így
is nélkülözhetetlen küldetést teljesített. A Homályból homályba értékelését pontos
összegezésként is elfogadhatjuk: „Én a Hitler-idők őrült antiszemitizmusától elég:
világosan elhatároltam magam, nemcsak azzal, hogy tombolása idején hallgattam,,
hanem hogy harcoltam képviselőivel. Az, hogy a viszonyokkal elégedetlen értelmiség, főként a fiatalja át nem állt — négy-öt embernek köszönhető. Elsősorban*
Szabó Dezsőnek, aztán Kodolányinak, Karácsony Sándornak, Veres Péternek s nem
utolsó sorban nekem. Ha pedig az átáll, Szálasi vagy más kevésbé őrült nyilas:
három-négy évvel előbb kezdhetik el irtásukat."

VEKERDf LÁSZLÓ

Sajkódi certosa
Fabrice del Dongo, A pármai kolostor nemes lelkű hőse ifjúként úgy gázol át a1
Waterlooi vérfürdőn, hogy fogalma sincsen róla, miben vett részt. Később is, mikorjószívű nők segítségével nagynehezen megmenekül, elsősorban az izgatja, hogy vajon
az a sok értelmetlen és össze nem függő szörnyűség, az a sok kicsinyes emberi gonoszság amit ő átélt, vajon csakugyan az volt a Waterlooi híres ütközet?' Stendhalt,.
az álmaiból f á j ó szívvel kiábránduló és nagy álmait soha felejteni nem. bíró? jogászt
73;

&

az érdekelhette, hogy miként semmisíti meg a valóság regénye ifjú hősének tiszta
lobogásait; ámde Fabrice nem vagy alig törődött véle, hogy generálisoktól az utolsó
közkatonáig mindenki kijátssza, s fütyül önzetlen és lelkes ajánlkozására; Fabrice-t
nem keseríti el a visszautasítás, gyanakvás és semmibevevés mindaddig, amíg a
részvétel lehetősége valamilyen formában nyitva marad. Később éppen ez a részvétel lehetősége záródik be fokozatosan előtte, a részvételé immár nem is a világraszóló nagy ügyben, mégcsak nem is egy parányi államocska boldogulásában, hanem
a részvételé a saját életében, képtelensége, hogy megteremtse legalább a hozzátartozó két szegény lélek boldogságát. A regény a részvétel lehetőségének fokozatos
lezárulásával válik torokszorítóvá. Éppen ezáltal, a lehetőségek elsorvasztásának
bemutatásával nő A pármai kolostor mindenféle erőszak, mindenféle abszolutisztikus kormányzás félelmetes szatírájává, a napóleoni forradalmi diktatúrától a szentszövetségi kompromisszum „józan" konzervativizmusáig. Henri Beyle (a Stendhal
nevet csak 34 évesen választotta magának) szerint az uralkodás „művészete" voltaképpen mindig a tiszta szándékok kiszorítását és a tehetség elsorvasztását feltételezi.
Az uralkodás eme világában emberség csak kívülállóktól várható, elsősorban az
eleve kiszorítottaktól, a nőktől. Németh Lászlót, sugárzó nőalakok megalkotóját, tán
A pármai kolostor férfiőrültségeket korrigáló női érdekelhették leginkább: a tüneményes és egy kis paradicsomteremtés érdekében előítéleteken és elítéléseken m i n dig túllépni kész Gina Pietranera, a vágyai és kötelmei kibékíthetetlen nagyfeszültségében halálra sújtódó Clélia. De még bizonyosan a kisebb női szereplők is, mint
a Waterlooi csata nagyszívű markotányosnője, vagy mint az ártatlanul annyi b a j t
okozó kis színésznő, Marietta. A pármai kolostor nélkül egyszerűen meg sem lehet
érteni az Iszony, az Égető Eszter, az Irgalom férfiőrültségek és női világkorrekció
ellentétéből szőtt finom! szövetét. Nem ok nélkül szerette hát Németh annyira
Stendhal nagy regényét, nem ok nélkül emlegette annyiszor vásárhelyi tanítványainak a modern regény kezdete s példájaként. Nyilván az is számított, hogy élete
során maga is találkozott néhány stendhali nagyszerűségű nővel, ámde vaknak kellene lenni ahhoz, hogy ne lássuk meg, mennyire Fabrice-sors volt ezen túl is az
övé, attól kezdve, hogy a magyarság Waterloojára induló alól huszártársai kirántották a lovat, egészen addig, hogy életművét püspökökhöz és érsekekhez illő szép
lilaszín kötetekbe zárjuk. „Érzékenység"-re hivatkozunk és „sértődékenység"-re,
melynek semmiféle elismerés nem volt elég; ámde ne felejtsük el, hogy a pármai
érsekség végtére aligha vigasztalhatta az emberiség nagy ügyén egykor hatalmasan
lendíteni kívánó Fabrice-t.
*

Fabrice del Dongo tragédiákba fulladó életében a kamaszévek rejtették a derű
hasonlíthatatlan óráit a csodálatos Comói tó partján, ahol „körös-körül különféle
dombok láthatók, itt-ott fák bokrétáival ékesen, találomra mintegy, s nem kényszerítve még mindenütt az ember kapzsiságának hasznot h a j t a n i . . . A domboldalon
nagy fák árnyékába rejtőznek a faluk, s magasan a fák csúcsa fölé nyúlik kedves
templomtornyaik bűbájos architektúrája". Itt, a tó partján ért ifjúvá Fabrice, itt
melengette nagy álmait, itt képzelte el, hogy egyszer majd megszabadítja népét az
osztrák igából, s ezek az álmok lendítették aztán a visszatérő Napóleon serege nyomába, Waterlooig. Fabrice-nek éppen ezért nem Waterloo volt az igazi vereség, hanem hazatérte után a tétlenségbe kényszeredés. Illetve nem is tétlenségbe, hisz
találhatott ő — talált is — elfoglaltságot magának azon a pályán, amit a pici P á r m a
mindenható minisztere, Mosca gróf kijelölt számára, a nápolyi teológiától fel egészen
az érsekségig. Csak éppen a lélek szabadon szállását nem találhatta föl többé soha,
ami a Comói tó partján nagy álmait röpítette.
Németh tulajdonképpen szerencsésebb volt: öregségére — Ellája segítségével —
megtalálhatta a maga Comói tóját, s a tó partján még egyszer nagy álmait. Nem
voltak ezek többé az ifjú álmai, hisz át- meg átszövik az elhallgatás metaforái;
Adyn kívül nincs még egy szellemóriásunk, aki ilyen tudatosan és ilyen megadóan
74-

készült az elkerülhetetlen elmúlásra, mint ő. Babits szenvedéséhez, Illyés dacához,
Déry iróniájához ő hozta halálirodalmunkba a megadás derűjét. Vagy inkább a
kétségbeesés derűjét? Ezt a megnyújtott elmúlást mindenesetre tagadhatatlanul ifjúi
báj lengi át; sőt, megjelennek benne egyenesen kamaszos vonások. A hatvanas években hányszor megirigyelték a sajkódi dombok meredek ösvényein zergeléptekkel
siető Németh Lászlót a tekintélyükbe belepocakosodott- kortársai! Hányszor elemlegették, hol kedves évődéssel, hol alig leplezett bosszúsággal „illetlennek" ítélt fiatalosságát! Érezte ezt ő maga is, csodálkozva észlelte többször, hogy a szorító betegség
kényszerei ellenére szinte a Tanú-korszak csillapíthatatlan érdeklődése és alkotókedve tér vissza belé. Egy ízben, még a „kamaszkori" jelző is kifut ú j helyzetének
jellemzésére a nagy önismerő ceruzája alól: „Annak pedig — írta .4 hanyatlás mérlege című feljegyzésében 1966 nyarán —, hogy bizonyos kamaszkori félszegségek is
megjelentek — nézeteim kifejtését érdektelennek, reménytelennek érzem —, a magánynál is fontosabb oka a légkör, a hír, amellyel körülvettek. Mint öregember,
nem vagyok a kortársaimnál öregebb, az íráskészségem, ítélőerőm nem lényegesen
rosszabb, inkább a tájékozottságom, szellemem bősége sorvadt el, az öt-hat órára
beszűkült szellemi foglalkozás s az egyoldalú anyagcsere, az erőltetett adás s a hiányos anyagfelvétel folytán. Most, hogy az olaszra adtam magam, még az utazással
is megpróbálkozom, bizonyos fokig tán ez is helyreüthető. A hátralevő öt-hat hónapot részben arra is szánom, hogy egy jól működő, viszonylag eleven üzem legyen,
amelyet bezárok."
A hanyatlás kedvező mérlege s a hír, amellyel körülvették: ez az ellentét a háttere a hatvanas években Németh László sajkódi certosájának. De hát miféle hír
vette körül végül is?
Grezsa Ferenc évtizedes munkát sűrítő monográfiájáig könnyen azt hihettük,
hogy az újraéledő irodalomból Vásárhelyre szorult Németh László eltúlozta üldöztetését, mértéktelenül fölnagyította az ellene szegezett vádakat. De most a korabeli
sajtóból dokumentáltan tisztán látható, hogy Németh cseppet sem túlzott el semmit,
ellenkezőleg, inkább még alá is becsülte a reá leselkedő veszélyeket és indulatokat.
S hasonlóképpen: a hatvanas évek hasonlíthatatlanul szelídebb s emberségesebb
légkörében vajon elsősorban Németh az, aki elismerésekkel és dicséretekkel elégedetlenül duzzogva húzódik félre sajkódi magányába? Nem inkább a kritika igyekszik őt illőnek ítélt helyére szorítani, óvásokkal és fenntartásokkal, „herkulesi"
vállalkozásait bírálva és kicsinyelve?
Az ötvenes évek végétől újjászülető szellemi életben Németh csupa ajánlkozással jelentkezik: az Utazás — ahogyan legpontosabban maga fogalmazta meg — „épp
azt a rést robbantja, amelyen a vezetők forradalma a közvéleménnyel akar találkozni"; a Tapasztalat- és álomátadás, Ha most lennék fiatal, a Lakásépítés — országrendezés pedig az épülő szocializmus eszméit minden lényeges pontban szívvellélekkel vállalva toboroz híveket a régen magáénak elfogadott ügyhöz. S még a leginkább személyes természetű Nagy család is legalább annyira állásfoglalás az alakuló
új társadalmi rend mellett, mint amennyire búcsúzás saját régi társadalmi utópiáitól.
„Én — írta viszonyáról az őt körülvevő világhoz 1961-ben — fiatal koromban azt
mondtam: az író dolga az, hogy a maga véleményét más vélemények felé éles
lapokkal elhatárolja, s így azt, amit a gondolkozásnak ő jelent, mintegy kikristályosítsa. Nem akarok most arról beszélni, mi tette akkoriban igazolhatóvá ezt a magatartást. De ha ma lennék fiatal, inkább az élettel, az életben útjukat kereső nagy
emberi érdekekkel próbálnám azonosítani magam. Ügy tekinteném, mint szívós gyökereivel kemény kövek közt tapogató növényt, s magam is vele csinálnám fényt
nyomozó, sziklát őrlő, szívós és tétova munkáját. Az adott szocializmus fölött például nem egy tökéletes szocializmus platói eszméjét próbálnám megcsillogtatni, hanem lentről, a szívemben hordott Jóügy felől próbálnám úgy átjárni, hogy minél
jobban hasonlítson reá."
A Magyar Tudománytól az ÉS-ig úgyszólván minden folyóiratunkból idézhetnénk példát, miként fogadta Németh ajánlkozását a kortárs irodalom. De fölösleges,
75-

mert az Utolsó széttekintésben
Sőtér István bevezetője az akkori kritikáknál sokkal
tisztábban megérteti, mennyire nem fogadta el Nemeth ajánlkozását, ahogyan Sőtér
nevezi „nemzetnevelő programját" a kor, holott ez a program — ha voltak is „kerülői" — „őszintén és félreérthetetlenül vezetett végül is a szocializmus ügyéhez —
írja Sőtér. Németh Lászlónak azonban épp a regény- és drámaírói működésében ez
a program, ez a »herkulesi« vállalkozás néha tragikus akadályként jelentkezett.
»Szerep« vállalását érezte kötelességének, és ezt a »szerepet«, sajnos, nem mindig
íróként vállalta. Abban a hitben élt, hogy ebben az országban az íróság »nem elegendő«, mert az valamiféle »szép, nyugodt« esztétái állapot, »a világ elébe tett
tálainak színét leszedő kanalazgatás«". Igazi nagy alkotásaihoz — véli Sőtér —
akkor jutott el, amikor túllépett „»esztétaiság« — »herkulesi szerep« dilemmakényszerén", mint például az Iszonyban vagy az Irgalomban. „E két regénynek
nincs közvetlen köze a programhoz, de az Irgalom nőalakja közvetett módon is
hathatósabban példázza a program végső célját, mint a társadalmi drámák vagy
némelyik tanulmány". Pedig Sőtér elsők közt ismerte fel — és el! — az Iszony
nagyságát, és látta tisztán az Irgalom erényeit is. Könnyű elképzelni, hogy ha még
ő is és még ma is így látja, milyen messzire elmarad akkor az Irgalom kritikusok
s közönség kedvelésében mondjuk a Rozsdatemető tői vagy a Makrától! S ugyan
mikor szoktuk érdeme szerint emlegetni, h a a hatvanas évek ú j nagy prózaírói hullámáról beszélünk? Teljes joggal háborgott Németh a prózáját „verista pszichologizmus"-ként beskatulyázó kritika miatt: „Kétszeres megbélyegzés; a verista: a
naturalista felsőfoka, pszichologizmus: henye lélekbe vájkálás. Ilyen szavakkal tolják
el maguktól, s persze a közönségtől is, amiben nem akarják az értéket meglátni".
Az Iszony külföldi fogadtatása arról is meggyőzte, hogy az értetlenség nem korlátozódik a honi kritikára. „A sok butaság (mert épp Amerikában meglepő sokan
foglalkoztak vele), amit írtak róla, arra vall, hogy a szépségnek az a neme, ami az
Iszonyt létrehozta, elveszett a Nyugat számára. A szökőkút, amely feltört benne,
láthatatlanná vált; az olvasók még csak érzik a frissítő hűvösségét, a kritikusok
azonban a buta fogalmaikkal, igényeikkel nyúlnak felé. S a jelenet, mert éppen
olyan világos, kiadós — jelképévé érik egész életemnek. Az is egy ilyen szökőkútszerű feltörés volt, amellyel az emberek (ha ittak is belőle) nem tudtak mit kezdeni.
Idáig legalább tanácstalankodtak körülötte, de lassan a tanácstalanság is megszűnik,
marad egy csomó nyüzsgő ember s egyre messzebb tőle — egy láthatatlanná vált
tünemény a pusztaságban. S ebben van valami megnyugtató. Az, hogy a világ színvakká vált reánk, kikapcsol a társadalmi jelenségek közül s visszaad a természetnek, annak a derült nyugalomnak, amellyel a természet dolgai vállalják magukat."
ö is „program" és „művészet" szétválasztását okolja tehát, csak épp ellenkező értelemben. Néki ez nem „dilemma-kényszer", hanem sors és egyben az írás forrása;
éppen ezért állítja szembe a „modern irodalom"-mal dacosan a maga művét: „Ami
létrehozta, »egy nemzet megmentése az emberiségnek«, idejétmúlt, mosolyogni való
naivitás, a gúzsbakötött morál diadalra törése, a szépséget sugárzó archetípusnak az
a felmutatása, amely drámáim, regényeim élteti: szemben áll a kor pesszimizmusával. Valami olyat akar feltámasztani, életben tartani, amivel az »úttörők« leszámoltak." A „herkulesi vállalkozás" lehetett időszerűtlen, tragikusan akadályozó, lehetett
naiv is. De mindenképp szerves egész, eleven élet volt, melynek kitéphetetlen része
a mű. Németh soha nem tekintette az írást öncélnak és esztétikumnak; minden sorával hatni és nevelni akart, egy darab eleven életet megszépíteni. Egy nemzetet megmenteni az emberiségnek. Az ajánlkozás elutasítása így szükségképpen váltotta ki a
certosa óhaját — és hangulatát — a sajkódi dombokon: „A Balaton innét még ősszel
is olyan, mint egy olasz öböl: a fonyódi hegy és a Badacsony közt mintha tengerre
lebegnének ki a vitorlások (tán ezért is veti ki itt régi római villák kövét a föld):
télen azonban a vörös nádason túl az ólmos felhők alatt m á r nem a Tirréni tengerre, hanem a nemlétbe viszi ki, akiért eljön a normann orrú hajó. Elég barátságtalan lehet itt egyedül, mondják a ritkuló látogatók; én azonban rájuk, kórtestvéreimre gondolok részvéttel, akiknek hasonló állapotban az emberek között kell
76-

maradniuk." Egy kiábrándult lélek dacos magánya — gondolhatná az ember. Csakhogy Németh Lászlót soha nem kerítette hatalmába az a fajta magánydivat, amit
modern s modernül felmelegített filozófiák kedvelnek. Még az a fajta „mélymorális"
magány sem, amely embervoltát dacosan szembesíti a világgal. „Én ettől a tudatmagánytól — írja —, melyről nálunk Ady beszélt a legszebben, nem szenvedtem
annyit, mint más »-északi ember«-ek. Ha időnként körülfog is, elég néhány fa, akár
egy borultas tájdarab, hogy a testvérlehetőségek édes közelében a természet egy
hullámának érezzem magam." A testvérlehetőségek édes közelét teremtette meg
éppen a sajkódi certosa, beleértve a készülődést a normann orrú hajó eljövetelére.
Az otthon és az ütemes munka vigaszát varázsolta a hosszan távozó alakja köré.
Józsa doktor, szépséges észak-balatoni völgyek és dombok értő vallatója látta ezt
legjobban: „Sokfelé keresett otthonát Németh László idős korára mégiscsak megtalálta. Saj kódon. Ella asszony, akiben ő nemcsak feleséget, hanem az otthonteremtőfenntartó anya ősképét is látta, mintha győzedelmeskedett volna." A nagy hontalan,
aki annyiszor érezte magát száműzöttnek saját hazájában, ezentúl ebből az otthonból tekint szét a világban. A naplótöredékekből sejthetően hol derűs, hol fájdalmas,
hol bizakodó, hol lemondó ez a tekintet, de mindig vibrál benne az otthonrataláltság biztonsága, amit Grezsa Ferenc az Utolsó széttekintésből
kiemelt fogalommal
„ellengravitáció"-ként jellemzett a vaskos könyv szétterülő ágait rendező recenziójában.
*

A Grezsa kiemelte szóra először Gulyás Pál figyelt föl az Emberi
színjátékban.
„"Ahogy visszaidézem — írja Németh barátjára emlékezve —, különösen az »-ellengravitáció« szó tetszett neki, aminek nagy fontosságot tulajdonított. Az emberi kapcsolatok, viszonylatok szinte mechanikai törvények szerint rendeződnek, ez az, amit
Boda Zoltán gravitációnak nevez. De vannak életek, amelyekben egy más, ezzel
szembeszegülő magasba törő ösztön hajt, ez az ellengravitáció. Boda Zoltánt ez
emeli a halálba s egyfajta jobb üdvözülésbe a tükrösi szőlőhegyen." S az Emberi
színjáték sajkódi megfelelőjében, az Irgalomban ez emeli Kertész Ágnest önmaga
legszebb lehetőségeinek megvalósítójává. Németh mindig szívesen és találóként
idézte Gulyás Pál mondását: „Laci szeret zuhanni". A zuhanás szeretete az ellengravitációban sem veszett el; inkább mint valami szellemi Einstein-liftben rábízta
magát az író, s a nehézkedési a gyorsulás súlytalanságával váltva föl, megrajzolta a
való élet téridő-geometriáját. Ez a geometria írja elő az Irgalom dinamikáját. Ebben
a regényben már nem vonzások és választások kényszere köti egymáshoz az embereket; halad mindenik saját mozgásának erőterében, s a pályák teljessége, az egész
bonyolult életszerkezet határoz meg azután kapcsolódásokat és ütközéseket. Kertész
Ágnes és Halmi Feri, Kertész tanár úr és felesége s a többiek is mind külön zárt
világokként járnak megmásíthatatlan útjaikon; az elfekvő kórház véletlenül összeverődött betegei, orvosai s ápolónői éppen ezért képezhetnek a regény egészébe
szervesen beillő külön kis világot a közéjük cseppent Ágnes körül. A regény sok
külön kis világból fölépülő polifóniáját a kapcsolatok mechanikáját legyőző ellengravitáció teremti meg. De másért is fontos az elfekvőbeli orvoskodás ideje s a
beléje szőtt tükrösi lagzi, ahol Ágnes koszorúslányként vett részt. Ezeken az oldalakon csendesedik meg a regény dinamikája; itt mintegy megfékeződnek a lélekhasadásokból keletkező gyorsneutronok, hogy a történet addigi menetéből szükségképp
következő robbanás helyett éltető, noha nem veszélytelen energiákat szabadítsanak
fel. Kezdetben még majdnem minden tragédiára utal. A hétéves hadifogságból fáradtan s megöregedve hazatérő apjának Ágnes hiába próbál legalább nyugalmat
kialkudni anyjától, aki elnehezedett férje kedvéért nem hajlandó föláldozni gavallérját, elvirágzó életének utolsó földerítőjét. A regény — előkészítésként — rendkívüli
gonddal mutatja be Ágnes bálványozásig növő szeretetét távolban élő apja iránt;
éppen ez a mindenre kész szeretet méri aztán a készülő tragédia nagyságát. Az
Iszony Kárász Nellije még bizonyosan kikényszerítette volna valahogyan az íróból
77.

a tragédiát; neki még szüksége lett volna rá, ezen az áron teremthette volna csak
meg lelke nyugalmát, hogy aztán bárhová kerül, őrizhessen egy darab rábízott, szegény emberiséget. Kertész Ágnes azonban úgy talál önmagára, hogy benne s körülötte is elsimulnak a tragédiák. A lehetőségük megmarad, de gyötrő realizálódásuk
eltolódik a bizonytalan jövőbe. S a fölcsillanó reményben tán futni tanulhat egy
darab szegény, sánta emberiség.
*

A Kertész Ágnes történetében fölcsillanó reménytelen remény — kell-e mondani? — maga a „nemzetnevelő program", közvetlenül. Németh minden művében,
az Emberi színjáték tói az Irgalomig ez a nemzetnevelő szándék reménykedik, s ezt
a reményt az „emelkedő nemzet" látomása jogosítja. Jó szemmel vette észre Ágoston Vilmos, hogy Németh esszéit milyen erősen elválasztja Ortegáéitól minden elkeseredésen átlendítő „optimizmusuk": hát éppen ez, a — Király tanár ú r találó
szavával — „mégis"-optimizmus biztatja Némethet látszólagos vagy tényleges bukások után is újabb s újabb küzdelemre, innét magabiztonsága, amit annyiszor értet-'
tek félre túlzott „önbecsülés" gyanánt. Valójában soha nem a maga tehetségében
bízott ő, hanem a nemzet emelkedésében. Művészete feltétel nélküli azonosulás ezzel
az üggyel, s enélkül az azonosulás nélkül éppen úgy nem érthető meg, mint Petőfi,
Arany vagy Vörösmarty művészete. Kertész tanár úr a hosszú hadifogságból betegen, ám egyáltalában nem megtörten érkezik haza, és kínzó egyéni tragédiája ellenére tanár- s emberként hamarosan újból helyére talál. Vegyük észre, milyen megható gondot fordít Németh László Ágnes orvoskodó aggodalmainak cáfolására: a
skorbut óhatatlan agyi vérzései mögött milyen aprólékos gonddal keresi a diákokban, tanártársakban, Halmi Feriben tükröződő emberkép megőrzött integritását!
S ahogyan Kertész tanár úr agyát nem roncsolták el a butirkai skorbut vérzései,
úgy az országot sem a háború, a megcsonkulás, az ellenforradalom borzalmai. Kertész János elszegényedett, éhező, sok tekintetben megnyomorodott, ostoba és korrupt
vezetőkkel megvert, ámde egyáltalában nem elkeseredett, életképtelen s főként nem
embertelen világba tér haza. A vezetés ostobaságait és kegyetlenségeit korrigálja az
egyszerű emberek életkedve, a mindennapi élet embersége. A forradalomban szerepet vállaló Balla doktor például csupán a cinkotai elfekvőig bukik a Korányi-klinikáról, s innét is hamarosan kirántja tehetsége és egy külföldi ösztöndíj; b a r á t j a és
elvtársa Rosenthal doktor pedig nemcsak a jó belgyógyász mintaképe, de a medikusok kedvence is. De az egyetem egész rendje, a tudomány tisztasága és megbecsült
fensége — ahogyan például a Korányi-óra képmagnószerűen hiteles leírásában megnyilvánul — egy borzalmakon át megőrzött igény töretlenségéről tanúskodik. S az
önmagukra adó tükrösi parasztok, Frida néni szolid vízivárosi hagyományokat őrző
magyar svábsága, de még a csábító s önmagában véve jelentéktelen Lackovics is,
akire a vasút, a MÁV egyenruhája és megnyugtató fegyelme hívja fel a figyelmet,
mind-mind valamiképpen egy sok szenvedésen átment ország életrevalóságát m u tatja. Az emelkedő nemzetet, melyben az élniakarás igényét ezerféle formában jogosítja a benne munkáló minőség. Az Irgalom a minőség odysszeiája; ez a minőség nő
Kertész Ágnesben szemünk láttára nemzetragasztó erővé. Németh a Gyász, az
Iszony, az Égető Eszter, az Irgalom négy gyönyörű nőszobrából Kertész Ágnest Medici-kápolnája „leghajnalibb alakjá"-nak nevezte; s benne érezni csakugyan leginkább a hajnal reménytelenségen átsugárzó reményét. Azt az erőt, amiért a tájaink
hajnalsugarait figyelő Gáli Ernő egyre közelébb érzi szívéhez Németh Lászlót. Németh sajkódi certosájában azonban ezt a hajnali reményt alkonyi szikráztatta föl,
ama késői remény, amire a hatvanas évek végén oly szívesen idézte Pilinszky János
néki ajánlott sorait:
Ama kései, tékozló remény,
az utolsó, már nem a földet lakja,
mint viharokra emelt nyárderű
felköltözik a halálos magasba.
78-

És ebből a magosból a hatvanas évek végének Németh Lászlója egyre nyugtalanabbul tekintett körül. Azaz hogy nem is jó szó a nyugtalanság, mert ami az egyéni
életét illeti, soha nyugodtabb, sőt elégedettebb nem volt.' Inkább mintha az a
„mégis"-optimizmus lankadott volna el benne, ami eddig egyéni sorsa minden kedvezőtlen — vagy kedvező — fordulata ellenére küzdeni ösztökélte. Régebben önmagát illetőleg mindig hajlott a kétségbeesésre, de bízott töretlenül a nemzet emelkedésében. S most mintha ez a rendíthetetlen bizalom tört volna meg. Sejthető volt
ez az Utolsó széttekintés előtt is; a Kiadatlan tanulmányok
sorskérdésekre nyíló
végső nagy esszéi mutatták már azt a mélyülő aggodalmat, amivel Németh az emelkedés lassulását figyelte. Nem titkolta, mennyire félti az irodalmunkban nőni sejtett
„Bartóki modellt" modern és tetszetős divatok átvételétől. Nem hitte többé azt sem,
hogy bajai megoldására a világ éppen a magyar műhelyben kidolgozott gyógyírt
igényelné. Herder jóslata gyötörte és Ady hatalmas halálvíziója: „S még a Templomot se építettük föl." Az Árvízi példában is erre figyelmeztetett, 1965-ben: „Ne
kössük be hát egymás szemét, s a nemzeti csapást ne csak mint bányarobbanást
vagy árvizet merjük valóságosnak tartani." A szellemi szétszóródás veszélyétől félt
leginkább, a kohéziós erők lazulásától. Egyre inkább tartott tőle, hogy a szellemi
emelkedést, a nemzetként emelkedést elébb-utóbb föl fogjuk adni az egyéni gazdagodás kedvéért, s annál könnyebben, mert ez a gazdagodás nem pusztán anyagi:
magában foglalja a modern irodalom és művészetek kétségtelen nagy eredményeinek átvételét is. Az Utolsó széttekintés olvasónaplójába láthatóan véletlenül, családi
és baráti szálakon át sodródtak a recenzeált művek; ámde Németh így is megtalálta
a módját, hogy elmondja véleményét az egész modern irodalomról. A nagy sikerkönyvekből egyetlen egy nyerte meg maradéktalanul a rokonszenvét: A párduc.
S Musilban is a felelősség megszállottját becsüli, nem azt a tandorisított félfrivoll
Musilt, aki ma divatos, külföldön csakúgy mint nálunk. „Az ember tulajdonságait
azok váltják ki, akikkel épp érintkeznie kell, amint jellemét is a környezete. Bennünk magunkban csak lehetőségek vannak, amelyekből a világ hívja elő a tulajdonságokat, a jellemet. S az ember nagy kötelessége magával szemben, hogy a lehetőségeit őrizze, azokhoz s ne ember-világ reakció természetéhez, tulajdonságaihoz,
jelleméhez ragaszkodjék" — olvassa ki Musil naplóiból A tulajdonságok
nélküli
emberhez vezető út lényegét. Lampedusábán is ezt becsülte: kérlelhetetlen ragaszkodást saját lehetőségeihez, mit sem törődve véle, hogy tán „időszerűtlen"-nek minősíti a naprakész korszerűség. Nem áz abszurd vonásokat kifogásolta ő a modern
művészetekben, nem is a játékosságot; utóbbit egy régebbi tanulmányában még
Huizinga nyomán ő maga nevezte az európai szellem fő jellemzőjének. De kifogásolta a saját lehetőségek feladását, a felelősség elutasítását, a feladatok kerülését, a
komolytalanságot. Ez a komolyság és felelősségvállalás közelíti annyira a racionalizmusától egyébként idegen nagy misztikushoz, Simoné Weilhoz, akinek írásaiból La
pesanteur et la gráce címmel készült válogatást Pilinszky küldötte el néki, fentebb
idézett versét írva belé ajánlásul. A francia misztikus könyvében Németh örömmel
ismert rá a maga egykori „ellengravitáció"-jára, s mint valami szekularizált kegyelemmel, beiktatja véle certosája szabályai közé a derűt. De ez a derű már nem a
földet lakja. A földön Németh egyre idegenebbül járt, egyre fájdalmasabban érezte
és egyre határozottabban vállalta időszerűtlenségét. Nemcsak a magáét, egy egész
vállalkozásét. De nem azért, mintha elbúsult korszakzáróként századunk irodalmi
aranykorának hunytát gyászolta volna önmagában. Németh nem írói aranykorokban
gondolkozott; sőt még csak nem is irodalomban. Nagyon pontosan látja Csoóri,
„hogy az ő értékrendjében a betetőzött életmű semmivel sem áll előkelőbb helyen,
mint a műként megteremtett élet". Éppen ezt féltette, ezt érezte végveszélybe sodródni Németh: a műként megteremtett életet. Végső tragikumának, akárcsak a Kodályénak, s mindnyájukénak, akik a magyarság sorsával kötötték egybe törekvéseiket, ezt érezte. „A félművelt magyar számára semmi sem olyan ellenszenves, mint
ami magyarságára emlékezteti — írja a könnyűzenei divat terjedéséről. A népköltészet anakronizmusát a magyarság önutálata fokozza, minden divatnak több remé79*

nye van az elterjedésre, mint ami népünk jellegében, problémakörében akar megtartani. Érezte-e ezt Kodály? Vagy az utolsó percig folytatott munka megőrizte
attól, hogy észrevegye a közös tragikumot, amely mindnyájunknak sorsa lett, akik
a magyarság sorsával kötöttük egybe törekvéseinket?" Felháborodni könnyű aggódó
sorain, megcáfolni nagyon nehéz, de még ha sikerülne is megcáfolni, a lényeg
akkor is az, hogy ő így érezte, utolsó éveiben az ő életét és gondolkodását ez az
érzés — ez a meggyőződés — determinálta: „A magyarság szétesése az utóbbi években meggyorsult. Gyengül a vonzáscentrum, amely a határokon túlrekedt, a világba
szétszóródott magyarokat ide kösse; — fogyó ellenállással zuhannak más, erősebb
központok felé. De gyengül a magyarság kohéziója idebenn is; a legesztelenebb,
magunktól elidegenítő divatnak is gyorsan tábora nő, ami magyarságunkra emlékeztet — ha múlt az, ha szokás, ha irodalom: ellenszenvessé lesz. A legnagyobb
baj, hogy e folyamat ellen védekezni sem szabad. Fennmaradásunk gondjaitól szenvedni, azokra célozni is: nacionalizmus. A nacionalizmus szóval olyan visszaélés
folyik, mely fölér egy nemzeti idegbénulással." Túlzott? Gondoljunk csak nagy
alföldi városainkban, Debrecenben mondjuk vagy Hódmezővásárhelyen, az autochton,
nem nyugati mintára néző magasrendű urbanizáció utolsó emlékeinek szívtelen szétdúlására! De még ha túlzott is, létezhet-e az aggódó szeretet túlzása nélkül olyasféle művészet mint az övé, mely épp a bajokra fordított nagyítójával figyelmeztet
idejében létünket fenyegető veszedelmekre? Németh László sajkódi certosáját —
utolsó múzsájaként — elvesző magyarságunk látványa keserítette; ez a keserűség
diktálta — az életét átlengő derű ellenére — a „hiába éltél" tragikumát a Semmelweisben és a Colbertben. „Kétségbeesve halt meg", mint Colbert? Az agyára hirtelen nyomuló homály kitér mindenféle válasz elől. A dráma mindenesetre „nem a
kétségbeesett halálról szól, annak csak kortársai látják, hanem a kétségbeesés feldolgozásáról; a maga öntudatára utalt lélek nyugalmáról a halál előtt, az égi s a
földi igazságszolgáltatás hitét elvesztett »érdem« utolsó széttekintésével a világba."

POZSGAY IMRE

A magyar társadalom és kultúra
a hetvenes években*
Az oktatás, a közművelődés, a művészeti élet eredményei és gondjai egyaránt ezernyi szállal fűződnek a társadalmi és politikai környezethez. Ezért
annak vizsgálata, hogy a kultúra fejlődése szempontjából milyen jellemző
vonásai vannak a hetvenes éveknek, igen széles körű és elmélyült elemző
munkát igényel. Itt csak arra vállalkozhatok — támaszkodva néhány korábbi
tudományos elemzésekre —, hogy ennek a korszaknak néhány politikai összefüggését és vitakérdését jelenlegi helyzetünk és fejlődésünk szempontjából
vessem fel.
Természetesen a gazdasági, társadalmi összefüggéseket nem hagyhatjuk
figyelmen kívül. Mindenekelőtt azzal a ténnyel kell szembenéznünk, hogy az
elmúlt időszakban megváltozott a társadalmi-gazdasági felhalmozás természete,
és a társadalmi mobilitás gyengülésével a társadalomban feszültségek, ellentmondások keletkeztek. Ezeket a jelenségeket fölerősítették a világgazdaságból
érkező hatások. A világgazdasági válság elmélyülése és a hazai fejlődésben
jelentkező ellentmondások miatt á hetvenes évek alapvető jellemzőjévé vált,
hogy a társadalmi mozgás lelassulása együttjárt a viták felgyorsulásával. Ismét
szembe kellett nézni a valóság néhány olyan döntő fontosságú kérdésével,
mint a munkásosztály helyzete és szerepe, az érdekviszonyok, a társadalmi
magatartások, a tulajdonviszonyok, a társadalmi nyilvánosság szerkezetének
alakváltozásai, egyáltalán a szocialista demokrácia előrehaladásának lehetőségei. A társadalomban felhalmozódó feszültségek a cselekvési gátoltság érzését
keltették egyes társadalmi rétegekben, elsősorban az értelmiség különböző
csoportjaiban, és ez a mai vitákban is érződik.
A hetvenes évek vitái közül a legfontosabbnak a munkásosztályról szóló
vitát tartom. A mai viszonyok szempontjából mindenekelőtt arra a kérdésre
kell választ nyernünk, hogy ezekben a vitákban a hetvenes évek elején hogyan sikerült a társadalom hatalmi középpontjaiban olyan közérzetet és politikai nézetrendszert kialakítani, amelyek hovatovább a gazdaságirányítás reformját hibáztatta, okolta a káros társadalmi magatartások bővített újratermeléséért és újratermelődéséért. A gazdaságirányítás rendszerét hibáztatták
azért, mert a társadalomban elszaporodtak a kispolgáriság jelenségei, amelyek
sokak szerint már a szocialista viszonyok létét fenyegették.
De vajon visszavezethetők voltak-e a reformra az élénkebb gazdaságitársadalmi mozgás sodrában felszínre kerülő negatív jelenségek? Bizonyos
értelemben igen. Az MSZMP 1966-ban tartott IX. kongresszusán elhatározott,
majd a különböző előmunkálatok után 1968-ban bevezetett gazdasági reform
* Készült az 1980. októberi rektori értekezleten, valamint a fiatal marxizmus—leninizmusoktatók és -kutatók 1981. januári szegedi konferenciáján elhangzott elóadások jegyzőkönyve
alapján.
g Tiszatáj

81

kidolgozása során különböző okok miatt nem lehetett felmérni az egész mozgás
összes társadalmi-politikai következményét. Az első időszakban éppen a munkásosztály került ki a figyelem középpontjából, az a társadalmi osztály, amelynek az érdekeire hivatkozva és a hatalmára építve történik minden a szocialista társadalomban. Ennek az lett azután a következménye, hogy a nagyipari munkásság jelentős része, főként érzelmileg, szembekerült a reformmal.
Ez a politikai végiggondolatlanság a munkásosztályról szóló vitákban később
eszközzé vált azok számára, akik a reformot szektás, dogmatikus alapon megkérdőjelezve más, régen idejétmúlt és diszkreditálódott módszerekhez akartak
visszatérni.
A munkásosztály helyzetéről és szerepéről szóló vitát különböző módon
lehet mérlegelni. Lehet meditálni azon, hogy jó vita volt-e, avagy rossz. A történelemben azonban az ilyen mérlegelésnek nem sok helye van. Ha mégis erre
kényszerülünk, akkor véleményem szerint ez alapvetően jó vita volt. Az előrehaladás érdekében ugyanis mindenképpen tisztázni kellett annak a társadalmi
osztálynak a helyét, szerepét és helyzetét, amelynek érdekei alapján történik
a hatalomgyakorlás, a társadalmi érdek megszervezése és érvényesítése.
Ennek a vitának azonban olyan sodró hordalékanyaga volt, amely mármár a párt fő politikai irányvonalát veszélyeztette. A vita oly mértékben
absztrakttá vált — a vitázok minden konkrét példázata ellenére —, hogy tulajdonképpen eltekintett a munkásosztályban lezajló szociális folyamatoktól, felhagyott a munkásosztály valóságos helyzetének a vizsgálatával. A politikai
deklarációkban és a publicisztikában, de még itt-ott a társadalomtudományokban is egy absztrakt és idealizált munkásosztály-fogalom kezdett kialakulni.
A munkásság tényleges tulajdonságainak figyelmen kívül hagyásával, a konkrét szociális viszonyoktól eltekintve a munkásosztály valóságos glorifikálása
ment végbe. Olyan tulajdonságokkal ruházták fel, amelyek nincsenek meg
benne, és nem is lehettek meg benne a hetvenes évek Magyarországán. Ezt
egyszerű tények is nyilvánvalóvá teszik. El lehet-e tekinteni például attól a
körülménytől, hogy ennek a munkásságnak több mint fele elsőgenerációs
munkástöbbsége paraszti létből, a paraszti életformából került a munkásosztály
soraiba. Vagy ki felejtkezhet el arról, hogy a magyar munkásosztálynak mintegy 52—53 százaléka ma is falun él, a falusi életforma, szokások, életmód
összes következményeit is magán viselve.
A munkásságnak mint osztálynak a megszemélyesítése és szép tulajdonságokkal való felruházása leginkább magának a munkásosztálynak ártott. Ez
az idealizálás ugyanis akadályozta azoknak a társadalmi kapcsolatoknak a továbbépítését, amelyben a vezető, az irányító erő csak a munkásosztály lehet;
fékezte a nemzeti egység szélesedését és erősödését; nehezítette a munkásosztály valóságos értékeinek és cselekvési lehetőségeinek kibontakozását. A hetvenes évek első harmadában olyan konfliktusok és feszültségek keletkeztek
társadalmunkban, amelyekről úgy hittük, hogy megfeledkezhetünk egyszer s
mindenkorra.
Ez volt a vita hordaléka az egyik parton. A másik oldalon, az újbaloldalnál a munkásosztálynak ez az idealizált megszemélyesítése elvezetett a párt
vezető szerepének, sőt létének a megkérdőjelezéséhez. Tehát ebben a kérdésben
mind a megközelítés módja szerint, mind pedig társadalmi-politikai szempontból
összekapcsolódott a dogmatikus szemlélet és az újbaloldal. Találkozásuk szinte
természetesnek vehető, mert hiszen egy ilyen módon glorifikált, mennybemenesztett munkásosztálynak a politikai konzekvenciája magától értetődően az,
hogy ennek az osztálynak nincs szüksége képviseletre, arra, hogy megbízottai
révén és közvetítőrendszeren keresztül gyakorolja a hatalmat. Akkor pedig —
legalábbis e logika szerint — a feladat a közvetlen demokrácia azonnali megvalósítása, és az ebből eredő politikai, rendszerbeli változások az időszerűek.
Nem hiszem, hogy ezzel az állásponttal úgy kell szembeszállni, hogy aki
82-

tagadja a párt vezető szerepét, az eleve valamiféle elátkozott műveletet hajt
végre. A párt vezető szerepe a munkásosztály szociális körülményeiből, abból
a tényből fakad, hogy ez az osztály nagy tömegeiben még ma sem jutott el
történelmi küldetésének színvonalára. Ennek az osztálynak nagyon nagy része
még mindig — Marx kifejezését használva — a klasse an sich állapotában van,
a klasse für sich állapota helyett. Azaz szüksége van arra, hogy a benne rejlő
progresszív lehetőségeket egy politikai párt fejezze ki és foglalja politikai irányító rendszerbe, érdekeit közvetítéseken és képviseleten keresztül érvényesítse.
Ettől el nem választható másik tény, hogy a munkásosztály közérzete kétségtelenül nem a legjobb volt a hetvenes évek elején. Mert miközben a publicisztikában és a társadalomtudományok egy részében, meg a politika egyes
színterein ez a szépítő akció kezdődött, addig ugyanennek az osztálynak szembe
kellett néznie a létfeltételeit nehezítő, tisztánlátását akadályozó tényekkel.
A munkásosztály legprogresszívebbnek tekintett csoportjai a legproblematikusabb vállalatokban dolgoztak, azaz társadalmi önértékelésük ellentmondásba
került a róluk kialakított hivatalosan vagy nem hivatalosan publikált képpel.
Nem állítom, hogy ez a munkásosztály minden tagjában frusztrációhoz vezetett, hiszen a klasse an sich állapothoz az is hozzátartozik, hogy jelentős részük
el sem jutott e gondolatok egybevetéséhez. De azt nagyon is jól érzékelhette
valamennyi munkás, hogy rájuk hivatkozva és a nevükben történik a hatalom
gyakorlása, ugyanakkor kárhoztatják a nem termelékeny, veszteséges, a társadalmi teljesítményt lerontó nagy vállalatokat, holott éppen az ezeken belül
végzett munkájuk alapján lennének hivatottak vezető szerepre. Aki felelősen
közeledett ehhez az ügyhöz, annak ezt az ellentmondást messzemenően figyelembe kellett vennie. A nagy vállalatok, és éppen a klasszikus munkásosztályt
kitermelő nagy vállalatok valóban problematikussá váltak ebben az országban.
Széles körű vita folyt a hetvenes években a különböző társadalmi magatartásokról is, elsősorban a kispolgáriságról, és a vele járó életformák újratermelődéséről. Tárgyilagosan nem is lehet elemezni ezt a korszakot, ha szemet hunynánk a „kispolgári" néven összefoglalt magatartások, jelenségek előtt.
Az akkori vitákban viszont általában figyelmen kívül hagyták e jelenségek
valóságos társadalmi bázisát, az érvek többnyire moralizáló felhanggal hangzottak el. A szocialista morál nevében a legkisebb vád az volt, hogy az érdekviszonyok „felszabadítása" az 1968-as reform által társadalmi romlást idézett
elő, ez a helyzet pedig szükségképpen vezet az emberek anyagias, szocializmustól idegen, visszataszító magatartásához. Ez az érvelés is fejreállította a
dolgokat, mert ki tagadhatná, hogy az érdekek és érdekviszonyok a mozgató
rugók között mindig is jelen voltak, még ha egy időben tagadtuk is ezt.
A munkásosztály vezető szerepéről, és a kispolgáriságról szóló vitához sok
ponton kapcsolódva széles körű eszmecsere folyt a hetvenes években a szocialista demokrácia kérdéseiről is. Ennek a vitának voltak eredményei, amelyek alkotmányos intézkedésekben, az intézmények fejlesztésében is nyomon
követhetők. A vita mégis többnyire megragadt az ideológia szintjén.
Az emberek közvetlen, mindennapi tapasztalataikban egybevetik a demokráciáról vallott és hirdetett nézeteinket a demokrácia valóságos gyakorlatával.
Márpedig a demokrácia valóságos gyakorlatában elmaradtunk ahhoz képest,
amit a IX. kongresszus és az 1968-as határozatok megcéloztak. Nem tudtunk
érdemlegesen előbbre lépni a politikai intézményrendszer működési zavarainak
a kiküszöbölésében. Történtek ugyan intézményes változtatások, de nagyon
ellentmondásos módon. Itt van például az üzemi demokrácia ügye, az ellentmondás deklaratív fejlesztési programja és gyakorlása között. Az üzemi demokrácia a vállalatok jelenlegi intézményi formái között a legjobb szándék
mellett sem működhet kielégítően. A részvételnek nem teremti meg a valóságos feltételeit, ezért a cselekvési formákat olyan síkra tereli, ahol a termelés
akadályozójává válhatnak. Ilyen körülmények között az üzemi demokrácia
6*

83

valamiféle termelési demokráciává válik, ahol a technológiai folyamatot és a
technológiából adott követelményeket összekeverjük a demokratikus beleszólás
és a demokratikus részvétel követelményeivel. A vállalati intézményrendszer
— mert hiszen a vállalat nemcsak a termelés színtere, hanem társadalmi intézmény is — a beleszólás és részvétel lehetőségét gyakran a legfontosabb pontokon
kizárja az üzemi demokrácia jelenlegi feltételei között. Tudniillik a munkások,
az alkalmazottak érdekei, egyrészt az elosztási viszonyokhoz kapcsolódó érdekei, másrészt a vállalati tervek meghatározása tekintetében, azaz a tulajdonosi
jogok szempontjából. A XII. kongresszus egyébként a beszámolóban és a határozatban is utalt erre a kérdésre, amikor például szóvá tette az üzemi vezetők
kiválasztásával kapcsolatos problémákat.
A demokrácia kérdései kapcsán, különösen az intézményrendszer összefüggésében utalnék a mezőgazdaságra, mint olyan ágazatra, amelyik a legerőteljesebb fejlődést és a legnagyobb, nemzetközileg is jól mérhető eredményeket
hozta a hetvenes években. Meggyőződésem szerint a termelőszövetkezetek és
általában a mezőgazdaság dinamizmusa elsősorban és legfőképpen abból adódik, hogy a valóságos követelményekkel és viszonyokkal adekvát intézményrendszere van. A mezőgazdaság intézményrendszere nem nélkülözi a feszültségeket, ellentmondásokat, de ebben az ellentmondásrendszerben a termelési
célok és a politikai törekvések nagymértékben egybeesnek.
A hetvenes évek nagy vitáiban többnyire csak fel-feldobták a társadalom
előtt álló nagyon fontos kérdéseket, a megoldásuk azonban nagyon sokszor
mind elméleti, mind politikai vonatkozásban elmaradt. Ezért felerősödött a társadalomkritikának az az ága, amelyik a rendszeren kívül kereste a megoldásokat. A hetvenes évek elején a legjellemzőbb és a legerőteljesebb az újbaloldalnak az akcióba lépése volt, nem túlzottan nagy társadalmi bázissal, de
egyes értelmiségi rétegek körében jelentős hatással. Az újbaloldal fellépésének
legellentmondásosabb mozzanata az volt, hogy saját értékeinket szegezte velünk szembe, kérte rajtunk számon. Meghirdetett értékeinket a létező szocializmussal vetette egybe. Az egyenlőségeszményt, az önigazgatás és a velejáró önkifejezés lehetőségét, a közvetlen termelőnek az önigazgatáson keresztül uralmi pozíciója megteremtését és így tovább. Ezeket a vitákat különféle
kívülről jött, a nemzetközi folyamatokból hozzánk beszűrődő viták és jelenségek színezték, így az eurokommunizmusról folytatott vita, majd pedig, egészen távolról, az emberi jogok kampánya címén indított kritika a szocializmussal szemben.
A viták lényege mindvégig az volt, milyen a szocializmus intézményeinek
szabadságtartalma és szabadságlehetősége, végső soron az egyén szabadságának a lehetősége. A szellemi életre ezek a viták nagyon nagy hatást gyakoroltak. A legfájdalmasabb következmény az volt, hogy éppen a társadalmilag,
társadalompolitikai kérdésekben leginkább elkötelezett értelmiség, az alkotó
értelmiség a nemzetközi és a hazai vitákból sajátos vereségélménnyel került
ki. Ez a vereségélmény óriási pszichikus és morális előnyt adott mindenféle
ellenzéki kritikának. Magyarul: a megkezdett majd abbahagyott vitáink, defenzív pozícióink az ideológiában, az elméleti munka politikai kockázatai azzal
a következménnyel jártak, hogy sok lényeges társadalmi kérdésben átadtuk a
kezdeményezést mind a kérdezés, mind pedig a válaszolás terén.
Érdekes volt megfigyelni, hogy éppen a fiatalság körében, leginkább az
egyetemi, főiskolai hallgatóság körében azok az eszmeáramlatok hatottak leginkább, amelyek az ember totális problémáit, a nagy átfogó kérdéseket fogalmazták meg, és az ebből adódó konzekvenciákat vonták le. Ez arra enged
következtetni, hogy a vereségélmény együtt járt a programnélküliség érzésével.
A programtalanság érzését kihasználhatta és felhasználta a társadalomkritikában ellenünk fellépő újbaloldali ellenzék és más erők is. Ügy vélték, hogy
ideológiátlanság, perspektívátlanság, programnélküliség jellemzi a gyakorla84-

tunkat. Emiatt a hetvenes években egész szellemi életünkben, nem csupán az
alkotó értelmiség rétegeinél, szaporodtak az orientációs zavarok. Ezeken a
zavarokon nem buzdítással, nem különféle deklarációkkal lehet úrrá lenni,
hanem azzal, ha visszatérünk a hetvenes évek nagy vitáiban felvetett kérdésekhez. Annál inkább is szükséges ez, mert az azóta folytatott társadalomtudományi kutatások eredményeinek birtokában elméletileg és politikailag is
újragondolhatjuk ezeket a kérdéseket és a belőlük származó konzekvenciákat,
mielőtt azokat rajtunk kívül és ellenünkre vonnák le.
Külön szeretnék szólni arról a kérdésről, hogyan reagált az egész magyar
szellemi élet a gazdasági problémákra. Nagyon leegyszerűsítve azt lehet mon-'
dani, hogy a gazdaságirányítás reformjának kezdeményezésekor a magyar szellemi élet a társadalmat technokrata orientációtól, a kultúrát degradáló magatartástól, az eldologiasodástól és az ebből eredő következményektől féltette.
Ma a féltés hangulata és jellege is megváltozott. Ugyanebből a körből ma
inkább azt kérdezik — nem is minden alap nélkül —, hogy nem a kultúra
elől veszik-e el az alapokat azzal is, ha stagnál az életszínvonal, és azzal is,
ha az állami költségvetés nem növekszik abban a mértékben, ahogy a szükségletek a kulturális életben növekednek. A gazdasági ellentmondások, feszültségek hatására megélénkültek a viták a társadalom osztály- és rétegellentételeiről.
A gazdasági és politikai közhangulatot a forradalom és a reform viszonyáról szóló viták színezték. Forradalom és reform viszonyában történelmi,
pszichológiai okok is gátoltak bennünket — és ezzel ismét másoknak adtunk
terepet —, hiszen reformról szólni és reform mellé állni, az sokak szemében
valamiféle elkárhozott ügy melletti kiállást jelent. Hadd hivatkozzak itt
Leninre, aki kifejtette, hogy a hatalom megszerzése után a forradalom reform formáját ölti. Az a hatalom stabil, amelyik önmaga meghaladásának feltételeit intézményesíteni tudja, nem pedig az, amelyik intézményei vereségével ezt a feladatot minduntalan átengedi másoknak, más mozgalmaknak.
A kulturális élet érzékelte és átvette ezeket a problémákat, és máig tartó
— gondolom, még nagyon sokáig tartó — vitákban, sajátos küldetéstudattal
reagál ezekre a társadalmi ellentmondásokra. Ez mindenekelőtt azzal függ
össze, hogy a társadalmi nyilvánosság szerkezete nálunk még ma is olyan,
hogy a társadalom problémáinak nagy része továbbra is kulturális kérdésként
fogalmazódik meg. Ennek történelmi előzményei jól ismertek: a nemzeti függetlenség és felemelkedés gondolatától a XIX. század eleji reformkoron át, a
forradalmakon keresztül — mivel a politikai kifejezés eszközei nem alakultak
ki az országban — mindig az irodalom, a kulturális élet vállalta a feltáró és
a programadó szerepet. Ez a helyzet napjainkra nagymértékben megváltozott,
de nyilvánosságunk szerkezete és intézményrendszerünk még ma is olyan,
hogy a kulturális szférának az indokoltnál és teherbíró képességénél egyaránt
nagyobb politikai terheket kell viselnie, a társadalomban előforduló ellentmondások, feszültségek és az azok miatt keletkezett társadalmi elégedetlenség
következményeit nem kis mértékben a kultúrának kell magára vállalnia. A kulturális alkotásokban viszont — mint minden megismerési cselekvésben, tudatformában — benne vannak a torz tükrözés lehetőségei is.
Ezeknek a vitáknak, társadalmi tapasztalatoknak alapján egy nagyon
lényeges kérdés merül fel: folytatódjék-e a reform Magyarországon és miben
folytatódjék? A kérdés nem szónoki és nem teoretikus jellegű, hanem —
ahogy mondani szokták — maga az élet tűzte napirendre. A válasz alternatív,
sőt többféle megoldási mód is felvázolható. Arról elégséges tapasztalatunk
gyűlt össze, hogy a reformot nem lehet csupán olyan gazdaságirányítási módszerként, majdhogynem technokrata eszközként felfogni, amelyik gazdasági
hatékonyságot és gazdasági felemelkedést idéz elő. A hetvenes évek vitáiban
újra és újra felvetődött a kérdés, hogy elegendő-e a reformot kizárólag a gaz85-

daságirányítás körére leszűkíteni, nem akad-e el a gazdaságirányítás maga is,
ha nem teremtjük meg hozzá az intézményes társadalmi környezetet.
A reformot a szűkebb értelemben vett gazdaság szférájára korlátozó állásponttal szemben egy másik alternatíva is megfogalmazódott. Néhány ellenzéki
szellemű értelmiségi véleménye szerint egy pluralista irányú politikai reformot
kell megvalósítani. Megkérdőjelezték a szocializmus kialakult intézményrendszerét, benne a párt vezető szerepe alapján történő kormányzás rendszerét, s
lényegében a polgári demokratikus útvonalat jelölték ki az ország számára.
Meggyőződésem, hogy a reformot folytatni kell, de a hamis alternatívákat
félretéve kell folytatni. Mindenekelőtt a társadalom dinamizmusához szükséges hajtóerők megkeresésére kell a legnagyobb figyelmet fordítani, s ennek
politikai konzekvenciáit levonni. A XII. kongresszus dokumentumba foglalta a
hajtóerők között az áru-, pénz- és piaci viszonyok szerepét a gazdasági életben
és a gazdasági tartalmú cselekvésben. A gazdaság és a szellemi élet kapcsolatát tekintve pedig kiemelte az emberi tényezőt, s ezzel együtt az embert kulturálisan meghatározó környezet szerepét. A kulturális viszonyok és a gazdaságot hajtó áru-, pénz- és piaci viszonyok összekapcsolása — nem mechanikus
összekapcsolása — lehet az a hajtóerő, amelyik jelenlegi gazdasági gondjaiból
kivezetheti az országot.
Ehhez azonban olyan fajta intézményrendszer kell, amelynek nagy a
konfliktustűrő képessége, s amelyben az irányítóknak maguknak is nagy a
konfliktustűrő képessége. Abbahagyott vitáink, elrendezetten és elintézetlen
ügyeink s a belőlük származó következmények ugyanis nem fognak konfliktusok nélkül megoldódni. Konfliktusok és megpróbáltatások sorozatát kell vállalnunk ahhoz, hogy gazdaság és társadalom összehangolt fejlődése, a társadalmi
hatékonyság fejlesztése az említett alternatívák kizárásával valósulhasson meg.
Ebben az összefüggésben különleges figyelem irányul a pártra. Mindenekelőtt azzal kell szembenéznünk — nemzetközi tapasztalatok is erre intenek
bennünket —, hogy nincs egyszer s mindenkorra adott, determinált vezető
szerepe egyetlen politikai pártnak sem. Minden politikai párt elveszítheti politikai vezető szerepét, ha elveszti kezdeményezőkészségét, a megújulásra való
képességét, a valóság megismerésében való jártasságát. A Magyar Szocialista
Munkáspárt jó politikai tapasztalatokkal és tartalékokkal rendelkezik ahhoz,
hogy ez ne következzék be. Pártunkat azért nem fenyegeti ez a veszély, mert
felteszi ezeket a kérdéseket magának, s ha néha késlekedve is, de válaszol
rájuk.
Egy dologról azonban kevés szó esett a párt történetében. Mégpedig arról,
hogy a Magyar Szocialista Munkáspárt, amelyik 20-25 éves politikai gyakorlatával egy áttetsző, az egész nép által ellenőrizhető és a nép befolyását is
magába foglaló szervezetté tudott válni, képviseleti szerepet tölt be. Lényegében egy sajátos képviseleti rendszer jött létre az országban, amelyben a párt
és az állam szerepe a meghatározó. E kettős képviseleti rendszeren belül pedig
— és ezt mindenkor nyíltan be kell vallanunk az egész közvélemény előtt, ha
ezt az áttetszőséget meg akarjuk őrizni — a párt a hatalmi központ, a társadalmi iniciativa innen indul ki, a társadalom sorsát befolyásoló leglényegesebb
döntések itt születnek. Politikai propagandánkban, agitációnkban ebben a kérdésben nem kell szemérmeskednünk, nem kell rejtőzködőnek maradnunk, úgy
tennünk, mintha másutt történnének a döntések. A népet arról kell meggyőzni,
hogy a pártban valóságos képviselethez jut, méghozzá a párt tagságának és a
párt programjának olyan találkozása folytán, amely lehetővé teszi a közvélemény kialakulását. A pártban a különböző összetételű és indíttatású párttagság
tapasztalatai nyomán tükröződnek az érdekek, és a pártdemokrácia intézményén keresztül nyernek kifejezést. Ezért az egész társadalmi demokratizmus
kulcskérdése az adott politikai, hatalmi relációban a pártdemokrácia kérdése.
A pártban uralkodó — mint meghatározó és irányító szervezetben uralkodó —
86-

viszonyok messzemenően meghatározzák más társadalmi szervezetek, intézmények magatartását és lehetőségeiket.
Ennek tudatában kell szembenéznünk az olyan kérdésekkel, mint például:
kinek van joga kezdeményezni társadalmi kérdésekben? Vajon szükségszerű-e,
hogy a párton kívülről elindított kezdeményezés valamiféle ellenzéki magatartásba torkolljon? Ez az egész szocialista demokráciának — benne a pártdemokráciának is — nagyon lényeges kérdése. Meggyőződésem szerint, és a
tapasztalatok is ezt mutatják, a Magyar Szocialista Munkáspárt 24 éves gyakorlata eddig is lehetővé tette és a továbbiakban is lehetővé teszi, hogy minden, a szocialista társadalmi renden belüli kezdeményezés és társadalomkritika az érdekek egyeztetése révén integrálódjon a párt politikájában.
Szembe kell nézni azonban azzal a történelmi ténnyel, hogy a szocializmus
egész rendszere és intézményrendszere úgy épült ki, hogy tulajdonképpen ma
is két nagy integráció létezik: a párt irányította állami integráció, és a család,
mint közösségi integráció. Az egész közbülső szféra és a benne levő közvetítő
rendszer, éppen a társadalmi kezdeményezés lehetőségei szempontjából, tele
van zavarral, ezért a reformoknak ezt a közbülső szférát kell intézményes változtatásokkal megcélozniuk. Hogy a kezdeményezés ne csak bizonyos szintek
privilégiuma legyen, ahhoz a közvetítő rendszernek és a közbülső szférának
ezeket a zavarait, az álcselekvést, a bürokráciát, a formalizmust, az óvatoskodást stb. kell kiküszöbölni.
A XII. kongresszus politikai erejét, a határozatok intencióit felhasználva
a következő években lépéseket kell tenni annak a sajátos „dualizmusnak" a
felszámolására, amely gazdaság és kultúra között kialakult. Ez persze nem
valamiféle tudományos terminus, a politika tapasztalatai alapján nevezem ezt
a viszonyt dualizmusnak. Arról van ugyanis szó, hogy a nemzeti jövedelem
felosztásáért folytatott harcban a kultúra és a kulturális szellemi tevékenység
20-30 éven át gyakran alulmaradt. Így van ez még akkor is, ha közben valóságos kulturális forradalom ment végbe és minden eddigit fölülmúló kulturális
teljesítmények születtek.
Egy nagyon súlyos probléma rejlik e mögött. A gazdaság a felszabadulás
után, de különösen az úgynevezett iparosítási korszakban kétségtelenül kényszerpályára került, a felhalmozás követelményeit kellett teljesítenie. Azt a felhalmozási folyamatot, amit szerencsésebb nemzetek lényegében már a 19. században maguk mögött tudhattak. Gazdaság címén anyagi-termelési kérdések
kerültek a középpontba, s a vulgármarxizmus a gazdaság meghatározó szerepét úgy fogta föl, hogy termelési létesítményeket, üzemeket kell építeni.
Az üzemeket persze építeni kellett — félreértés ne essék. A felhalmozási
kényszer a nemzeti jövedelem felhasználásában kétségtelenül és történelmileg
igazolható módon a gazdasági, illetve az anyagi termelést részesítette előnyben.
Tévedés lenne ezt elvitatni. De ez a történelmi szükségszerűség — egyáltalán
nem szükségszerű módon — egy olyan fajta gazdaságcentrikus, apologetikus
magatartást váltott ki, amely végül is az összes más tevékenységi szférától,
benne a kulturális tevékenységtől a gazdaság iránti teljes lojalitást követelte
meg. Ez még jelszavakban, sztereotip beszédfordulatokban is megfogalmazódott, mondván: „kulturális fejlődésünk eszközeit előteremtjük"; „fejlesztjük a
kultúrát, amennyiben a népgazdaság lehetőségei azt megengedik". S közben
egyszerűen elfelejtkeztünk arról, hogy nincs teljesebb mozgatórugó a népgazdaság növekedésére, lehetőségeinek a kiteljesítésére, mint a gazdasági fejlettséget meghaladó kulturális környezet megteremtése. Így került a kultúra az
ellátott pozíciójába, amely a termelésnövekedéstől veszi el a lehetőségeket.
Természetesen a valóságban nem egyszerűsödött le ennyire a helyzet, nem
volt ilyen kiélezett a viszony a gazdaság és a kultúra között. De ez kétségtelen, hogy a gazdasági szféra metafizikus felfogásával a kultúra egyre inkább
kívül került az igazán tartalmas és célszerű emberi tevékenység körén. A nem87-

zeti jövedelem fogyasztójának látszott csupán, nem pedig az emberek egész
életét meghatározó tényezőnek, a társadalom széles értelemben vett gazdagodását szolgáló hajtóerőnek. Mindez messzemenő következményekkel járt. Elég
itt a kulturális intézményhálózat elmaradottságára és az abból kikövetkeztethető társadalmi magatartásokra utalnom Valamiképpen visszájára fordultak a
dolgok, és mindinkább az az érzés alakult ki az emberekben, hogy a közösségi
intézmények másodlagosak, elhanyagolhatók, csak a privát szféra a lényeges.
Mert miközben ez a sajátos, a kultúrát puszta fogyasztóként felfogó metafizika
érvényesült a dolgok rendjében, az egyéni és családi életkörülményekben jelentős változás következett be. Méghozzá történelmi mércével mérhető változás, az életszínvonal és az életforma gyökeres átalakulása, valóságos forradalmasodása ment végbe. Ennek szükségességét senki sem vonhatja kétségbe,
hiszen szegénység, nyomorúság volt ebben az országban. Az életszínvonal növelésének programja ugyanakkor az egyik legfontosabb konszolidációs politikai
eszköz volt az elmúlt 25 esztendőben.
Tehát távol álljon tőlünk kárhoztatni az életszínvonal növelésének a programját, az abból eredő társadalmi-politikai előnyöket. De tárgyilagosan szembe
kell néznünk ennek a folyamatnak minden következményével. Ha ma az emberek összehasonlítják személyes életkörülményeik megváltozását és a közintézmények helyzetét, akkor ebből — elsősorban a fiatalabb nemzedékben —
bizonyos identitási válság keletkezhet. Ha a nemzet reprezentatív intézményeinek állapota aggodalomra ad okot, akkor ez erősíti azt a gondolkodási
módot, amely a privát szférát tartja csupán fontosnak, és minden mást másodlagosnak. A régebbi korok gyerekei, amikor iskolába mentek, nyomorúságos
hazai körülményeik miatt már akkor is a társadalmi felemelkedés érzésével
találkozhattak, ha egy deszkapadlós, villanyvilágítású tanterembe léptek be. Ma
viszont, ha valakinek komfortos lakásból, tömegkommunikációs és kényelmi
eszközökkel felszerelt otthonából némelyik nyomorúságos iskolába, vagy elhanyagolt moziba kell elmennie, akkor a társadalmi lesüllyedés érzése keletkezik benne.
Márpedig ha az emberek előtt nincs más és magasabb érték, mint a pénz,
akkor az életkörülmények, az életszínvonal romlásával könnyen a politika
ellen fordulhatnak. Politikai vakság lenne ezzel nem szembenézni, farizeus
magatartás azt hinni, hogy nálunk ilyesmi nem történhet. Eredményeinket
önhittség nélkül megbecsülve kell arra törekednünk, hogy ez ne történhessék
meg. A legfontosabb az, hogy a valóságos társadalmi problémákat időben felismerjük és megoldjuk; ez húzhatja ki csak a társadalmi talajt bármiféle
ellenzéki kritika alól. Nincs más választásunk, mint az előrehaladás.

88-

TÓTH BÉLA

Tiszajárás
XVI.

LELKI BÖGRÉK
A szép cigánylányok óvodás pukkedlit vágtak előttem búcsúzóul, míg öregurasan üldögéltem az avítt albérleti fotelben, s szó nélkül távoztak, suttogtak kicsit
Zolival az előszobában, aztán magunkra maradtunk.
Vártam, hogy rámreccsent a fiú, amiért szépnek indult játékát elrontottam. Vártam, kioszt, hogy hej, cimborám, cimborám, a dézsás oláj nyomja bele azt a ménkű
hosszú faszekerét a legmélyebb vizesárokba, de régen is nem találkoztunk, és de
sokáig is nem találkozunk majd újfent! Mert inaskorunkban úgy ment az aranyoskodás, ahogy a zölddisznó meséje. Sehol se volt vége.
Nem szólt. Pedig vártam, hogy most kitör belőle a hat elemi. Ahogy inaskorunkban olykor a dűtő-borító, világra haragvó gyűlöletünkben löttyent ki csordulásig megtellett lelkünk, pohara. Olyankor törtünk, zúztunk. Haragtól vakított
csatorászásokba csaptunk.
A lélök bögre, mását tanították az inasiskolában, olyan az, mint a leiden!
palack. Addig lehet ebonit rúddal belerakosgatni a dörzsáramot, amíg megtelik.
Akkor aztán a villámok cikáznak ki belőle. Minél nagyobb a befogadó bögre, annál
nagyobbat szikrázik. A levegő porát is megpörzsöli.
Néha úgy véltük ú j csizmaszagú, máskor ózonnak, ha kérdezte az inasokat
okító fizikus. Ám akadt a kuksi fejűek között olyan is, aki egyenesen biliárddákó»
szagúnak vélelmezte a palackból kivágódó villámok nyomát.
— De hát az anyja bajuszát neki! — mondta a fizikus, s százszor megtöltöttük
a leideni palackot.
Akkor még afféle nyitott párhuzamok megtételére nem volt elég csuklóspánt az
eszünk ajtójára szerelve, hogy fölismerjük: az embert is feltöltik az élet dörzsáramai. A kisülések rontó cselekvésekre csábítanak.
Mesterem ritkán csördített nyakon bennünket. Azt se tűrte, hogy a segéd urak
ütlegeljenek. Azért a csöndes fojtogatás járta. Egy ízben, keresztajtót csapoztunk,
Mangár tolta a fűrészt, én meg fél milliméteres pontossággal követve a rajzot, húztam. A fűrészráma kerete a jobb hónom alatt járt el százszor, ezerszer egy nap
alatt. Váratlanul a félúton levő szerszám mellkosáron ütött, ami egy lórúgással
fölért. Nézek Mangárnak abba a kocsányon lógó, véreres szemébe. Mi baja?
Mert a mester jelenlétében sziszegni, fütyülni, dalolni, jajgatni, kérdezősködni,
adtázni-teremtézni nem volt nekünk szabad. Nézem Mangárnak a cserepes szája
szélét. Ült már rajta vastagon a finomlebegésű fűrészpor. De néma a pasi.
Amikor enyvezzük össze az ajtót, a hársfaháncs ecsettel fejcsumán csap, a
fülem mögött is csurog a dögbőrből főzött folyadék. A legyek egész nap búcsút
jártak rajtam. Nem szaladhattam el megmosdani. Reggel van annak ideje. Ügy
szárad bele sörényembe, ahogy csürhés disznók sörtéjébe a sárkolonc. És azt a víz
se oldja később, s ahogy nő a hajam, úgy húzza egyik gubanc a másikat. Majd
letépi koponyámról a bőrt, és minden percben emlékeztet bajom okozójára.
Estére kelvén a kovácsinas haveromnak is épp teli a lelki bögréje. Nem eresztették el faluja búcsújára. Füstölög, ő felgyújtja a házat. Mert ha a búcsúból elmarad, Balla Marist Peregi Peti vezeti karszügyön a bálba. Annak gondolatától az
álom is kiveszett a szeméből. Nem alszik már hetek óta.
89'

— Nem mestered házára kell itt a vörös kakast fölrepiteni, hanem az egész
-világra! — szurkoltunk neki. És tudtuk, hogy akkora gyufánk nincsen. Inkább ki
kéne eszelni valami olyan nagy lábat, hogy egy rúgással farcsumán billenthessük
azokat, akik ok nélkül töltik rajtunk, máshol szerzett bajaik miatt, a bosszújukat.
De se akkora gyufa, se akkora láb, így aztán magad u r a m . . .
Akkor jön Hoffman Jóska koma, cukrász pasi, neki is teli a lelke fagylaltos
fazeka panasszal, hogy az öreg segéd mézeskalácsmasszát dűtött az ú j cipőjébe.
Most nem bírja a lábára húzni. A drága Iózsevró cipőt, a nyikorgősat!
Volt hát törleszteni valója majdnem minden napra a kebelbéli tizenkét inasoknak. Csajholtak, akár valami feldühösített rablóbanda, nekimenni a vakvilágnak,
elégtételt venni a szidalmakért, az oktalan pofonokért, ütésekért. Hát mért szorulunk
mi örökkön örökké? Mert inasok vagyunk?
És a velünk rosszul bánókat egyénileg hogy foghatjuk fülön? Nem nyúzhatjuk,
ahogy kedvünk tartaná, nem ölhetjük, nem verhetjük. Ha tesszük, rögvest visszafordulnak ránk az ütlegek. Titokban beleköpünk a gyűlölt segéd levesébe, amikor
náluk hamarébb jutunk a mesterasztalhoz és az asszonyság elfordul. De hát ezek
csak alkalmi, csöndes aranyoskodások, ahhoz a sistergősen istennyilás kívánalomhoz, amivel nékünk vissza kell fizetnünk, öltsük rá a nyelvünket háta mögött a
kínzónak. Annyit se ér kielégülésért lihegő bosszúvágyunknak, mint halottnak a csók.
Tizenkét inas tizenkét utcát vállal egy éj leple alatt, hogy minden kiskapu
kilincsét megkeni kátránnyal. Ne, világ, pofon!
Másnap este már svarumléniában állunk Fehér csendőrtizedes előtt. Nem tudta
ránk bizonyítani a bűnt, fejenként két békebeli fülessel bocsátott bennünket nyugovóra. Miránk huszonnégy óra alatt vissza tudott találni a pofon.
Egy vaksi haragomban, mi volt az eredője, hazudnék ha ma tudnám, belerúgtam a láb alatt hízelkedő Csibi kutyába. Az nyüszítve kiszaladt, futtában belekapott
az alvó macskába. Az ijedtében felugrott az asszonyság hátára, aki magára dűtötte
a forralt tejet. Kiáltására a mester a segítségére sietett. Amikor visszajött, adott
két egyforma pofont. A kör be is zárult. így gyűlt leideni palackomban a dörzsáram tovább.
És Zolinak inaskori kezevonásaira, esze-szavajárására is jól emlékszem még.
Képes volt tűrni, hogy a bajkalappal akár százat is odasajnáljanak neki, míg ő
egyszer visszaköszönt a lőccsel, de annak szaga vágódott elő.
Egyszer kifűrészelte az uradalmi nagymagtár fagarádicsának lépcsőfokait, hogy
amikor este az intézőpalánta surran a summáslányokhoz, a pokolban találja magát.
Irigységből tette, miből, már nem tudom. Máskor, valamiért egy jobb gazdára gyulladt föl a haragja, miközben épp befejezték büszke kerítéskapuzatát, az utcára
nézőt. Szörnyen feszített a gazda, nem győzte nyitni és csukni. Hanem másnap,
ahogy nyitná, darabokra hullik a kapu, mint az abroncsától megszabadított boroshordó dongázata.
Teli tudott ám szaladni Zolinál is a bögre. Most is hallom surrogását. Ahogy
húzza le magáról a műanyag pulóvert, szikrája pattog dörzsáramának. Várom szavát, a reccseneteset.
Ahelyett komótosan rágyújt, nyakánál fogva hozza a konyakos üveget, mellém
telepszik, hangosan gondolkozik.
— Azért bámullak. Biztosan nincs kevesebb bajod, mint nekem, s nézd, f á j dalomcsillapítókon élek. Egy-egy ilyen éjszakai ruccanat is az nekem. Tudom, az
igazi bajt, a baj okát, meg nem szünteti, de zsongít.
Sokat vagyok magamban, tapogatózom belülről. Rosszul építettem föl életemet?
Ássam ki a fundamentumát is? De hát akkor egész lényemet fölszámolom. Nem
vagyok misztikus, a bibliai ácsinast nem kopírozhatom. Nekem most, a mai viszonyok között kellene magamat beletalálnom a kor adottságaiba
Mindenki az első ős mozdulatait, szokásait hurcolja magában, de apámul sem
élhetem világomat. Nemcsak tanultságom, szemléletem gátolja. De a világ is messzi
elszaladt attól a kortól, amiben ők gyökeresek voltak. Okkal vagy ok nélkül elverte
90-

a feleségét, ha teli szaladt keserű levekkel a lelki bögréje. Aztán megbékéltek. Szegény ember éjszaka az ágyban megbékélt akkor is, ha egész nap bőrt hasogattak
egymás hátából. Manapság ez lehetetlen. A társadalom olyan magas igényboglyákat
rakott, gyalog föl se éred.
Nem élhetek apám módjára más tekintetben sem. Engem az építés, a megcsinálás örömének a szele úgy soha meg nem legyintett, ahogy őt. Megborzongott a gyönyörűségtől. Ha egy házzal, kerítéssel elkészült, örült. Ilyenkor szekercéjét százszor
egy nyomba tudta vágni, tetejézte örömét. Én háromszor se tudom egy nyomba
vetni a baltámat. Pedig minden készség bennem. Tán több, mint apámban. Az én
kilátó garádicsom, Jákob létrája, magasra nyúlik. Elláthatok tetejéről a világvárosokba. Magamba gyűjtöttem annyi építő matériát, akár palotákat rakhatnék belőle,
kibuggyanó tettvágyaimmal. Tudom, ez a vágy megfogalmazatlanul mindenkiben
benne él. Mondják, a rossz krimifilmekben a gyilkos visszajár a tett színhelyére.
A jámbor ember is. Alkotásainak, életének gyakori tájékaira.
Az öreg Kucska uradalmi kanász volt. Az innenső világban ment nyugdíjba.
Veje révén elkerült egy másik országrészbe, ott vett harmadik feleséget magának.
Egyszer hazavetődve megmutogatta asszonyának a már termelés alá vett egykori
gulyajárást: „Nézd anya, itt kanászkodtam 22 esztendőkön keresztül!"
Egy mindszenti kubikos gátkoronázásra járt föl ide a Szamos oldalába. Nyugdíjas kirándulás közben magyarázta családjának, mennyi földet, napi hány talicskával cígelt föl a töltés koronájába. Büszke volt rá. Elrévedezett fölötte.
Nagy alkotások? Rajta kívül ki tartja számon?
Csak neki, nekem fontos. Hogy ezt én csináltam! Beleépítettem, kubikoltam,
csavaroztam, cementeztem, temettem magam. Az életem ennyi és ennyi évét, hónapját, napját, percét. Legjobb energiáimat. Ennek mérésére műszert még nem találtak
föl a mérnökök, kutatók! Hogy az emberi mivoltomból mit viszek bele egy-egy igaz
ügy megvalósításába.
Ne hidd, hogy a spiritusz beszél belőlem. Ha nagy és minden valamirevaló
építész által óhajtott megbízatás nem is várt és vár rám, szeretném, bolondos észjárású gyerek létemre azt a műszert valahogy megfabrikálni. Amelyik kimutatja,
milyen emberi tevékenységben mennyi legbelsőbb szellemi, szívbeli kapacitás tartózkodik.
A bolondokházában kötök ki? Végezték ott már nálam jobb emberek is. Akik
föltalálták a duplalövetű hurkatöltőt, akik magukat akarták utolérni egy fa törzse
körül kerengve. És Széchenyik, Van Goghok. Nem vágyom a sorsukat.
Mi még csak a leggorombább mértékegységeket ismerjük. A hektárt, a mázsát,
a kilométert, a wattot. Nem akarok elhíresedni. Olyan csöndben, összehúzódva élek,
hogy tán az anyaméhben sem viselkedhettem szalonképesebben. De valamit örököltem. A mozgásra való készséget, azt, hogy gyerünk! Nem magamért! Mondom, mindenem megvan, akár neked, hogy szavaddal éljek: sonkán, kalácson tengődök.
Apám a legszebb álmai között sem sejthette, miféle nagyétvágyú, világfaló senderedik a faluvégi házban megépített gyerekéből. Persze, tudom, ezek között az
ellentmondások között szép a világ. Az ember elégedetlen elért eredményeivel. Ha
az elégedettség a természetében lakna, még mindig fönn kucorogna majomi mivoltában a fán. És maga alá csinálna, ahogy a mai majomrezervátumok kutatói bizonyítják.
Hová legyünk ezeket a környülállásokat fölismerve?
A pirinyó Magyarország szellemi kapacitásával mikor bírtunk? Eladtuk a gyufát, azután megvettük. Eladtuk a transzformátort, a Diesel-motort. Most megvesszük.
Amerika kikurkászta, hogy tízezer mérnökből teremtődik tíz konstruktív elme.
Azaz olyan alkotó, aki a szakmáját egy milliméterrel vagy akármennyivel előrébb
tudja lökni. Ezek az emberi alkotóerő mércéi. A többi, tehát kilencezer-kilencszázkilencven bizonytalan egzisztenciává lesz. Teng-leng, a kenyerét megkeresi, de akár
én, alatta marad a vágyainak, a benne szunnyadó, netáni képességeinek. Csalódottság következik. A lét peremén csüngeszkedve nem akar élni. Társadalomellenessé
91-

lesz, pokolgépet gyárt, mert magát nem tudja másképp kiteljesíteni, a társadalommal elismertetni. Milliomos csemeték a terroristák között. Az éhség viszi rá őket?
Táncsak nem?
Amerika figyelőszolgálatot állított fel. Azt nézeti radarjával, a világ mely csücskében teremtődtek meg azok az ütőképes, potens szakemberek, akik modern tudományágakban előrébb döccentik a világot. Azokért minden áldozatra képes. Megveszi, használja őket. Lásd atom, számítástechnika, lézer és így tovább. Még így i s
olcsóbban jut hozzá. Nem termel társadalmat mérgező embersalakot. A morál? Kit
érdekel.
Fontos az elsőbbség, a felülmúlhatatlanság!
Itthon más a leányzó fekvése! Belelovaltam magam? De hát olyan ritka alkalom
vagy, nem tudok magamnak parancsolni. Mondom, mondom, te meg hallgatod.
Érdekel is? A gondjaim nem csak az enyémek?
Ö, nem sok alkalmat hagyok magamnak a vakaródzásra. Nem ülök tétlenül,
mint tök a fűben. Ne vedd dicsekvésnek, de én pályázatokon indulok. Hol másokkal
összekapaszkodva, hol magányosan. És gürizek. Nem dísznek tartom itt rajzasztalomat az ablak előtt. Sokszor rámköszönt mellette a hajnal. Nyerek? Befutok? Hol
igen, hol alig, hol nem. De ott vagyok .a futók között. A második, harmadik bolybanszaladok. Na, nem álszerénykedem. Jutottam már az elsők közé is. Csak éppen
akkor a kivitelezésre nem akadt pénz. De hát ez engem nem tör le. Ambicionálom,
hogy az elsők között legyek. Mert akkor minek élek, ha nincsenek ambícióim?
Némely szaklapoknak rendszeresen dolgozom. Néha kérnek is tőlem, d e leginkább magam kopogtatok náluk kész írásaimmal. Amik kikívánkoznak belőlem.
Nem dicsérnek, és nem dobnak vissza. Ez a műveskedés értelmezi az életemet.
Nekem nem lapul kézirat az asztalfiókomban. Sikeres a sorsom? De hát a siker ia
hamis illúziókat hurcolhat magában, hiszen szakmai írásaimat mintha ólomszobában
kiáltoznám széjjel. Semmi visszhang. Semmi biztatás, hogy csak így tovább, hogygyerünk csak előre! Ha vagyok, nem baj, ha nem jelentkezem, a kutya sem ugat
utánam. Azért ne hazudjak. Némely kolléga, cikkeimbe került hibáimat jóindulatú
viszajelzésképpen irdalja. Ami azt mutatja, olvassák. Ez sem olyan egyértelmű. Volt
olyan írásom, amelyből ökörszarvú hibákat ástam elő, a megjelenés után. Senki a
szememre nem hányta. Súlytalanok ezek a firkálmányok? De hát akkor mért közlik?
Nincs jobb? A süket közöny meg tudja fojtani a munkálkodást. Csinálom a magam
örömére? Arra is. De szeretném megosztani másokkal.
Élnek a tájékban szépírók is. Némelyiket ismerem, találkozom velük imitt-amott.
Egyikükkel, mindenféle csingilingi díjakkal körüldekorált dolgos pasival összeakadozom. Kocsmákban, megyei tanácskozásokon, felolvasásokon, fogadásokon. K é r d e m
tőle, hogy van ez nála? Értelmes ember létére alig fogta föl, mit is akarok tudni.
— Hogy él?
Gondolkozik, hogy is él. Jól? Ez így egy szóban summázva nem lehet igaz.
Rosszul? Az sem igaz. Középfinoman? Nem az író, a disznó szeret a langyos pocsolyában! Az írónak úgy kell a hidegzuhany, mint a bőrt lesóvárló forró fürdő. S hol
hideg, hol meleg. És bizonyosan kellenek neki a sebes sodrású tiszta emberi patakok, a nyugodtan, vízfolyással lépő sorsok és a halívó öblök. És partok, ahol netán
térdkalácsát használva íróasztalnak, levési üzeneteit a tisztelt olvasónak címezve.
Élete vitelét egy szó erejéig se t á r j a elém. Ha olvasom őt, invitálások nélkül
megismerem belvilágát. A kincseit, vesszőparipáit, mondandóját, fogalmazásának
ízét, zamatát, az intimitásokat. J ó hangulatú író-találkozón egy szocialista brigád asarokba szorította. Kimentem, mert megneszeltem, az író után érdeklődve, hogy
betyárosan megvallatják egyéni sorsáról, műhelytitkairól. Böcsületére mondom, semmit el nem kendőzött, pedig néha megsápadt a pasi. Szőrmentén kezdték. Hány
könyve van, melyiket szereti a legjobban, most mivel foglalkozik. Hány gyereke
van, azok mivel foglalkoznak. Voltak-e, vannak-e szeretői? Azokról ír-e? Ha igen
hol és mikor jelenik meg? Asszonya hogy viseli sorsát? Mit szeret enni, inni?
92-

A találkozó olyan kedves föloldózkodásokhoz vezetett írót és olvasót, mintha csak
két ismerős beszélgetett volna az árokparton.
Így tudtam meg, hogy százéves házban lakik, aminek a külső revesség adja a
patinát. Mehetett volna újba. de ebből kilát a határba. Azt pedig nem adná egy
vak lóért, ö v é a város, annak tájéka. Minden, amihez szívből hozzányúl, az övé.
Mindörökre, övé, amit magába tud fogadni.
Fölkérések könyvírásra, előzetes szerződései nincsenek, nem is voltak soha. Ha
hóna alatt a kész munkával kopogtat megszokott könyvkiadójánál, hát azt mondják
neki, tegye le. Leteszi. Megy haza. dolgozik. Több téma melegszik esze kohójában,
nem ül a holdat lesve, s a lektori véleménnyel csörömpölő postást várva. Ez a
vidéki író sorsa? Azt tartja, nem egy táncház az ország, ahol hölgy válaszban fölkéregetné a kiadó igazgatója a vidéken élő írókat. Hogy a vidék valami alacsonyabb
színvonalat jelentene a művészetek vonatkozásában? Pesten is megvan a harmadik
rajvonal, de még a harmincadik is. Az írók nagyobb százaléka ott él. A szövetségi
tagok kisebb része vidéki. Hátrány? Előny is. Itt az író mindent a maga szakállára
csinál. Se biztatást, se előleget nem kap, gyakran a leveleire sem válaszolnak.
Hogy tanulmányutakra menegetnek az írók, netán külföldre is. azt a napilapokból olvassa. Neki még nem szóltak, hogy láss világot, eredj Párizsba, vegyél divatos
•selyemgatyát, ha f u t j a a napidíjból. De ő ezt természetesnek tartja. Azt mondja, két
dolgot nem tud az életben muszájból csinálni: szeretni és írni.
Előleg? Kapált ő előlegre eleget mások kukoricaföldjein.
Életmodellt akartam róla venni? Lehetséges. Tudni akartam türelmét, közlekedési módozatait a világgal? Mit használhatok magam kormányzásában belőle, nem
tudom. A fölszínen jártunk. Hogy belül mi fortyog, se az írás, se az író meg nem
vallotta eddig. De ismerjük már egymást és kifirtatom tőle, ha addig élek i s . . .
Nézd, koma, csöngettek. Nyiss már ajtót, légy szíves, míg magamra kapom a
gúnyámat!
Nyitom az ajtót, a két kedves cigánylány áll a küszöbön, kifrissülve, kicsi zavarok között. Zoli bácsira számítva dadognak.
— Esteledik, hát mi előálltunk!
— Semmi hiba, bizonyosan örül a házigazda — de ahogy ezt kimondom, Zoli
dörmögve gyűri nadrágja korcába az ingderekát, s kimordul:
— Bújjatok be kismadárkák és mindjárt indulunk! Megyünk fatorony iránt.

SZOVJETUNIÓ

A hittől az igazságig
JURIJ TRIFONOV: AZ ÖREG
„Az egyetlen, ami érdekli: mi indította el Migulínt Szaranszkból Gyenyíkin
elé?
Ez az, ami igazán fáj, ez a probléma, a kérdések kérdése!" Miért indult el katonáival, szigorú parancsok sorát megszegve, a frontra? Ki is valójában — milyen
ember — Migulin ezredes? Zseniális taktikus vagy fondorlatos köpönyegforgató?
A forradalom önfeláldozó híve vagy épp veszedelmes ellensége? S ártott-e avagy
használt — szubjektív szándékaitól függetlenül is — a forradalom ügyének? Ezekre
a konkrét kérdésekre keres egyértelmű választ — fél évszázadnyi távlatból — az
öreg, a hajdani vöröskatona, az egyik forradalmi törvényszék elnöke.
Fél évszázadnyi távlatból: a jelen világában. A regény kompozíciójának szervezőelvét szinte mindvégig a mozaikszerűen fölidézett — tisztázandó — múlt és a
villanásokban megelevenített jelen epizódjainak váltakozása alkotja. Az öreg élete
ugyanis végérvényesen kettészakadt: „egy valóságosra és egy másik, tünékeny, emlékezet szülte életre". Az emlékezés természetes védelmet nyújt számára a halál
fenyegetése ellen, hiszen a jelenből való mind szorongatóbb kihullást, a környező
világ fokozatos idegenné válását kompenzálja, ekként a személyazonosság megmaradt
töredékeit óvja. De lényegi funkciója: az akkor és a most — az egykori és a jelenbeli meggyőződés — szembesítése, a kellő történelmi távlatból szemlélt kavargó
események küldetésszerűen, a túlélő szemtanú felelősségével vállalt újraértékelése.
Az öreget, azaz Pavel Jevgrafovics Letunovot az igazságkeresés általánosabb t a r talmú szándéka vezérli, a föltett konkrét kérdések átfogóbb és elvontabb övezeteire
mutatva, önemésztő dilemmái mindinkább az egyén és történelem ezerarcú — és
ellentmondásos — viszonyát emelik a kibomló eszmélkedés középpontjába. A regény
végletes szituációban: a polgárháború talán legkritikusabb szakaszában eleveníti
meg a pillanatnyi és a perspektivikus történelmi szükségletek cselekvő megértésének változatait, minőségileg különböző fokozatait. Azt a pillanatot ragadva meg,
amikor látszólag „minden összekeveredett". De amikor mégis lényegi törvényszerűségek fölismerésére, maradandó érvényű tanulságok kikristályosítására nyílott objektív lehetőség.
Trifinov hőse tagja volt a Migulint elítélő forradalmi törvényszéknek, s akkor
— sokakhoz hasonlóan — maga is lehetségesnek tartotta az ambivalens magatartású
kozák tiszt bűnösségét. De emlékezete szerint: „nem úgy, mint a többiek". Vagyis:
nem a tévedhetetlenség, nem az eredendő — s így előítéleteket szülő — gyanakvás
szellemében, hanem föl-föltoluló kételyek közepette, a töredékesen ismert tények
kényszerítő erejének hatására. A szikár tény, a kuszált ügy egyedüli evidenciája
pedig a dezertálás tette volt. S abban a szituációban, a forradalom súlyos fenyegetettségének idején csak fölötte kevesen jutottak — juthattak — el a különös tett
következményeinek és indítékainak együttes mérlegeléséig. Akkor — az öreg folyvást
hangsúlyozza ezt — csaknem mindenki elítélte, gyanakvással fogadta Migulin magatartását. Ez persze semmiképp sem lehet az objektív igazság perdöntő kritériuma.
94-

Gyakori említése mégsem jogosulatlan, mert híven kifejezi, hogy a szélsőségesenkiélezett történelmi helyzetben a közvélemény eleve a negatívumok egyoldalú kiemelésére állítódott be.
Az igazságkereső múltidézés alapmotívuma távolról sem a lelkiismeret kései.
„lázadása", nem valamiféle feltörő bűntudat. Az öreg világosan látja, hogy Migulin
magatartása és tettei rendkívül ellentmondásosak, az alakját mindvégig övező fatális
gyanakvás így ma sem bizonyulhat teljességgel alaptalannak. De immár — évtizedek távlatából — másként lehet, másként kell őt megítélni. Másként: a sejthető
szándékok mérlegelésével, a tények összességének ismeretével, egy teljesebb kép humánus igényével. Migulinnal szemben nem érez lelkiismeret-furdalást, mert akkor a
legőszintébb hite szerint cselekedett. S e hit igazsága csak később válik számára,
mind kétségesebbé. Bűntudata egyedül amiatt van, hogy megváltozott — kutatásai
nyomán, belső vívódásokban letiszult — véleményét túl sokáig magába temette.
Holott t u d j a : az igazság „csak akkor érték, ha mindenkié"...
E kései perújrafelvétel tükrében Migulin egyértelműen fölmenthető. Most sem
szűnik — nem szűnhet — meg alakjának antinomikussága, de értékelése megtisztulhat az előítéletektől, az akkori idők valóságos vagy vélt követeléseitől, a szükségszerű és a gyarlóságot rejtő tévedésektől: az okok és okozatok immár világosabbanelkülönülhetnek. Újra és ú j r a végiggondolván az egykori eseményeket, az öreg nem
kételkedik többé abban, hogy Migulin tiszta ember volt, nem bűnös, hanem maga
is inkább áldozat. Olyan cselekvő hős, aki erejét nem kímélve küzdött a közös ügy
győzelméért. Igaz, Migulin nem látta át a gigantikus harc egészét, eszményei gyakran homályosak és tévesek voltak. De híven megértette a pillanat szükségleteit..
Hívebben olykor, mint a mellé- vagy fölérendelt komisszárok többsége.
Migulin idejében jelezte, hogy a szűkebb közösségét, a kozákságot sújtó végletes bizalmatlanság, a vele szemben alkalmazott differenciálatlan terror súlyosan
árt a forradalom ügyének. A „kozáktalanítás" programja azonban nemcsak politikai
tévedés volt, hanem erkölcsi vétek is. Mert az elkerülhetetlennél jóval több szenvedést rótt a válogatást nem ismerő terror kiszolgáltatottjaira.
Az „acélosztagosok" büntetőakciója fölösleges áldozatok sorát követelte. Az elszabadult indulatok poklában — persze — hihetetlenül nehéz megvonni a még:
szükséges és a már fölösleges erőszak cezúráját, ilyenkor valóban megnövekedik a.
végzetes tévedések veszélye. Ezért lett volna — sokak számára — megfontolandó a.
halálra ítélt kozák tanító figyelmeztetése: „Maguk, polgártársak, történelmi kérdésekben döntenek, úgyhogy nem árt eszükbe juttatni a történelmet." Mert a pillanat
vélt érdekeit csak az ügy egészében, a történelmi távlatokban való gondolkodás
leplezheti le. De erre csak kevesek, a kivételes emberek képesek — hangsúlyozza az
író, rezignált fájdalommal. A forradalom pedig hatalmas tömegek számára nyitotta
meg a felelős társadalmi cselekvés lehetőségét, ezreknek biztosította a mások é l e t é vel való rendelkezés jogát. Olyanoknak is, akik erre méltatlanoknak bizonyultak;
mert nem értették meg az igaz ügy szolgálatának valódi erkölcsi-politikai követeléseit. Olyanoknak, akik nem tudtak felnőni rendkívüli feladatukhoz. — Az „ a c é l osztagosok" vezetőjét, Braszlavszkijt egyik társa „remek embernek" nevezte. S bizonyára az is volt. De — s itt épp erre esik a hangsúly — képtelen volt a reá bízott
feladat méltó megoldására.
A megidézett múlt szereplőinek erkölcsi értéksorrendjében mediális hely illeti
az öreg alakját. Trifonov regényének középponti figurája nem tartozik a rendkívüli
emberek közé, de nem sorolhatjuk az elvakult, szűk látókörű fanatikusok sorába
sem. Egykori vívódásai arról tanúskodnak, hogy megpróbál kitörni a sematikus
ítélkezés korlátaiból, de nem jutott el az ügy egészében való gondolkodás emelkedettségéig. Tiltakozik ugyan az „acélosztagosok" bosszúhadjárata ellen, mégis aláírja^
a kivégzéseket elrendelő — a törvényesség látszatát keltő — okmányokat. Karakterének, moralitásának gyengeségére vall, erre is utal, hogy eredendő kételyei ellenére
végül elfogadja Migulin bűnösségét. S akkori ítéletébe — sejthetően — egy szélsőségesen partikuláris indíték, a szerelmi féltékenység motívuma is be-belopakodik.
95-

T)e a visszaemlékezés sodrában az öreg mindinkább meghaladja korábbi erkölcsiségét, az önfelmentés lappangó igényét egyre jobban felszámolja a teljes igazság föltárásának nembeli érdekű szükséglete.
Trifonov regényében a múltidézés eszmei-szerkezeti hangsúlyai csak látszólag
utasítják háttérbe a jelen övezetét. Mert az öreg széthulló családja, konfliktusokkal,
kicsinyes intrikákkal és mindennapi emésztő gondokkal teli környezete épp azt m u tatja, hogy az itt és most konszolidált világában is meg kell küzdeni az értelmes
életért, az értékteremtő, tartalmas emberi kapcsolatokért. A föltáruló múlt tanulságai a mások és a magunk életével szembeni felelősség kiemelésében nyújtanak
maradéktalanul érvényes példát a jelen mindennapjai számára.
Az öreg törekvéseit azonban szinte teljes értetlenség kíséri, a jelenre és a jövőre
tekintő múltidézését családja, szűkebb környezete a nosztalgia jelének vagy pusztán
patologikus tünetnek tekinti. Értetlenségük és megoldatlanul maradó konfliktusaik
között — a mű eszmei szerkezetében — kauzális kapcsolat is rejlik. A családtagok
tehetetlen vergődése negatív oldalról világítja meg a kifejlö igazságkeresés végső
'követelményeinek — a felelősségvállalás imperatívuszainak — fokozott érvényességét. A felvillantott sorsok bizonytalansága, a tévedésekkel, a gyarlóságokkal való
konzekvens szembenézés feltűnő hiánya is az öreg magatartásának folytonosságot
igénylő példájára figyelmeztet.
De alapvetően félreérti a kibomló eszmélkedés valódi tartalmát az a tudományos
kutató is, aki az öreg halála után átveszi a hátrahagyott feljegyzéseket. Számára a
megelevenített múlt csak történelem, kizárólag vizsgálódási objektum, s így a hit
és igazság szétválasztására törekszik. Rejtve marad tehát előtte e kommentárok,
dokumentumok emberi lényege: az egykori hittől az igazságig vivő folyamat, a
'katartikus erejű felismerések megszenvedett útja.
Trifonov ú j regénye csaknem szintetikus módon ötvözi az eddigi életmű jelentékeny alkotásainak poétikai vívmányait. Bonyolult emberi viszonyokat tükröző világában föllelhetjük a Ház a rakparton váltakozó elbeszélői nézőpontját, a
Türelmetlenség dokumentatív jellegű realizmusát. Ez teszi lehetővé az élet sokoldalúan megbatározott, szükségképp ellentmondásos folyamatainak méltóan árnyalt ábrázolását.
Híven az író ama meggyőződéséhez is, hogy az életben fölötte ritkák a fehér-fekete
egyértelműségű jelenségek, a látványos fordulatok. De mégis e mindennapokban
készül a történelem, itt dől el az ívelő eszmények sorsa, innen indul valamennyi
változás, hatásaiban pedig ide tér vissza. S itt, a hétköznapokban kell kinek-kinek
helytállnia, az életértékek iránti maximális felelősséggel. (Magvető.)

VJACSESZLAV SUGAJEV: MENEKÜLÖK ÉS VISSZATÉREK
„De most másképpen, egészen másképpen kell gondolkodnom! Az eddigi, keserűségek és borzalmak nélkül leélt, valószínűtlen, értelmetlen barátsággal telített, a
barátságon kívül mást nem ismerő éveknek vége! Igen, igen, ezekben az években a
barátságot szolgáltam, földig borultam előtte, s azt hittem, boldogan, tisztán élek"
— mondja az egyik kisregény főhőse, s visszavonhatatlan ítélete akár a kötet többi
alkotásának is mottója lehetne. Mert az alaphelyzet és a konfliktusszerkezet — az
•elvontság e szintjén — mindhárom műben csaknem azonos: kivétel nélkül valamennyi főhősnek arra kell rádöbbennie, hogy eddigi életének egyik középponti
jelentőségű (talán a leghangsúlyosabb) emberi viszonya — tévedés volt, illúziókra
96-

épült. Mindannyian megcsalatottak: vagy barátságukban, vagy szerelmükben. S a
kudarc mérhetetlen fájdalma kíméletlen önvizsgálatra int: a válságba került én-nek
életvitele — magatartása és szemlélete — egészét át kell gondolnia. Mert a csalódás
az ő tévedéséből is fakad, az ember- és önismeret gyengeségéből. A választott kapcsolatok krízisében ezért — s ennyiben — az sem mentheti föl magát teljességgel,
aki maradéktalanul hő volt. E felelősséget viszont csak azok vállalják, a kudarc
csak azok számára fájdalmas, akik a barátságot és szerelmet feltétlen
értéknek
tekintik.
Sugajev hősei — nem rendkívüli emberek. Fiatalok, akik a maguk mindennapjaikban igyekeznek helytállni, akik rendezett „normális" életre törekednek. De a
reájuk szakadó kudarc kiemeli — kiszakítja — őket megszokott világukból, ahová
a történtek után már nem lehet ugyanúgy visszatérni. Arra kényszerülnek, hogy a
konfliktusukban megelevenedő súlyos — egyetemesíthető tanulságokat kínáló —
erkölcsi kérdésekkel is számot vessenek. — Az említett egységteremtő azonosságokon
belül — természetesen — lényeges különbségek vannak a megjelenített hősök és
helyzetek között. A kirobbanó konfliktus átélésének módja és intenzitása, megoldhatóságának és végigvitelének mértéke így mindegyik alkotásban más és más.
A barátság felelősségét, elárulásának fájdalmát legmélyebben az ősszel
Majszkban című kisregény fiatal mérnöke, Jegor éli át. A feltétlen barátság számára jelentette talán a legtöbbet, s őt sújtja a legembertelenebb csalódás. A rajongva szeretett
Vitya ugyanis — látszólag az action gratuite példájaként — egy névtelen levelet ír
Jegornak, melyben a leggyalázatosabb módon megrágalmazza — feslettséggel vádolja
— barátja kedvesét, leendő feleségét, örökre beszennyezve e kapcsolat eredendő tisztaságát. Látszólag érthetetlenül, hiszen egy ideig az olvasó is Jegor szemével — a
tökéletesség koszorújával övezetinek — látja Vitya Rodovot. S csak fokozatosan tárul
elénk jellemének már-már diabolikus romlottsága, cinizmusa és mesteri fokra emelt
képmutatása. Tekintélyt parancsoló — fölötte tudatosan kialakított — viselkedése,
begyakorolt gesztusainak jól működő rendszere a totális erkölcstelenséget rejti: a
hiúság és gyávaság döbbenetes végleteit.
Vitya — játékos, aki pusztán eszköznek, jelentéktelen tárgynak tekinti a másik
embert, s kiváltképp azokat, akik kötődnek — vagy kötődnének — hozzá. Kifejlesztett játékának lényege: a határok kipróbálása, a meddig lehet elmenni antihumánus
kísérlete. Végső mozgatója pedig a kiteljesedett partikularitásra építkező, bármi áron
való önérvényesítés, mely a nekem mindent szabad közveszélyes elvét szüli. Így jut
el a szélsőséges erkölcsi nihilizmus álláspontjához: a tisztesség voltaképp csak konvenció. S ahhoz a meggyőződéshez, hogy valójában minden ember erkölcstelen, különbségek csupán a leplezés ügyességében vannak. Vagyis: magatartása mércéjévé az
erkölcsi negativitás példáit teszi, ezáltal szüntelenül felmentheti önmagát, hiszen
„mindenki takargat valamilyen gonoszságot". De az önfelmentés még nem elég számára: bocsánatot, megértést remél Jegortól, úgy vélve, őt nem lehet nem megérteni.
Bevallja tehát, a levelet ő írta. Motívuma azonban — láthatjuk — semmiképp sem
erkölcsi alkatú. (Később — mások előtt — következetesen letagadja tettét, s újabb
beismerő vallomása már tragikusan megkésetté válik.) Azt szeretné, ha minden úgy
lenne, mint korábban, hiszen ez a játszma — számára — befejeződött, a lehetséges
kellemetlen fordulatoknak pedig gyorsan elejét kell venni. A konfesszió így nem
egyéb, nem több, mint a torz lelkű, amorális ember adekvát megnyilvánulása. S ha
célját elérné, a helyzet ekképp festene: megtörtént a legszörnyűbb árulás — és mégsem történt semmi különös. De ebből az is következne, hogy a játék — a gazság —
folytatható, hiszen Vitya magatartása, ha Jegor megértené és föloldozná, ismét: tabula
rasa l e n n e . . .
Eggyel azonban nem számol, mert szemlélete alapján eleve nem
számolhat.
A tisztesség erejével. S e törvényszerű „számítási hibába" irgalmatlanul bele kell
buknia: igazi lénye többé nem ölthet maszkot. De végérvényes lelepleződésének
iszonyatos ára van: Jegor élete.
Mert Jegor nem kíváncsi Vitya magyarázkodására, számára nem kétséges: ezt
7 Tiszatáj

97

az aljasságot nem lehet megérteni, itt már nincs semmiféle alku. Az aljasság, bárhogy forgatjuk, ugyanaz marad. Csalódását Jegor — igazi tragikus hőssé magasodván — egyre mélyebben, egyre egyetemesebb vetületeiben éli át. Első reakciója
még a kétségbeesés, a „bár ne történt volna semmi" elemi erővel feltörő kívánsága,
a váratlan próbatételektől való — szinte ösztönös — menekülés vágya. A második
azonban már az okok keresése, a következmények fölmérése: a felelősségvállalás.
Végül pedig a saját kudarc, a személyes sérelem gyötrelmét — az én-re vonatkoztatott érzést — mindinkább fölváltja az erkölcsi eszmény, az emberi érték meggyalázásának fájdalma, a mi-tudat emóciója. S a feladat így — a személyes felelősség
és a kollektív értékkel való maradéktalan azonosulás kölcsönhatásában — egyértelműsödik: „a barátság aljasságba torkollott, s ezt az aljasságot csak egyedül én semmisíthetem meg. Bármi áron is, de meg kell semmisítenem — ez az én lőrésem!
Legyen bár ostoba, kegyetlen, borzalmas a döntésem, de meg kell halnom, hogy
egy aljassággal kevesebb legyen! Nem, nem így igaz: ha az aljasság másképpen nem
győzhető le, meg kell h a l n o m . . . " Döntésekor úgy érzi, „lelke az egész végtelent
befogadja", s e méltó pátosz objektív alapja — fogalmazzunk immár kategoriálisán
— a nembeliséghez való fölemelkedés, a tudatos kiszakadás a hétköznapok spontaneitásából.
A Szabad ember teheti című kisregényben egy házasság súlyos válsága tárul
elénk. Egy olyan házasságé, melyben — korábban — a teljes harmónia uralkodott
De elég néhány nap, s minden fölborul, szinte érthetetlenül. A nő elutazik nyaralni,
a férfi — noha lelkiismeret-fordulással — megcsalja feleségét. S meggyőződése, hogy
házasságát ezzel — örökre eltitkolható, futó kalandokról lévén szó — nem fenyegetheti. A nő azonban azzal érkezik haza, hogy megszeretett valakit, válni kíván.
A mű lényegi kérdése — emeljük ezt ki — távolról sem az, hogy ki itt a vétkesebb:
a kalandot kereső férfi vagy a szenvedélyes szerelemre lobbant asszony. Az írói
üzenet nem az efféle (kiváltképp a családi lapok levelezési rovatába illő), moralizáló
jellegükben is pragmatikus szempontok köré rendeződik. Még akkor sem, h a t u d j u k :
a férfi gondolatai jobbára e szférában mozognak. Mert a kisregény eszméitető alapkérdése elsősorban az, hogy miképp rendülhetett meg e kölcsönös, őszinte szeretetre
épült kapcsolat. Miért hidegülhetnek el egymástól azok, akik — végeredményben —
mégis összetartoznak? S e közelítésmód tükrében válik láthatóvá, hogy a konfliktusban — bár a szokáserkölcs normái szerint a nő tűnhetne vétkesebbnek — mindketten egyformán részesek. Mert a válság előzményei potenciálisan m á r a látszólagos zavartalanság periódusában ott rejlenek. A hiányérzetet, mely a kalandvágyban vagy az ú j társ iránti fogékonyságban nyilvánult meg, közösen kialakított életvitelük szülte. Nem voltak tehát képesek arra, hogy önmagukat — ezáltal pedig a
kapcsolatukat is — folyvást megújítsák. S ezzel elveszejtették a mindennapiság
közös meghaladásának lehetőségét, az együttes mássá levés frissítő, érzelemdúsítő
varázsát. Ehelyett épp viszonyuk ellenében kerestek pótszert vagy végérvényes
megoldást. A két változat lényege egy: a hétköznapokból való kiemelkedés esélyét
mindkettő a kapcsolaton kívül, a másik rovására találja meg. Választásuk problematikussága hamar lelepleződik, hiszen — mint kiderül — azt rombolták le, ami
életük bázisát alkotta: a család elemi kis közösségét. A történtek ugyanis irreverzibilisek, a mű fojtogató patthelyzettel zárul, fokozott együttgondolkodásra késztetve
az olvasót.
Sugajev írásai, ha a bennük megfogalmazódó legyenre koncentrálunk, mindenekelőtt tudatosságra intenek. A csalódásokkal szemben a tudatosság sem jelenthet
ugyan teljes védelmet, mégis ez adja a legnagyobb reményt arra, hogy a gátlástalan önimádat lovagjaihoz ne kötődhessünk a feltétlenség bizalmával, hogy az összetartozók valóban együtt maradhassanak. S általa válik elérhetővé a mindennapokból való méltó kiemelkedés.
A feltétlen odaadás képességének megőrzése mellett az ember- és önismeret
kifejlesztése, az életvitel tudatossága is elengedhetetlen feltétele annak, hogy a
„lélektől lélekig" távolsága humánusra csökkenjen. (Európa.)
BALOGH ERNŐ
98-

LENGYELORSZÁG

Lengyel menekültek Magyarországon
a második világháború éveiben
LAGZI ISTVÁN LENGYELORSZÁGBAN MEGJELENT MONOGRÁFIÁJÁRÓL.
„Véget kell vetni a magyarok lengyelek iránt érzett irreális szentimentalizmusának" — hallhatók ki vélemények az elmúlt esztendők lengyel menekültekről kerekített vitájából. Mintha az 1939 őszén harsogott indulatos szavak verődnének vissza
a jelen tűzfaláról. A Berliner Börsenzeitung 1939. október 29-i számából idéztük a bevezető mondatot, amely a magyar nép és a Teleki-kormány lengyelek melletti e r kölcsi-politikai kiállását nevezte — cinikusan — „irreális szentimentalizmusnak".
Jól tudjuk, a morál nem bontható matematikai egyenletre. Az erényes tett nem
menti, nem ellensúlyozhatja a bűnös cselekvést. Az, hogy nehéz időkben megsegítettük a lengyeleket, nem teszi semmissé háborús bűneinket. „Bűnösök vagyunk" —
e golyó-lyuggatta szavakat Radnóti mondta ki az utolsó ima hitelességével...,.
vigasztalóan. Mert azokat, akikkel és akiknek mondta — méltónak ítélte a jövendőre.
Vannak helyzetek, idők, amikor a hallgatás, elhallgatás, agyonhallgatás is vélemény, cselekedet — erkölcsi indítékaitól függően pozitív vagy negatív. Aki a bűnt
elhallgatja, maga is részese a bűnnek. Évezredek paragrafusai szólnak erről. A humánus tisztességet azonban miért kellett bűnként takargatni évtizedeken át? A hatvanas évek végéig szinte tabutéma volt a lengyel menekültek kérdése. A Molnár
Erik által szerkesztett, több kiadást megért kétkötetes Magyarország története egyetlen szóval se tett róluk említést. Miért nem? Talán azért, mert „véget kell vetni a.
magyarok lengyelek iránt érzett irreális szentimentalizmusának". Amikór 1979 őszén
a lengyel rádió munkatársa, Jerzy Tuszewski azzal a javaslattal fordult a magyar
rádió illetékeseihez, hogy a menekültek Magyarországra kerülésének negyvenedik
évfordulója alkalmából készítsenek közös dokumentumműsort; szólaltassák meg a
még élő tanúkat — lengyel menekülteket és magyar pártfogóikat, valamint a „témával" foglalkozó szakembereket, azt a választ kapta, hogy ilyen „vállalkozás" magyar
részről még nem időszerű. Tuszewski mindazonáltal elkészíthette a műsort, de csak
a lengyel hallgatóknak. Ehhez készséges segítséget kapott a Magyar Rádiótól. Jerzy
Tuszewski és Engelmayer Ákos háromrészes dokumentumműsora az elmúlt őszön
hangzott el. Címe felelet a Berliner Börsenzeitung cikkírójának is: „Földjük, otthonuk, szívük pedig híd lett a szabadsághoz." (A ich ziemie, domy, serca staly sí?
pomostem ku wolnosci.) (Az elzárkózás tényén mit se változtat az, hogy utóbb a
Magyar Rádió állítólag mégis úgy döntött, hogy ezt a hangdokumentumot felére
rövidítve átveszi és műsorra tűzi.)
Az adás elhangzása után került kezembe Lagzi István frissen kiadott monográfiája: „Lengyel menekültek
Magyarországon
a. második világháború
éveiben".
A könyvnek persze nem ez az eredeti címe, mivel Lengyelországban, lengyelül jelent
meg a Honvédelmi Minisztérium (MON) kiadójának gondozásában. Ekkora elégtétellel könyvet még nem tartottam a kezemben. Magyar kéziratát ugyanis én vittem
be az „Értekezések a történeti tudományok köréből" című sorozat szerkesztőségébe1978 tavaszán. Én is hoztam el onnan néhány hónap múlva. A szóbeli elutasítás
egyetlen indoka az volt, hogy erről a témáról már kielégítően sok publikáció jelent
meg Magyarországon . . . (?!)
Lagzi István jól tudja, hogy a zsurnalista mítoszokat, szóbeli legendákat dokumentumokkal kell szembesíteni, s azok — a tudomány csarnokában — vagy átalakulnak ténnyé, vagy megsemmisülnek. Könyvében hatalmas levéltári forrásanyagot
7«

99

dolgozott fel. A Hadtörténelmi Levéltár és az Országos Levéltár iratcsomói mellett
számos megyei és járási levéltár vonatkozó dokumentumanyagát is átnézte. (Való
igaz, hogy különféle levéltári, múzeumi évkönyvekben, megyei szemlékben számos
résztanulmányt megjelentetett. Köztudott, hogy ezekhez az olvasóknak csak igen
szűk rétege juthatott hozzá. Többen olvashatták a Tiszatáj és a Napjaink hasábjain
napvilágot látott írásait. A nagyközönség elé azonban csak Godó Ágnes kapcsolattörténeti munkája — Magyar—lengyel kapcsolatok a második világháborúban
—
került 1976-ban, amelynek első fejezete a lengyel menekültekkel foglalkozik. Lagzi
első, 1975-ben kiadott összefoglaló munkája — Lengyel menekültek
Zala
megyében
a második világháború idején —, amely a menekültek általános, országos helyzetét
és kérdésköreit is tárgyalta, lévén levéltári évkönyv, könyvárusi forgalomba nem
került.
Szép kiállítású „lengyel könyve" tízezer példányban jelent meg. Hat fejezetre
tagolódik. Az első a lengyel menekültek Magyarországra érkezését vizsgálja az 1939
őszén sajtóban napvilágot látott írások tükrében. A második fejezet a lengyel menekültek területi elhelyezésével és életkörülményeivel foglalkozik a föntebb jelzett
időszakban. A harmadik fejezet címe: A menekültek
ügyeivel foglalkozó
állami
intézmények
és társadalmi szervezetek. A menekültek helyzete. Lagzi a menekültügy „sötétebb" epizódjait se hallgatja el. Részletesen ismerteti például azokat az
eseteket, amikor a magyar táborőrség fegyverét használta a katonai internáltakkal
szemben, például Tornanádaskán és Sárváron. A negyedik fejezet — A
lengyelek
evakuációja Magyarországról 1939 és 1941 között — feszegeti a legfontosabb problémák egyikét; a létszámkérdést. A szerző, az ezzel kapcsolatos álláspontokat ismertetve és szembesítve saját kutatásainak eredményével, a következő számadatokhoz
jut. Magyarországot körülbelül 32 ezer katonai menekült hagyta el, hogy csatlakozzon a Franciaországban és a Közel-Keleten szerveződő lengyel haderőhöz. A háborús
években több mint 15 ezer lengyel telepedett le Magyarországon. A menekültek létszáma a Lagzi birtokába került adatok tükrében 60 ezer fő. A fejezet fontos
részét képezi a német tiltakozások és az azokra való „hivatalos és nem hivatalos"
reagálások kérdése. A hitlerista diplomácia mindent megtett, hogy hadra fogható
lengyelek tízezrei ne hagyhassák el Magyarországot, s ne erősíthessék a francia és
angol haderőket. A leghatásosabb „terhelő" bizonyítékokat a francia fronton fogságba esett lengyel hadifoglyoktól szerezték. Salamon-Rácz Tamás, a Magyar—Lengyel Menekültügyi Bizottság titkára, már Bárdossy miniszterelnöksége idején ennek
következtében szenvedett több hónapos börtönbüntetést. A monográfia ötödik f e j e zete a menekültek 1942 és 1944 közötti politikai tevékenységével és táborviszonyaival
foglalkozik. A következő rész a lengyelek munka- és létfeltételeit foglalja össze,
míg az utolsó fejezet a menekültek kulturális életét tárgyalja. Ez utóbbinak legmaradandóbb jelképe a magyarországi lengyel sajtó és a balatonbogiári lengyel gimnázium, amelynek falai között lengyel diákok százai szereztek érettségi bizonyítványt.
A kötet fejezeteit rendkívül gazdag képanyag illusztrálja, név- és helynévmutató
zárja le. A névmutatót átfutva a magyarokéi közül három név emelkedik ki ismétlődésük gyakoriságával. Dr. Antall Józsefé, aki a Belügyminisztérium IX. osztályát
vezette és felbecsülhetetlen szerepet játszott a lengyelek sorsának alakításában. Baló
Zoltán ezredesé, aki a Honvédelmi Minisztérium menekültekkel foglalkozó 21. osztályát vezette, valamint az őt felváltó Utassy Loránd ezredesé. A felülről sugallt
irányelveket ők keltették úgy életre, hogy, noha Magyarországon a későbbiek folyamán nem is vettek tudomást tevékenységükről, a lengyel menekültek hálája mellett
a szocialista Lengyelország elismerését és kitüntetését is megkapták (Antall Józsefről nemrég utcát neveztek el Varsóban). A lengyeleket támogató névtelen tízezrek
közül, még egy évtized, és nem marad t a n ú . . .
Illyés Gyula Veres Péterre emlékezve tett fontos megállapítása — életmű
vitatársa életmű — esetenként érvényes lehet egy történelmi helyzetben tanúsított
magatartásra is. (Uchodzcy polscy na W?grzech w latach drugiej wojny
éwiatovoej.
Warszawa, 1980. MON).
KOVÁCS ISTVÁN
100-

Pozsgay Imre: Demokrácia és kultúra
Véletlen egybeesés volt, hogy éppen azokban a napokban, amikor Pozsgay Imre
könyvét behatóbban, a recenzióírás szándékával tanulmányozni kezdtem, egyik folyóiratunkban előzetes ismertetés jelent meg Lukács György utolsó kéziratos fogalmazványáról, Megélt gondolkodás című önéletrajzi vázlatáról. Ebben olvasható ez a
mondat is: „így mindenütt probléma: átmenet a valódi, szocialista demokráciára
(mindennapi élet demokráciája) vagy állandó válság."
Lukács itt klasszikus tömörséggel foglalja össze azt a tanulságot, hogy a győztes szocializmus mindenkori pozíciója a lehető legszorosabban összefüggött — s most
és ezután is összekapcsolódik — a szocialista demokrácia helyzetével, fejlettségi
szintjével. Mert a szocialista demokratizmus egyidejűleg összegyűjtője is, de szétsugároztatója is mindazoknak az össztársadalmi erényeknek és gyengeségeknek,
amelyek az adott időszakra jellemzőek. S ebbeli szerepkörében nagyon aktív és befolyásoló erejű. Ha jól működik, felfokozottan mozgósítja az alkotó, előrehajtó energiákat még az egyébként olykor nem könnyű világpolitikai vagy gazdasági körülmények között is. És megfordítva: ha tartósan nem megfelelően funkcionál, felhalmozza, majd hatványozottan felszínre hozza például a gazdasági vagy ideológiai
ellentmondásokat is.
A szocializmus ügyének egyik alapkérdéséről van tehát szó, s Pozsgay Imre a
tárgykör fontosságához illő felelősséggel és alapossággal foglalkozik vele könyvében.
Az olvasót érő első gondolati élményt az adja, hogy Pozsgay következetesen a szocialista demokrácia valóságos természetét, működési mechanizmusát és hatását, mostani állapotát és kívánatos haladását vizsgálja a legáltalánosabb elvi síktól a mindennapi élet demokráciájának szférájáig, kerülve a hétköznapi gyakorlatban nem
ritkán előforduló elkedvetlenítően felületes, vagy a még annál is rosszabb pusztán
formális, szólamos hivatkozást rá. Kiindulópontja az, hogy „a társadalom strukturáltsága a szocializmusban is magával hozza az érdekek bonyolult rendszerét, s ez
szükségszerűen érdekkülönbségeket és érdekösszeütközéseket okoz. Az érdekkülönbségeket nem szabad minden esetben és feltétlenül társadalmi rossznak tekintenünk,
hanem olyan jelenségeket kell látnunk bennük, amelyek, ha megfelelően szabályozzuk őket, a fejlődés mozgatói". Felfogásának lényege szerint a szocialista demokrácia a mi mostani körülményeink közt a nem antagonisztikus érdekviszonyoknak
objektíve meglevő és bonyolult hálózatában érvényesül, s e demokrácia fejlesztésének, egyre jobb kiteljesítésének legjobban járható útja nem az így létrejövő érdekütközések előtti szemet hunyás, vagy az adminisztratív elhallgattatás, hanem a
konstruktív kiaknázás. Mert az újból és újból keletkező ellentmondások jó része
nem a szocialista fejlődés ellenében munkálkodik, hanem — jól élve velük — éppen
serkentő erejű; ártóvá akkor lesznek, ha nem veszik tudomásul, vagy erőltetetten
visszaszorítják őket.
Ez természetesen tartalmilag és módszerbelileg is nagy terheket ró a pártra és
101-

'•személy szerint mindenkire, aki az így értelmezett demokratizmus fejlesztésén f á r a dozik, mert ez eleve kizár mindenféle bürokratizmust, önkényes hatalmi szót, kényelmességet és szellemi igénytelenséget, de ma csakis ez a nagyobb követelmény, a
nehezebb munka elvégzése térülhet meg a jobb eredményben: „A folyamatosan megoldott és újrakeletkező, szocialista viszonyaink között létrejövő és alapvetően szocialista tartalmú ellentmondások, konfliktusok létének tudatos elismerése és politikai eszközökkel való felszínre hozatala, s ezáltal hatékonyabb politikai alakítása
nagyobb erkölcsi erőt és elvi, politikai helytállást követel, mint az ábrándképek
kergetése. Az ily módon helyesen gondolkodók fejében az élet nem csupán tévedések, vereségek s kényszerű kínlódások sorozata, hanem ú j meg ú j vállalkozások
•emberségben való megerősödést is hozó szakadatlan láncolata."
Ebből fakadóan a jó és korszerű vezetői alapállás ma nem az, amelyik abból
indul ki, hogy mi engedhető meg és mi nem, amely tehát legelső fokon mindent
csakis és kizárólag annak alapján mérlegel, hogy mennyit engedjen meg a vezetés a
vezetetteknek. Ellenkezőleg: az, amelyik mindenekelőtt arra összpontosít, hogy az
élet adta reális ellentmondásokból mi és hogyan hasznosítható a leggyümölcsözőbben, s ebből az elsődleges valóságmegközelítésből és ilyen beállítottságú problémaérzékenységgel még elébe is megy a várható fejlődésnek; ennek alárendelve
.jöhet csak számításba a megengedhetőség kérdése, s ha ebből az aspektusból valami
tényleg nem engedhető meg, akkor az érvényre is jusson. Ez látszólag körülményesebb vezetési stílus, de ha „úrrá akarunk lenni a ránk váró nehézségeken, akkor a
sok helyen még létező, olcsó energiára alapozott bürokratikus vezetést a drágább,
de mégis sokszorta kifizetődőbb energiával dolgozó vezetéssel kell felváltani. Ez
drágább, illetve értékesebb energia szinte korlátlanul rendelkezésünkre áll. Nem
más az, mint az önálló gondolkodásra, döntésre való képesség, amely akkor igazán
jó, ha vele jár a becsület és a felelősségtudat is."
Ezek az alapelvek, amelyek teljes összhangban vannak pártunk kongresszusainak határozataival és másutt is megfogalmazott dokumentumaival, analóg módon
érvényesek a kultúrpolitikára is. Pozsgay Imre, érdeklődésének és tisztségének megfelelően,. köny.vének címével összhangban kitüntetett figyelmet szentel a demokrácia
és a kultúra összefüggéseinek, vagy más nézőpontból a demokratizmus elvi és konkrét jelenlétének a mai magyar kulturális élet övezetében.
Az egyik kulcskérdés a kultúrpolitika és az alkotók-művészek viszonya. Pozsgay
itt is abból az alaptételből indul ki, amit előbb m á r általánosabb érvénnyel kifejtett,
annak tételes kimondásából, hogy ebben a relációban is léteznek valóságos ellentmondások: „Mert a politikában mindig van némi hajlandóság arra, hogy elvárja a
maga szándékainak mindennapi publicisztikai visszaigazolását. A művészetben pedig
arra, hogy csak elvont célokra tekintve, a dolgokat azokhoz mérve, ellenzéki hangoltsággal beszéljen a jelenről." Egyik régebbi nyilatkozatában még arrafelé hajlott,
hogy ezekben a nézőpontbeli eltérésekből adódó vitákban a kultúrpolitikai döntések olyan feltétlen helyességét és indokoltságát vallja, amivel elméletileg sem lehet
egyetérteni — Lukács György nembeliség-kategóriája alapján —, s amit ilyen egyoldalúan személyes tapasztalataim sem igazolnak: „ . . . a kritériumok, a mérce meghatározásában — abban, hogy egy mű az általunk értelmezett szabadság fogalmán
belül van-e vagy sem — a kulturális politika autentikus, nem utolsósorban abból a
meggondolásból, hogy a kulturális politika általánosabb érdekeket is képviselhet,
mint egyik vagy másik alkotó. Az alkotó személyes világnézete, meggyőződése
ugyanolyan emelkedett és magasrendű lehet, mint a kulturális politikáé. De az alkotása mégiscsak személyes cselekvés, személyes elképzelések fejeződnek ki benne, a
kulturális politika meg a befogadó érdekeit is képviseli és belefoglalja ebbe."
Nem sokkal később már állandósult az a véleménye, hogy ebben a viszonyban
is a kölcsönösen termékeny ellentét-egység az igazán célravezető, s a közös ügy
érdekében egymás igazságait meg kell szívlelni és együttesen kamatoztatni: „Politikai hatalom és kultúra összevetésében még ma is gyakori a leegyszerűsített szembeállítás, az összefüggések,- az erjesztő-támogató egymásra hatások figyelmen kívül
102-

hagyása. A szocializmus társadalmi-politikai céljai — először a történelemben —
természetessé teszik a politika és a kultúra kapcsolatát, egységes érdekkörbe vonják
ezt a két fontos tudatformát és emberi tevékenységet. Persze van különbség a kulturális élet és a politikai gyakorlat között, és természetesnek tartom azt is, hogy
még a szocialista társadalomban is bizonyos kérdésekben létrejöhet ellentét a politikai hatalom és a kulturális élet egyes elemei között. Életünk sokkal bonyolultabb
annál, semhogy mindenkor egyértelműek lehetnének válaszaink a nagy emberitársadalmi kérdésekre."
Jó, hogy ezek a különbségek megvannak, mert így lehet a politika és a kultúra
kölcsönösen egymásban és egymásért élő — többek között a szocialista demokrácia
kiteljesítése érdekében munkálkodó — tényező, egymás eleven lelkiismerete. S ezen a
szerepkörön belül mind a kultúrpolitika, mind a művészet jogait és kötelességeit
illetően teljesen egyetértve Pozsgay Imrével, aki a bíráló megállapításokat tartalmazó művek kapcsán ezeket mondta:
ha rosszul kezdik olvasni, szemlélni ezeket a műalkotásokat, akkor olyan képzet támadhat némelyekben, hogy ezek maguk
a bajkeverők, a társadalmi bajok okozói, holott jószerint tükörképei, kifejezői azoknak. Most nem akarom leegyszerűsíteni persze ezeket a viszonyokat, de valamiképpen mégis szeretném megmondani, ezek kifejezői bizonyos társadalmi közérzületnek, tapasztalatnak, szükségleteknek, és nem mindig csupán hibás szemlélet torzszüleményei, mert ilyen is van, azért gyorsan hadd tegyem hozzá. Ezekkel perbe
kell szállni, vitatkozni kell, eszmei, szellemi síkon megvívni velük a harcot, elsősorban ez az én normám ebben a tekintetben. De nem minden b a j föltárását kell a
b a j föltárójával azonosítani, az a véleményem, hogy ha a tükör torznak mutat bennünket, nem sokat segítünk a bajon, hogyha a tükröt összetörjük."
Ezzel a szocialista demokratizmus fejlesztése ellenében ható „összetöréssel" Pozsgay Imre nemcsak metaforikus értelemben, hanem földhöztapadtabb, materiálispénzügyi vonatkozásban is sokat foglalkozik. Mostani gazdasági helyzetünkben ez
különösen érthető. Találó megfogalmazásait itt is sorra idézhetnénk, kezdve annak
a korlátolt-bürokrata szemléletnek bírálatától, amely szerint „a kultúra fejlesztése
nem más, mint az adózás egyik fajtája, ráadásul bizonytalan célra szolgáló adó,
olyan területnek, ahol úgyis túl sok a bajkeverő" — egészen az olyan technokrata
látásmód elvetéséig, amellyel szemben a kultúra terén „hiába tudjuk teljes bizonyossággal, hogy az anyagi ráfordítások legnagyobb része valódi értékek létrehozására szolgál, hogy a nemzeti jövedelem korszerűtlenül kis részét fordítjuk kultúrára
mind a felhalmozás, mind a fogyasztás oldalán, ha a kultúra megítélésében néha
nagyobb súlya lehet egy rosszul sikerült filmnek, egy bukott színjátéknak, mint
milliók műveltségbeli emelkedésének".
A további részletek helyett inkább azt az összképet summáznánk, amit Pozsgay
Imre könyvében a kultúra helyéről és súlyáról vall a szocialista társadalom és a
szocialista embereszmény teljességén belül, s ami tökéletesen egybevág Marx felfogásával: a teljes értékű emberi gazdagság egyidejűleg — és csakis együttesen —
jelenti az anyagi javak gazdagságát és az „emberi benső teljes kimunkálását"; az
emberi bensőség olyan gazdagságát, amelynek elengedhetetlen alkotórésze a kulturáltság. Abban is egyetértve Pozsgay Imrével, hogy ennek az összetevőnek szerepe
az idő múlásával nem csökken, hanem egyenesen nö. Magam is meggyőződéssel
vallom, amit ő ír: „Ne feledjük: az a kérdés, hogy milyen a szocialista Magyarország állapota, egyre inkább kulturális kérdés lesz."
Pozsgay Imre is többször hivatkozik arra, hogy pártunk politikája — s ennek
szerves részeként kultúrpolitikája — megfelelő alapot ad a szocialista demokrácia
fejlesztése számára. A vele való élés szintén kulcskérdés. Egyik cikkében az emberi
jogok kapcsán történő nyugati kihívásra ezt mondja: „ . . . a válaszunk csak az lehet,
hogy nekünk jobb demokráciát kell csinálni." Azt hiszem, ezt eddig odafelé megtettük, most már a saját lehetőségeink kihívására is jobban kell figyelnünk. (Kossuth.)
VÖRÖS LÁSZLÓ
103-

Szauder József: A z Éj és a Csillagok
Nehéz lenne teljesen objektív bírálatot írnom erről a könyvről; úgy érzem, többet használok a tudománytörténetnek, ha a könyvismertetésen kívül — mint egyik
tanúja — vázlatos képet adok Szauder József Csokonai-műhelyének történetéről is.
Ami elkészült belőle, itt található ebben a posztumusz tanulmánykötetben, melynek
anyagát jórészben ugyan még életében publikálta a nagy tudós, de anyaga m a j d n e m
felerészben eddig ismeretlen volt a szakmai közvélemény számára is.
Szauder XVIII. századi témákkal kezdte magyar irodalomtörténeti tanulmányait
(Faludi, Bessenyei), de az 50-es évek közepén publikált Kölcsey-monográfiája a m a gyar romantika kezdeteire terelte figyelmét. S itt és ekkor történt meg először az
a helyzet, melyet tervezett Csokonai-monográfiájával kapcsolatban oly értően ír le
e kötethez írt utószavában Bíró Ferenc. Az 1955-ös Kölcsey-monográfia kultúrpolitikai küldetést teljesített, elvégezte a szükséges vitát a két világháború közötti Kölcsey-szakirodalom színvonalas, de a marxista irodalomtudomány szemében túlnyomórészt félreinformáló jellegű műveivel s nagy nyomatékkal állította előtérbe a
Kölcsey-életmű azon vonatkozásait, melyeket a kor irodalomtörténeti köztudata —
elsősorban Révai József ismert tanulmánya alapján — a döntő fontosságúaknak t a r tott. De miután eleget tett az elvárásnak, e mindenképpen korai szintézissel elégedetlenül s még csak azt sem mondanám, hogy a dogmatizmus időszakából való kibontakozás követelményeinek megfelelően, hisz e kibontakozásnak ő nem befolyásoltja, hanem egyik vezető-mozgató ereje volt irodalomtörténetírásunkban, ú j r a kezdte a Kölcsey-problémával való szembenézést. Mélyfúrásokat végzett Kölcsey
fiatalkori pályaszakaszának felmérésére, elsősorban eszmetörténeti fejlődésének feltérképezésére, melynek A romantika útján című tanulmánykötetében levő t a n u l m á nyain kívül a legnagyobb eredménye Kölcsey fiatalkori jegyzőkönyveinek publikálása és kommentálása volt.
E tanulmánysorozat olvasói ily kezdet után magától értetődően várták tőle egy
ú j Kölcsey-monográfia elkészítését. De Szauder József egyik legmegragadóbb emberi
tulajdonsága éppen az volt, hogy a tudományos igazság fanatikus keresése során
egyre mélyebbre hatolt és — talán érezve, hogy mily rövid idő adatott küldetésének
elvégzéséhez — nem nagyon zavartatta magát korábban kifejtett, de önmaga rohamos fejlődése következtében szükségszerűen meghaladottá vált nézetei által. Hogy
mily mértékben lett volna egy új, Kölcseyről írott Szauder-monográfia diametrális
ellentéte a korábbinak, azt legjobban talán az sejtetheti meg olvasóival, h a elolvassák a régi monográfiában a Vanitatum vanitas-ról írott részt s összevetik későbbi
verselemzésével. De a magyar irodalomtörténeti szintézis írása körül folyt viták és
munkálatok igényei ú j utakat verettek Szauderrel: rádöbbent, hogy még az 50-es
évek második felében írt, és korábbi álláspontját messze meghaladó Kölcsey-tanulmányaira is az a jellemző: túlzottan a kibontakozó romantika jegyében szemlélik és
szemléltetik hősüket; vagyis az a felfogás, mely régen kisérti a magyar irodalomtörténetírást, igazán hódítóvá viszont legnagyobb képviselőjének, Horváth Jánosnak
a hatása alatt lett: az irodalomtörténetileg későbbi s az irodalmi eszmény által m a gasabbrendűnek is tartott szakasz szemszögéből vizsgálni a korábbit s csupán annak
fejlődéstörténeti előzményeit látni benne, csak a rá emlékeztetőt emelni ki belőle,
még az ő Kölcsey-felfogására is jellemző volt. A történetiség igénye fedeztette föl
vele a magyar felvilágosodás korának önértékeit, belső összefüggéseit, és mondatta
ki vele polémiáiban is, hogy e korszak nem a magyar romantika fejlődéstörténeti
előzményeként, hanem önértékében és az európai felvilágosodás értékeivel való
összefüggésében vizsgálandó.
Így válnak a korábban a romantika kezdeteinek számlájára írt jelenségek a
60-as évek második felétől kezdve egyre inkább a kései felvilágosodás jegyében leírhatókká nála; így lesz Kölcsey korábban kora romantikusnak tartott pályaszakasza
104-

is egyre inkább egy — bár kétségtelenül a romantikába hajló, átvezető — mégis a
weimariak mintájára bontakozó neoklasszicizmus égisze alatt felfogható.
Távolabbi célja az volt, hogy ennek az érdekes átmeneti korszaknak, a m a g y a r
nyelvújítás harcai korszakának központi alakjáról, Kazinczyról írjon nagy monográfiát. De épp azért, hogy az akadémiai hatkötetes magyar irodalomtörténet III. kötete
által már a magyar felvilágosodás második szakaszának nevezett szakasz központi
alakját saját kora feltételei között foghassa fel s ne egy későbbi korszak előkészítőjének funkciójában, előbb szembe kellett néznie a magyar felvilágosodás első szakaszának problematikájával, s legnagyobb alakjának, mintegy beteljesítőjének, Csokonainak oeuvre-jével.
Marxista irodalomtörténetírásunk első időszakának a felvilágosodás-koncepcióját
legnagyobb hatással kifejező műve Waldapfel József korszakszintézise volt. Ez a
máig sok vonatkozásban kiváló mű az akkori nemzetközi marxista történettudománynak abból az alapkoncepciójából indult ki, hogy a felvilágosodás a polgári
forradalom közvetlen előkészítője, a forradalom pedig a felvilágosodás eszmei harcainak folytatása és betetőzése, az eszmék anyagi erővé válása a tömegek osztályharcában s a fegyveres küzdelemben. Így Waldapfelnél a magyar felvilágosodás
kora a magyar jakobinus mozgalom eszmei előkészítésének korszaka volt, s e mozgalom bukásával maga a korszak is lezárult.
Ehhez viszonyítva már nagy változást jelzett az akadémiai irodalomtörténeti
szintézisnek már említett — Pándi Pál szerkesztette — III. kötete, mely a Waldapfel
által a magyar irodalmi felvilágosodás korának nevezett időszakaszt e magyar irodalmi felvilágosodás első szakaszának minősítette s magának a korszaknak a határait az 1820-as évek fordulójáig kitolta, a magyar nyelvújítás harcainak évtizedeit
e magyar irodalmi felvilágosodás kora második szakaszának tekintve. Ennek elméleti előfeltétele a nemzetközi — polgári és marxista — történettudomány ú j eredményeinek tudomásulvétele volt; a korszak történetfelfogása kezdte ugyanis felismerni — szemben a korábbi, erőltetetten forradalomközpontú történetfelfogással —
a polgári fejlődés két szakasza, felvilágosodás és forradalom közötti megszakítottság
elemét is, az eddig kizárólagosan hangsúlyozott folyamatosságé mellett. Ennek a
jegyében születik meg nemsokára a filozófiatörténész Ludassy Mária könyve arról,,
hogy a francia felvilágosodás utolsó nemzedékének, az Enciklopédia második nemzedékének ember- és társadalomeszménye, ismeretelmélete és etikája szükségszerűen»
ütközik össze a polgári fejlődés ú j szakasza eszmei és politikai hordozóinak, a jakobinusoknak az eszményeivel. Ez a felismerés Csokonai legvitatottabb korszakánakábrázolásában, 1795—96-os válsága értelmezésében már igényesen fejeződik ki az
akadémiai irodalomtörténeti szintézis III. kötetének egyik legkitűnőbb fejezetében,.
Julow Viktor Csokonai-tanulmányában. Meg is volt a vitája miatta a korábbi korszak felvilágosodás- és Csokonai-képét részben alakító, részben őrző Juhász Gézával,,
a debreceni Csokonai-műhely alapítójával, akinek nagy érdemei voltak a Csokonaifilológia megalapozásával, de néhány tévedéséhez való makacs ragaszkodásával atovábblépés fékjévé vált.
Csokonai műveinek megbízható kritikai kiadása híján, csak többé-kevésbé valószínűsített kronológiai és filológiai alapok mellett, de a dogmatizmus korában kibontakozott Csokonai-szemlélet meghaladására tett ígéretes munkálatok után (mint.
amilyennek minősíthető Sinkó monográfiája és Julow említett tanulmánya) kezdett
hozzá, a rá jellemző alapossággal, Szauder Csokonai „tisztába tételéhez". Hogy
milyen alapossággal ismerkedett meg a Csokonai-filológia addigi eredményeivel, azt
leginkább azok a fejezetek mutatják, melyek most publikálódtak először. E fejezetek őrzik annak a Csokonai-monográfiának az emlékét, melyet Szauder a Csokonaifilológia addigi eredményeire támaszkodva, de összehasonlíthatatlanul szélesebb korszakkoncepció birtokában meg tudott volna csinálni, messze meghaladva az addigi
eredményeket. Kissé Horváth Jánosra emlékeztetően, aki szintén nem végzett önálló
filológiai kutatásokat, de a mások által produkált mikrofilológiai eredményeket
egészen más, egyetemes összefüggésbe tudta emelni. S ennek a fölényesen kezelésnek.
105-

a jele, az érett koncepció biztonságának félreismerhetetlen jegye Szauder tanulmányainak stílusa; az az igényes olvasmányosság, mely vetekszik legszebb tanulmányának, a Veteris vestigia flammae-nek élvezhetőségével.
Hogy a monografikus jelleget milyen alaposan készítette elő, azt debreceni környezetrajzának mélysége, s családtörténeti fejtegetéseinek lélektani elmélyültsége
mutatja. Nem ú j dolog Debrecen korabeli világának rajzát korabeli útirajzokkal
kezdeni; Szauder itt is újított, amikor Townson és Glatz útirajzának tanulságait
vetette össze s úgy bontakoztatta ki belőle a debreceni osztályviszonyok és a kollégium belvilágának szociológiailag rendkívül árnyalt és meggyőző elemzését. Azt,
hogy Csokonait miben táplálta, segítette s miben nyűgözte ez a világ, pontosabban
aligha lehetne számba venni; Julownak azóta megjelent ily tárgyú tanulmányai sem
tették fölöslegessé e számvetést.
Ezután jön az iskola és az iskolás klasszicizmusnak a bemutatása, Szaudernek a
nagy, az addigi Csokonai-filológiát messze túllépő eredménye. Koncepciójának indíttatását még szegedi egyetemi pályafutása idejében, a 60-as évek első felében nyerte,
alaposan tanulmányozva Friedrich Paulsen nagy Geschichte des Gelehrtenunterrichts-jét, s különösen az Imitationsklassizismus fogalmát. Ez íratta le vele a készülő monográfiának azokat a fejezeteit, melyek most a könyvben az iskolás klaszszicizmus címszava alatt találhatók. De ha különösen nem is kellett befolyásoltatnia
magát általa, kétségtelen rokonságban azzal a nemzetközi irodalomtudományi irányzattal, mely E. R. Curtius nyomán az antikvitást, annak újkori európai továbbélését
és a retorikát igyekezett rehabilitálni a romantika hullámaiban történt exkommunikálásából, Szauder a döntően ú j filológiai eredményeket is hozta ebben a kérdésben,
Sententia és pictura című részlettanulmányában, mely a korai, iskolás Csokonaipályaszakasz értelmezésében egészen ú j utakat tört. Ehhez természetesen kézbe
kellett vennie azokat a tankönyveket, melyekből Csokonai és társai a retorika és
poétika alapismereteit tanulták; majd részletekbe menő elemzéssel kellett kimutatnia, hogy a diák Csokonai zsengéi, a prepozíciókra írott versek típusai mennyiben
adósai ennek az oktatott irodalomszemléletnek.
Részletes képet kapunk tanulmányaiban e klasszicizmus műalkotás-felfogásának
anorganikus jellegéről s arról, hogy az irodalmat egy szélesebb tudományfogalom
részének tekinti; pontosabban a magasabb tudományokhoz felvezető, előkészítő fokozatnak. Majd bemutatja az iskolás klasszicizmus fokozatából való kibontakozásának kettős útját: egyrészt az olasz irodalom hatása alatt a rokokó, másrészt a f r a n cia felvilágosodás irodalmának hatása alatt a felvilágosult klasszicizmus irányába.
Ismerni kell a marxista irodalomtörténetírás első évtizedének elmarasztaló véleményét a rokokóról, hogy igazán értékelhessük Szaudernek a stílusirányzatról adott,
árnyalt szociológiai elemzéssel alátámasztott stíluselemzését. Majd a rokokó-Csokonai
elemzésében még meglepőbb eredményekhez jut: a költő szépségkultuszában a kor
oly aktuális szépségkultuszának rokon vonásait sejteti meg; annak az időszaknak
szépségkultuszát, mely a forradalom és az általa kiváltott világégés korában a közösségi társadalommegváltás utópiájából való kiábrándulás következtében az esztétikai nevelés és az esztétikumnak a szellemi értékhierarchia csúcsára való emelése
utópiájával igyekszik megváltani az emberiséget f á j ó ellentmondásaitól és az elidegenedettség állapotától. Ennek a szépségkultusznak felvillantása a korábbi elemzők
által általában félreismert állatmese-dialógus pillangójának alakjában lesz Szauder
egyik legnagyobb találata. Ezt hangsúlyozza az egyébként csaknem teljes műelemzést nyújtó Tempefői-tanulmányában is. De az ellenkezőjét is megfigyeli: a rokokó
szépségkultusz jegyében született A csókokban kimutatja a rousseau-i kivonulást a
társadalomból, a jövőt ígérő társadalmi utópia színező jelenlétét.
Természetesen a tudomány fejlődése néhány vonatkozásban megkérdőjelezte e
torzóban maradt monográfia eredményeit. A kor gazdasági viszonyairól beszélve m a
már nem szokás gyarmati helyzetünkről írni, mint ő tette egy helyen. Az iskolás
klasszicizmusát meghaladó felvilágosult klasszicizmusról ő is tudta, hogy a művet
•éppúgy anorganikusan szemléli, mint iskolás elődje és alapja, de azt már csak
106-

később hangsúlyozta, hogy a felvilágosult hasznosságelv jegyében a kor nagy eszmeáramlata is a tudomány részének s előkészítő fokozatnak tekintette az irodalmat, a
szélesebb irodalomfogalomnak a história litterariákban kialakult felfogásához hasonlóan. S mindezt itt még láthatólag azonosította a klasszicizmussal, s csak később,
nagy felvilágosodás kori programtanulmányában és a felvilágosodás kor klasszicizmusának problémáiról írott alapvető jelentőségű írásában fejtette ki annak a németes neoklasszicizmusnak az elméletét, mely irodalmi tudatában a művet organikusan
értelmezte s az esztétikum világát a kanti fordulat nyomán a legmagasabb rendű
tudatformává emelte.
Bizonyos mértékig változott a Csokonai-művek kronológiája is, például a Szilágyi Ferenc szerkesztette Csokonai kritikai kiadás-kötetek a korábban legelső versei
közt tárgyalt A pendelbergai vár formája és bevétele című pajzán-erotikus verset,
melyet még Szauder is a zsengékkel együtt tárgyal, az 1795-ös versek között a Költemények III. kötetében helyezik el, a Minden szerelmes katona és a Crimen raptus
közelében stb. De a monográfiakísérlet egyik legnagyobb tehertétele, hogy elfogadta
Juhász Gézának a Csokonai és Földi Jánosné között kialakult szerelmi viszonyra
vonatkozó, azóta már elvetett elméletét. (1973-ban, a Csokpnai bicentenáriumra rendezett irodalomtörténeti vándorgyűlésen hangzott el Debrecenben Nagy Sándor
jogász rendkívül pontos oknyomozó előadása, mely teljesen szétverte Juhász egykori
koncepcióját; olvasható az Alföld 1973/11-es számában.) ^Igy itt különösen, de a
monográfiatöredék más részeinél is erősen érződik az a törekvés, hogy Csokonai
klasszicista művészetét mégsem saját korának előfeltevései között értékelje, hanem
a romantika szemszögéből a líraiságot értékelje, a szubjektív élményszerűséget
emelje ki belőle.
Körülbelül ezt a szöveget adta ide nekem a 60-as évek végén azzal a megjegyzéssel, hogy úgy olvassam el: ezt ő már nem fogja továbbírni, mert újabb kutatási
eredményei megkérdőjelezték az egész létjogosultságát s így újra kell írnia. Csodálattal olvastam a kézirati lapokat s nem értettem ezt a hiper önkritikát. De említett
nagy felvilágosodás-tanulmányai és Az estve és Az álom című tanulmánya megértették velem állásfoglalását. Szauder ugyanis Csokonai nagy felvilágosult gondolati verseinek értelmezéséhez kénytelen volt megismerkedni a korszakra vonatkozó legjelentősebb eszmetörténeti szakirodalommal s különösen a fizikoteológia és a lét nagy
láncolata elméletével. Nagy tanulmánya le is mond arról, hogy a két vers esztétikai
elemzését adja; kizárólag e modern eszmetörténeti szakirodalom tanulságait alkalmazza a tárgyalt Csokonai-versek világ- és életfelfogása, valamint stilisztikája kialakulásának folyamatát bemutatva. Ami a monográfia korábbi fejezetében a rokokóérzékenység számlájára íródott, az most sok vonatkozásban a fizikoteológia
hatása alatt kibontakozott természetleíró költészet analitikus világfelfogásával és
érzékeny stilisztikájával magyarázódik stb. S azt is bemutatja, hogy mindez milyen
töréstől mentesen fejlődik tovább a felvilágosult toldalékokban, melyekben Rousseau
discoursjának (az emberek egyenlőtlenségéről), és Holbach materializmusának eszmei mondanivalói hogyan válnak költőivé, a megújuló tanköltemény herderi követelményét jórészt kielégítővé Voltaire nagy episztolájának, a lisszaboni földrengésről írt nagy önvizsgáló és a lét értelmét boncolgató, a felvilágosodás optimizmusának
válságát kifejező költeményének hatása alatt.
Ezután a tanulmány után, melynek eredményei jegyében újra kellett volna írni
az eddig elkészült monográfiarészleteket is, mert azoknak elsősorban a standard
magyar szakirodalomra támaszkodó szociológiai alapú és stílustörténeti metódusa a
továbbiakban nem elégíthette ki szerzőjük magas igényeit (miközben a magyar szakirodalom az eddig elkészült részeknek is ugyancsak örülhetett volna), Szauder még
egy nagy Csokonai-tanulmányt írt itthon, a Csokonai poétikájához címűt. Ez az ő
kritikatörténeti feladatának része is lett volna, neki kellett volna ugyanis megírnia
az MTA Irodalomtudományi Intézetének kritikatörténeti sorozatában a magyar irodalmi gondolkodás történetét a felvilágosodás korszakában. Azon túlmenőleg, hogy
a monográfiakísérletben még egyértelműen a klasszicizmus jegyében felfogott Cso107-

konairól kimutatja, mily tág érdeklődéssel fogadta és olvasztotta magába (bár kétségtelenül reklasszicizálta is bizonyos mértékig) a költő a korabeli orientalisztika
eredményeit, a héber, perzsa stb. költészet hatását, s figyelmét még a nordikus
mitológia divatja se kerülte el, figyelemre méltó vonása tanulmányának a poétikafogalom dinamizálása is. Ez pedig egy olyan kritikatörténet ígéretét hordta magában, melyben a kifejtett poétikai megjegyzések mellett nagy, sőt döntő szerepet
kapott volna az ún. immanens poétikának az elemzése, vagyis a műalkotásokból
kielemezhető poétikai sajátságok feltárása és rendszerező értelmezése. Szintén érdemes felhívni a figyelmet a bevezető oldalak néhány gondolatára, melyek arra utalnak, hogy Szauder megpróbált lépést tartani a kibontakozó ú j nyelvi érdekű irodalomszemlélet hullámával is.
Rómába nem utolsósorban azért ment ki, hogy európai tájékozódását tovább
folytassa s közvetítője legyen az európai irodalomtudomány korra vonatkozó eredményeinek, s egyúttal megalapozza saját Csokonai- és Kazinczy-monográfiája m u n kálatait. Az ottani aprómunka nem kedvezett terveinek, bár rokokókutatásainak
közzétett töredékei is jelzik (ItK. 1976/3), milyen nagy volumenű s korábbi felfogását is mennyire meghaladó eredményeket produkálhatott volna. Olaszországban írt
Csokonai-részlettanulmányai ú j kutatási irányait is jellemzik s még inkább megrendítenek félelmetes tudományos apparátusukkal; annál is inkább, mert ezek a módszerek talán takargatjákpis azt a szubjektív indítékot, mellyel a Csokonai-életmű
kronológiai sorrendjét megtörve a költő hattyúdalához, nagy gondolati verséhez,
A lélek halhatatlanságához nyúlt hozzá. A lét és nemlét kérdései, a végső kérdések
akkor már a vizsgálót is érdekelhették; egyik itthonléte alkalmával, 1972 őszén érte
az első szívinfarktus a sümegi vándorgyűlésen. így Itália, mely Szauder egyik nagy
szerelme volt, kultúrpolitikánk számára hasznos, neki pedig csodálatos élményeket
hozó időszakként a korábbi Ciprus- és obeliszktanulmányai után most a Kövek és
könyvek című posztumusz útikötet élményanyagát rakta le, de irodalomtudományunkat egyszer s mindenkorra megfosztotta egy szauderi igényű Csokonai- és Kazinczymonográfia lehetőségétől. (Akadémiai.)
CSETRI LAJOS

Ikarosz súg
ORBÁN OTTÓ: A VISSZACSAVART LÁNG
Van egy rézmetszete a kitűnő grafikusnak, Rékassy Csabának Daidaloszról és
Ikaroszról. Daidalosz leárnyékolt arccal hajol m u n k á j á r a : szárnyat szerkeszt m a d á r tollakból. Körülötte szerszámok, segédanyagok, modellek: a műhely. Ö a tervezés
tudósa és a megvalósítás művesmestere. Fia, Ikarosz egy szál tollal játszadozik,
álmodozó arccal. Nemcsak repülni szeretne, nagyralátó kalandot forgat fejében, a
Nap meghódítását; ez okozza majd a vesztét. A grafika mégis azt sejteti, hogy ez a
fénybe mártott arcú gyermek tud valamit, amit az apja nem tud. ö a lehetetlen
kíváncsi megkísértője, a lírikus.
A sokatmondó metszet arra a merész gondolatra csábít, hogy akármely művészt
vagy költőt jellemezhetnénk azon az alapon: milyen mértékben s milyen arányban
vannak meg benne a daidaloszi és ikaroszi tulajdonságok.
Orbán Ottó mintegy két évtizede külön erőfeszitésekre kényszerül, versben és
prózában, hogy elhárítsa magától a kritikának és az irodalmi közvéleménynek azt a
108-

vele szembeni, makacs gyanakodását, mely szerint nyilvánvaló magyar- és világirodalmi tájékozottsága, valamint műhelymunkájának körültekintő alapossága miatt
azzal a váddal illethető, hogy a versírásból csak azt (vagy jószerével csak azt) tudja,
ami megtanulható.
Ha legutóbbi verseskönyve, A visszacsavart láng ismeretében idézzük föl az
előzményeket — együttesen tehát jó két évtizednyi munkásságát —, akkor egyértelműen nyugtázhatjuk a tanulságot: Orbánnak csakugyan nagyobb az affinitása a
huszadik századi (főleg az angol és a spanyol nyelvű) világlíra mestereihez, mint
ahogy azt mai költészetünk legtöbb művelőjétől megszoktuk, s ezt a vonzódását nem
csupán olvasóként, hanem költőként, műfordítóként és esszéíróként is a maga hasznára és közhaszonra tudja fordítani.
Az így megszerzett tudást azonban egy alapvetően eredeti mondandó szolgálatában hasznosítja. A fölidézett rézkarc művészetfilozófiai sugallata úgy vonatkoztatható rá, hogy költészetében a szorgalmas Daidalosz tesz meg ugyan minden tőle
telhetőt, de a gyermek Ikarosz súg neki. A különbség „mindössze" annyi, hogy míg
a mondabeli Ikarosz önszántából kereste a veszélyt, addig az Orbánban lakozó gyermek a világháború, az árvaság és a szegénysors utánozhatatlan (mert megélt) „szerepéből" soha ki nem zökkenve diktál ennek a felnőtt írástudónak.
Nem tudja és nem akarja elfelejteni mindazt,- ami élete hajnalán és kora délelőttjén történt vele és körülötte. Makacs utánajárással nyomozza, hogy mi minden
okozhatta megpróbáltatásainak sorozatát, s mi minden okozhatja ma is a világban
az emberek közötti egyenlőtlenséget, a világ szegényeinek folytonosan elodázott jóllakatását (vagy legalább az éhhalál felszámolását!), a kontraszelekció és az üldöztetés különféle változatait. Ez a nem lankadó érdeklődése — szenvedélye! — nyilvánul meg a különféle élethelyzetekben, amelyeket verseinek tárgyául választ; jelen
van emberi kapcsolataiban, „irodalmi" tapasztalataiban és utazásaiban éppúgy, mint
emlékezetében — jelen van és szinte mindent betölt.
Indulatait nemcsak a személyes múltja, hanem ugyanúgy friss élményei és értesülései táplálják; gyermek- és ifjúkora azonban önmagában is általános érvényű,
különösségében is „tipikus" emberi sors. De mint a vízbe hulló kő gyűrűvetése,
egyre tágul a költő szemlélete, s egyre inkább világméretekben fedezi föl azokat a
szorongásokat, veszélyeket és nélkülözéseket, melyekhez hasonlókat ő maga is átélt.
Meglátja India éhezőiben, az évszázada „jóllakott" Angliában, az USA fényűző gazdagságában és a benne kontrasztként sötétlő niggersorsban, s bárhol, amerre megfordul a világon.
A gyermek Ikarosz „súgása" olyan következetesen érvényesül a daidaloszi műhelymunkában, hogy még a tanulnivalót, a másoktól ellesnivalót is ő választatja
meg a magyar és világköltészetből. Nem pusztán a technika tökéletesítéséről és az
eszköztár bővítéséről van szó. Hanem azoknak az embereknek, néprétegeknek (azaz
költőképviselőiknek) hangneméről, teljes érzelmi, akarati megnyilatkozásáról, közösségérdekű költői mágiájáról, akik ma tömegméretekben élik valamiképpen a gyermek Orbánéhoz hasonló sorsot.
Kerek a világ ebben a költészetben, elvei tisztán láthatók. Mégis azt érdemes
megnézni, hogy indítékain és céljain túl mi a versek hatása. Mert az előbbiekről
gyanúsan sokat elárul versben és esszében; mi azonban (vele együtt) úgy tudjuk,
hogy a humánus mondandó és a személyes, belső íráskötelezettség igen tiszteletreméltó, és bízvást egyetérthetünk Orbánnal abban, hogy a versben, mint minden
lényeges emberi dologban, „a létezés-atom magja" a fontos, az, „ami körül remény
és szenvedés forog" — miként Szabadság című versében mondja —, de nagyon leegyszerűsítenénk a dolgot, ha kapásból elfogadnánk a Mr. Orbán elintéz egy fontos
telefont című intellektuális zsánerkölteménynek ezt a mondatát: „szerintem a költő
ember és körülményei". Körülményei ugyanis mindenkinek vannak, s lehet, hogy a
vers velük kezdődik, de biztos, hogy nem velük végződik. Legföljebb mint hangulati
vagy indulati elem; előfordulhat, hogy a költő adott élethelyzetében, „vershelyzetében" semmi más nem fontos, mint a körülményei, például ha egy gazdag országban
109-

arról faggatják, hogy mi a költészet lényege, s nem gondolhat egyébre, mint a világ
egyéb tájainak szegénységére vagy a szabadság elemi h i á n y á r a . . .
Célravezetőnek látszik, ha olyan példát veszünk, ahol afféle ars poeticát, vagy
ahogy túltengő tisztelettel mondani szokás, „műhelyvallomást" mond.
Ironikus önismereti verse Az orvlövész jól megérdemelt pihenését élvezi című
szonett. Első versszaka: „Hol van Blake, Whitman, Weöres és Pilinszky? / Hol
Ginsberg Óriáskígyó-verssora? / Hát már bűnbe sem eshetem soha? / Ha igen, sincs
kit többé utolírni."
Nem hanyagolható el az itt elhangzó információ. A költő úgy érzi, kinőtt m á r
a Blake-, Whitman-, Weöres-, Pilinszky- és Ginsberg-tanítványok (illetve az enyhébb vádak szerint „követők", a súlyosabbak szerint „epigonok") sorából. Ezen belül
enyhe borzadállyal gondolhatunk arra, vajon hogyan fér meg egymás mellett két
olyan, egymástól csillagászati távolságra levő mester egy közös tanítvány műveiben,
mint Whitman és Weöres vagy mint Pilinszky és Ginsbérg. De mindjárt azt is előlegezhetjük, hogy ha sikerül az ötvözés, ha sikerül összehozni a mesterek „paroláját", akkor különös esztétikai eseménynek lehetünk tanúi. És Orbánnak ez sokszor
sikerül a saját verse érdekében.
A bravúros koktélkeverésben a nevek egyébként hosszú sorrá bővíthetők; ide
kívánkozik például Arany János is, akinek Vojtina-verseiben találhatunk olyasféle
— nemcsak szemünknek, hanem értelmünknek és humorérzékünknek szólóan is
kurzivált — szójátékokat, mint itt az utolírni. Mely nem röstelli azt sugallni, hogy az
említett mestereket már „utolírta", netán meghaladta.
A játék igazában csak ez után fordul komolyra. Igaz, eddig is a kis Ikarosz
adta az ösztönzést, az ő nagyralátó, Napba néző vakmerősége gondoltatta végig
Daidalosszal, hogy mi mindent kipróbált már.' De innentől már cselekszi a vers,
amit eddig csak állított. Két, enyhén pilinszkys verssor után két sor hamisítatlanul
orbános vallomás következik, „A vasbetonból a rozsdás rögeszme, / a hús mögül a
csont előmered: / égő füllel egy pofonvert gyerek / sziszeg a sötétben: nincs semmi
veszve!" Banálisan prózára fordítva: kibújt a szög a zsákból; másképpen szólva, a
személyes életsors — hogy is mondjam csak „pilinszkysen" ? — átvérzi az irodalom
angol szövetét (és magyar szabását).
Hogy rövidre fogjam, a záró sorokkal teljessé válik a félig esszéisztikus, félig
vallomásos, önironikus ars poeticái kombináció, mely (különösen az utolsó sorban)
Weöres szonettjeire is emlékeztet, az Átváltozás-ciklus „rövidre zárt", pedig nagy
gondolati röppályájú szonettjeire.
Hasonlítgatásaimat nem akarom a „bizonyítás" eszközéül tényként feltüntetni.
De nem szeretném a nagy megértőt játszva elhallgatni, hogy az Orbán által nem
egyszer bevallott (és nagy apparátussal meg is védett) „szedett-vedettség" jelen van
verseiben, főképp a kötött formájúakban;
azok majdnem mindegyikéről felrajzolhatnánk a költői családfát. Semmi okunk nem lehet viszont, hogy elvitassuk tőle
annak a kollázsszerű építkezésnek, a kölcsönvett, meg- és kifordított ötleteknek, önkifejezésre alkalmazott módszereknek a létjogosultságát, amelyeket habozás nélkül
elfogadunk a görög mintát követő római költőktől, T. S. Eliottól vagy akár a népi
motívumokat Ady, Juhász Gyula és Kassák faiskolájában fölnevelt költészetének
fájába oltó József Attilától.
Miért van mégis, hogy Orbántól viszonylag nehezebben fogadtam el (és talán
nehezen fogadom el még ma is) ezt a módszert? Talán mert túlságosan merész vállalkozás volt, hogy a világháborús bombarobbanásokat és a nevelőintézeti pofoncsattanásokat egyenest Blake próféciáinak vagy Whitman himnikusan áradó, hosszú
verssorainak hangszerelésében akarta lekottázni, időnként Ginsberg és társai „üvöltésére" váltva, esetleg Dylan Thomas vagy Nagy László káprázatos színeivel élénkítve az eleve zsúfolt önéletrajzi mennyezetfreskót? — Nem, a lírikus mindezen
csak nyerhet.
A huszadik század költészetkritikájában közhelynek számít, hogy a vers célja a
minél inkább különböző elemek egybeolvasztása egy ú j minőség érdekében. Ez nem
110-

pusztán az irodalom önfejlődésének törvényszérűségével függ össze. Nem a metaforateremtés minél abszurdabb módjának „növekvő követelményéről" van szó, amit
egy „modern költőtől" el lehet várni. Hanem arról, hogy a versnek követnie illik a
felgyorsult életet. Amikor Nagy László azt mondja, hogy „Sarki hideget, sivatagi
hőt / a vak remény szívemen össze-vet", akkor az ötvenhat utáni érzelmi állapot
váltóláza mellé odaképzelhetjük azt a szuperszonikus repülőgépet, amely néhány
röpke óra alatt képes megtenni az utat Arizona sivatagától az alaszkai hómezőkig.
Ha elfogadjuk a modern költészet egyik atyjának azt a mondását, hogy a szépség körülbelül „egy varrógép és egy esernyő összetalálkozása a boncasztalon", akkor
eltűnődhetünk, hogy vajon nem fordul-e meg Orbán saját viviszekciós „asztala"
körül túlságosan sok költő, a maga fölismerhető stílusával? Nem az zavar — igaz;
a verseskötetek gyarapodásával egyre csökkenő mértékben —, hogy olyan gyakran
adnak egymásnak randevút a költők ezen a különös helyen, ahol a költő gyermekés ifjúkori sebhelyei tárulkoznak föl, hanem hogy jól megkülönböztethető arccal
hajolnak a preparátum fölé, mint Rembrandt híres festményén a professzor és
tanítványai. Nem mintha így nem lehetne remekművet a l k o t n i . . . Nem mintha ez
Orbánnak még soha nem sikerült v o l n a . . .
Fenntartásaim jelzése után illő, hogy végre Orbán hamisítatlan költői vívmányairól is beszéljek. Mert lehet, hogy fejlődésének tehertételei túlságosan is kiszolgáltatják őt a gyöngéket fürkésző, analitikus szemnek, nyíltabban, mint másokat a
nehezebben tetten érhető hibáik.
Orbán Ottó ma nemcsak egyik legnagyobb formakultúrájú és egyik legérdekesebb költői személyiséget felmutató lírikusa irodalmunknak, hanem olyan mestere a
költészetnek, akitől ma már sokkal többet lehet tanulni, mint amennyit ő tanult
mástól.
Ha valaki végre megírná a kötetlen formájú vers történetét (a „szabadversre"
és a „prózaversre" gondolok), akkor Orbán Ottónak külön fejezetet kellene szánni a
poétikai történetben. Az ő bevett gyakorlata szerint a prózavers olyan egysoros
(vagy néhánysoros) vers, mely azon egyszerű okból tölt ki egy (vagy több) könyvoldalt, mert máshogy nem fér el a papíron. Ebben a versformában „strófáról" vagy
„bekezdésről" beszélni azért nem volna értelme, mert epikus vonalvezetésű prózaverseiben olyan, sok váratlan „esemény" történik (poétikai, lélektani, filozófiai és így
tovább), hogy a klasszikus külső tagolás merő formalitás volna. Keveset markol, de
hatalmasat fog a világból; a hétköznapi történés vékonyan csordogáló erében meghalljuk a Duna, a Mississippi vagy a csillagfolyam morajló vonulását.
Ha már a folyamoknál tartunk: József Attila egyszer azt mondta, hogy a vers
azért kötött kívül, mert belső tartalma folyékony. Orbánnál (mint a prózavers más
művelőinél, Illyésnél, Nagy Lászlónál, Kiss Annánál) azért lehet kötetlen a külső
forma, mert a belső tartalomnak erős a belső kötése. (Nem elég érzékletes a hasonlat? Képzeljük el, hogy nem vizet, hanem gyorsan megkötő folyékony gipszet csorgatunk, s az cseppkő alakban szilárdul meg.)
Orbán asszociációs pályái oly kidolgozottak, hogy ez legjobb költőink sorába
emeli őt. S ez nemcsak műveltség, „verskultúra" kérdése; nem pusztán annak a
képességnek a megszerzése sikerült neki, hogy a legváratlanabb képzettársításai sem
szenvednek „gubancot", azaz képzavart. (Ez körülbelül olyan kötelező adottság, mint
évtizedekkel ezelőtt az antik strófák alkalmazása, csak valamivel nehezebb.) Az ő
verseinek asszociációs láncolata azokat az összefüggéseket hordozza magában, amelyek a legegyszerűbb hétköznapi életkörülményeket az évezredes történelem, a világpolitika és a kozmikus erők nagy törvényszerűségeivel kapcsolják össze.
A versek ívelése ezért olyan meredek. Szerelmi történet című prózaverse például így kezdődik: „A nő valami zajt hallott, kiment". Rövidesen eljut- „a napos
szikláit mállasztó erózió"-ig és a „bugyborgó lává"-ig — de itt még csak a nő testi
megjelenítését szolgálja a merész kép. De aztán, a merénylet megtörténte után
„elüvölti magát Földvonzás őrmester: »Hozzám!-«" — és máris „az eredendő durva111O

ság" komor világában vagyunk, a „csillaghadászat fényévei"-től káprázunk, hogy
ismét visszatérjünk „a megalázott, fázó katona" ismerős valóságához.
Talán ennyiből is megsejthető: a hihetetlenül gyors átváltás a hétköznapiból a
heroikusba, a banálisból a kozmikusba, az ellenpontozás különleges, ironikus változatát viszi a versekbe. A tónus oly emelkedett, sőt a blaszfémiákkal ellenpontozottan is ékesszóló, hogy ha nem a szavak értelmét, hanem a mondatok hanglejtését
figyeljük, akkor valóban a tizenkilencedik század nagy prófétaköltői jutnak eszünkbe,
Blake-től Whitmanig. A humor, az életismeret fölénye azonban minduntalan belejátszik az akár öblösségig fokozott, nagy lélegzetvételű pátoszba, és lehet, hogy mint
annak idején Heine, néha maga Orbán sem tudja biztosan, hogy „komolyan" beszél-e
vagy ironizál. A tragikomikum tehát nem idegen tőle; s Minthogy minden ízében
tudatos költő, s az indulat sem hiányzik belőle (én inkább érzelmi alkatában vélem
kissé egysíkúnak), a tragikomikum sosem a gyanútlanságból ered, mint sok pályatársánál, hanem a szerelem és halál váltólázában hánykódó valóságból, költészete
tárgyából.
Nagyvonalú költő, nem retten vissza a széles gesztusoktól, szereti, ha látványos
kulisszák vannak a keze ügyében, de csak azért, hogy a kellő pillanatban félretolja
•őket, s a reflektort a didergő, elárvult egy-emberre irányítsa, mint az Élet nevű
színház egyetlen igazán figyelemreméltó látnivalójára.
Két évszázaddal ezelőtti mestere, William Blake, Jeruzsálem című próféciájában
-van egy „prózai" betét, „Az itt-következő költemény versmértékéről". A preromantikus költő szerint a blank verse kötöttsége ugyanolyan rabság, mint a rím; a m é r téket a „rettenetes", a „gyengéd", a „szelíd" és „alantas" tartalmaknak kell meghatározniuk. Orbánnak — már ha prózaverset ír — mintha megfelelne ez az elv;
külsőleg kötetlen verseiben a képzetek meglepetésszerű egymás mellé helyezése, a
'hosszútávúszónak is becsületére váló, kitartó lélegzetvétel s az intellektuális erőre
valló verslogika biztosítja a szilárd kötést. S a kötetté összeálló versek együttes
hatására nézve: a szabadság- és életszeretet fanatikus szolgálata — igaz, nem időszerű feladatoknak áldozva, de „bensőből vezérelve".
Következetesen építkező lírikusként jutott arra az elvre és gyakorlatra, hogy a
"belőle eredendően kikívánkozó lelki tartalmakat a hagyományosan meglevő — és
•a kortársi költészetben fölfedezett — művekhez viszonyítsa; ma már könnyű kimondani, ez az út volt kijelölve számára. A viszonyítás önállóságát azonban m á r nem
vonhatjuk kétségbe. Annál is inkább, mert ez a parodizálás és önparodizálás szintjén történik verseiben. Élet és költészet szembesítéséből az eleven költészet kerül
ki győztesen.
Hasznos mulatság volna például összehasonlítani Nagy László és Orbán olyan
mondatait, amelyekben az ó! indulatszó elhangzik. Arra az eredményre jutnánk,
"hogy míg Nagy László ilyen felkiáltásai az elragadtatottság, az áhítat vagy a csodálkozás, esetleg a fájó nosztalgia megnyilatkozásaiként hangzanak el, addig Orbán
szinte minden esetben iróniának vagy dühös malíciának szánja.
A költészetet, saját költővoltát is, az élet magaslatáról szemléli, miközben ezeket a lehető legkomolyabban veszi; ügyel arra, hogy eleganciája, melyet gondos
munkával és nagy erőbefektetéssel teremt meg, hanyag eleganciának hasson. Ö azért
„irodalmi", hogy minél kevésbé látsszon irodalminak.
Mestereihez képest régóta birtokában van a költői önállóságnak. Most m á r csak
az a kérdés, hogy költészetének Ikarosza hogyan közelíti meg még jobban a Napot
anélkül, hogy lezuhanna. (Magvető.)
ALFÖLDY JENŐ

112O

