Illyés
Gyula,
Hajdú
Péter,
Deme László írásával
köszöntjük a finnugor kongresszust;
Fodor András, Kiss Benedek,
Sipos Gyula és Zelk Zoltán
versei;
Féja Géza,
Újhelyi
János
novellája

tiszatáj

I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság ú t j a 10. Táviratcím: Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96 162 pénzforgalmi
jelzőszámra. Egyes szám á r a 6 forint. Előfizetési d í j : negyedévre 18, fél évre 36,
egy évre 72 forint. Kéziratot nem őrzünk meg és nem a d u n k vissza. Indexszám: 25 916.
75-3441 — Szegedi Nyomda

Tartalom
X X I X . ÉVFOLYAM, 9. S Z Á M
1975. SZEPTEMBER

Nemzetközi

Finnugor Kongresszus

—

Budapest,

1975. szeptember

,\
^

ILLYÉS GYULA: Hálás köszöntés
HAJDŰ PÉTER: A kongresszusról
LÁSZLÓ GYULA: őstörténetünkről fiatal ameri' kai magyaroknak
DEME LÁSZLÓ: Szempontok a kisgyermek nyelvi
neveléséhez
GÖRÖMBEI ANDRÁS: Illyés Gyula és a magyar
nyelv
KISS DÉNES: Árpád vezér a sebhelyes?
—
GOMBÁR ENDRE: A „radikális fiatalok" és a mai
finn irodalom
PAP ÉVA: Színház- és filmélet Finnországban ...
Finn irodalom magyarul, magyar irodalom
finnül
PUSZTAY JÁNOS: A szamojéd népek irodalmáról

3
5
10
16
22
29
32
35
38
41

*

RÓNA-TAS ANDRÁS: Bevezető K. Ivanov csuvas
költő művéhez
44
KONSZTANTIN IVANOV: Narszpi, szép leány
(Fordította Bede Anna, a nyersfordítást készítette Róna-Tas András)
45
FODOR ANDRÁS versei: Breach Candy Swimming, Fölöslegek füzére
SÍPOS GYULA versei: Monológ, Múltunk, Anakronizmus,
Resti, Hajnali leltár
ZELK ZOLTÁN versei: Harcra vagy végső hallgatásra,
Szánalom, Éjszakába zárva
FÉJA GÉZA: Család (elbeszélés)
KISS BENEDEK versei: Léptek, Etruszk szobrok mozdulása, Változás
TORNAI JÓZSEF versei: Veres Péter-énekek

55
57
58
62
71
73
1'

CZEGÖ ZOLTÁN versei: Legendabéli csend, Háborúk
mélyén
ÚJHELYI JÁNOS: Virágzott a rózsa (elbeszélés)

76
78

KRITIKA
POMOGÁTS BÉLA: Emlékek birodalma (Zelk Zoltán:
Ahogy a kötéltáncosok)
ALFÖLDY JENŐ: A mai poétára (Veress Miklós: Bádogkirály)
VÖRÖS LÁSZLÓ: Kenyeres Zoltán: Gondolkodó irodalom
GREZSA FERENC: Tamás Attila: Líra a XX. században
KÖNCZÖL CSABA: Fejlődésregény vagy üdvtörténet?
(Spiró György: Kerengő)
NAGY JÓZSEF ZSIGMOND: Kósa László—Filep Antal:
A magyar nép táji-történeti tagolódása
VEKERDI LÁSZLÓ: Két ú j Téka-kötetről (Sinkó Ervin:
Don Quijote útjai, Bolyai-levelek)
ÓDOR LÁSZLÓ: Tudomány — anyanyelv — nemzetiség
(A Korunk ú j évkönyve)
MÁRKUS BÉLA: Gion Nándor: Olyan, mintha nyár
volna
OLASZ SÁNDOR: Csiki László: Az idegen város
PUSZTAY JÁNOS: Hagyományok és ú j utak (A bálvány
— Arvo Válton: A hurok)

83
85
89
91
92
96
99
102
105
107
•
109

MŰVÉSZET
G. F.: Fém és cserép (Szabó Iván tárlata)

110

| Lengyel József | (1896—1975)

112

Szerkesztői asztal

112

ILLUSZTRÁCIÓ
CSIKÓS ANDRÁS rajzai a 21., 31., 54., 61., 77., 82. és a
98. oldalon
SZABÓ IVÁN rajza a 111. odalon

QlejHgjdkö-zl QrbuULg.ar- 3Conq.ifexs.zm — (3udcupe.Lt, 1975. Lzcp.tcnike.f-

ILLYÉS

GYULA

Hálás köszöntés
(A KONGRESSZUS REFERÁTUMAI ELÉ)

Jó sokáig zavarba estem, ha külföldi barátaimtól azt a véleményt
hallottam, hogy nyelvünk
igen nehéz. Szinte röstelkedtem,
hogy
anyanyelvemet,
melynek
elsajátítása nekem semmi fáradságot nem okozott, idegeneknek
oly
bajos megtanulniok,
megközelíteniök.
Évek teltek, míg ezt mertem felelni: a
maguk nyelve nehéz! Ez ellen csaknem
sértődötten
tiltakoztak:
már hogy
mondhatok ilyet; ne tréfáljak! Erre találtam én — megint csak idő múltával —
végső válaszul ezt a hasonlatot: föltételezhető
vajon, hogy Párizstól
Budapestig
nagyobb a távolság, mint Budapesttől
Párizsig? — No de az mégsem
ugyanaz!
— mosolyogtak
vissza.
Csak ismerni kell, hogy ki honnan indult el.
Egy spanyolnak
természetesen
könnyebb
megtanulnia
a svédek
nyelvét,
mint a vele esetleg egy faluban élő baszkokét.
Mindnyájan
tudjuk,
miért.
A spanyol is, a svéd is indoeurópai nyelv, s aki egy indoeurópai nyelvet
ismer,
annak nyitott kapu a többi is. Igen sokan viszont kívül vannak ezen a nyelvcsaládon, s azoknak bizony a távolság innen oda épp akkora, mint onnan ide.
De hát hol is állunk mi, magyarok, finnek, észtek, mányszik, azaz vogulok, hantik, azaz osztjákok és votjákok,
mordvinok,
komik, márik,
udmurtok,
hogy csak a család ismertebb tagjait említsem? De akikhez rokonul
odacsatlakozik sok olyan kis nép vagy néptöredék is, mint a nyenyec, a jurák, a lapp, a
karjalai, vagy amelyek már eltűnőben vannak: az izsór, az inkeri, a vepsze, a
liv, a vót. ..
És lám, most az a megbecsülés ér bennünket,
hogy mind e nyelvek
tudós
szakemberei
a világ minden részéből nálunk gyűlnek
össze; Budapest
lesz
vendéglátó gazdája a legújabb, az eddig legnagyobbra tervezett finnugor
kongresszusnak.
Nemcsak a tudásszomj vonzza szememet azokra a tanulmányokra,
melyek
a kongresszus megtárgyalandó
tételei lesznek. Utat engedek hálámnak is. Ezek
a tanulmányok
nemcsak arról győznek meg, hogy alapjában minden
nyelv
olyan, mint a másik, hanem hogy a népek közt sincs eredendően olyan távolság, mely innen nézve más, mint amonnan nézve. A nyelv mindenütt
a gondolat közvetlen kifejezője. Egyben a társadalmi érintkezés legfontosabb
eszköze.
Idézzük ehhez még csak Humboldt meghatározását:
a nyelv a gondolatot
ábrázoló szerv; a néplélek külső
megjelenése.
A vendég néha maga sem tudja, milyen értékes ajándékot hoz;
helyesebben mondva, mit ér az, amivel ő tán csak udvariasságát
akarta kifejezni
a
vendéglátó házigazdának.
A szerénynek
tetsző, mert dísztelen, mert
szigorúan
tudományos
tanulmányok
azonban számunkra igen értékes fölfedezést
jelentenek, azaz jelezhetnek.
Hadd említsek meg csak
kettőt.
3'

Kellően összhangba rendezve több értekezés is, lám, azt a számunkra
nem
mindennapi
új megállapítást
erősíti, hogy a honfoglaló magyarság nem
nevezhető a szó mai értelme szerint nomádnak.
Eredeti hazájukban,
a mai
Baskíria
területén a magyarok magas szintű földművelők
voltak; a legújabb
ásatások
ugyanis gazdasági szerszámok, magtárak, gabonavermek
tömegét tárták föl. Űj
hazájukba őseink tehát — ahogy a nyelvtudomány
eddig is tanúsította'—
semmiképp se barbárokként
érkeztek, hanem olyan ismereteknek
és a
mindössze
kétszáz éves vándorlás olyan tapasztalatainak
birtokában,
amelyekkel
sok tekintetben az itteni népek ismereteit is
gazdagították.
Őseink célja tehát nem a vándorélet volt akkor, legelső útra
kerekedésükkor, hanem egy új haza; a régi
folytatása.
A másik kiolvasztandó,
mert ugyancsak ritka kincset ígérő érc az az újabb
kori fölfedezés, amely az uráli nyelvek és az indogermán
nyelvek
rokonságát
valószínűsíti.
Vagyis hogy ez a bevezetőül említett távolság közelebbről
megnézve innen is, onnan is megrövidíthető.
Az Uppsalából érkező Björn
Collinder
professzor nem egy hidat épít a rokon szavakból. A magyar jég nemcsak a finn
jáá-vel egytövű, hanem az ónorvég jaki és a közép-ír aig szóval is. Ezek az
évezredek
bozótjaiban
megbúvó szavak bennünket
néha
megmosolyogtatnak.
A mi húr szavunk például, eredetileg azt jelentette: bél (amiből a húrt
csinálták). így hát a mi oly ízletes hurkánk nemcsak a sérv jelentésű latin hernianal szakadt egy ágról, hanem a béljóst jelentő haruspexszel is.
De sok az öröm a még „szerényebb"
adatokban is. Hogy a komik már ezer
éve ismerték az írásbeliséget!
Hogy melyek azok a szavak, melyeket
ötezer
évvel ezelőtt a szétszórt nyelvcsaládnak
minden tagja még egyformán
ejtett.
Hogy akkor a kéz: kete volt, a szem: szilme, a vér: vere, a ház: kota; az 1, 2,
3, 4, 5, 6 pedig így hangzott: ükte, kekte, kolm, nelje, vit, kut. Meg hogy a
mányszi, tehát valószínűleg az ősmagyar hitrege szerint is a világból nem vízözön, hanem tűzözön akarta elűzni az eredendő rosszat, tekintve,
hogy a rossz
sajátos földi termék — ahogy azt néhány középkori
eretnekség
a zend
vallás
hagyományaként
hirdette. Hogy a finnek nemzeti himnusza
a mi
Szózatunk
hatását hordja
magán.
A tudós és az egyszerű ember közt az a különbség, hogy a világot a tudós
látja egyszerűbbnek.
A nyelvtudomány
is azt mutatja, hogy minél
mélyebbre
hatolunk, annál több közös elemet találunk; mintha Bábel előtt valaha,
nagy
messze valóban egyszerűbb
lett volna megértenünk
egymást széles e világon.
A szomorúan
szétszakadt. világ minden részéből idejövő nyelvtudósok
a
szavak rokonságának
fölmutatásával
egy másfajta rokonságnak
is a szószólói:
a népek és nemzetek
eredendő testvériségét
hirdetik.
E kettős mivoltukban
köszöntjük
őket eleve hálával és
szeretettel!

4'

HAJDÚ PÉTER

A kongresszusról
Könyveim rendezésekor napszítta, negyvenöt évvel ezelőtti prospektus került a
kezembe: a IV. Finnugor Kongresszus magyar bizottságának utazási tájékoztatója
az 1931-ben Helsinkiben rendezendő kongresszusi részvételről. A tájékoztatás négy
utazási lehetőséget említ a Budapest—Varsó—Riga—Tallinn—Helsinki útvonalon.
A kongresszusi tagsági díj 5 pengő, a társasutazás költségei (gyorsvonat III. osztály
és hajó II. osztály + poggyászszállítás, szállás, ellátás, szakszerű vezetés) 338 pengőtől 482 pengőig négy változatban választhatók. Megemlíti a prospektus, hogy: „Az
utazást igyekszünk mennél kellemesebbé és tanulságosabbá tenni. Azon városokban,
amelyekben megállapodunk, megtekintjük a művészeti és természeti szépségeket.
A rokon finn és észt nemzet körében különösen kedves és meleg fogadtatásra számíthatunk, s az feledhetetlen benyomást fog tenni mindenkire. A finnországi főbizottság közlése szerint az első kongresszusi nap (június 16) programmja reggel
ünnepélyes istentisztelettel kezdődik a Miklós-templomban, ezután lesz a megnyitó
ünnep a finn nemzeti színházban. Előadások, filmek bemutatása, hangversenyek,
sportünnepségek, színelőadások és testvéri összejövetelek a három kongresszusi nap
mindegyikén. Június 19-én kezdődnek az országos dalünnepek, 20-án kirándulások
az ország legszebb és legtanulságosabb vidékeire. Emeli az utazás kellemét, hogy az
egész utazási csoport mintegy egy családot képez; a kupéba idegenek nem szállhatnak be, mert különkocsikban, esetleg teljesen különvonaton utazunk."
Különös véletlenképpen éppen ebben az esztendőben ezúttal Budapesten készülődünk egy újabb — és szám szerint ugyancsak IV. — finnugor kongresszus rendezésére: a sajtó, a rádió és a tévé is beszámolt róla, hogy a Magyar Tudományos
Akadémia szeptember 9—15. között fővárosunkban rendezi a IV. Nemzetközi Finnugor Kongresszust. Ám a második világháború utáni nemzetközi finnugor kongreszszusok sorozata több tekintetben is különbözik az 1921-ben Helsinkiben, 1924-ben
Tallinnban, 1928-ban Budapesten, 1931-ben és 1935-ben újólag Finnországban, illetve
Észtországban megtartott kultúrkongresszusoktól (Kodály elítélné e szóösszetételt, s
mi is csak kényszeredetten használjuk, mert ez volt a hivatalos neve e rendezvényeknek). A húszas-harmincas évek finnugor kongresszusain voltak hellyel-közzel
tudományos előadások is, de ezek zöme általános művelődéspolitikai kérdésekkel
foglalkozott, és még nagyobb súllyal szerepeltek a programban a szórakoztató és
társadalmi rendezvények. A három rokon nép öt összejövetele így inkább afféle
kulturális jamboree, tarka nyelvrokonsági sokadalom lehetett, amint az a prospektus
idézett részletéből is látszik. Eszmeileg pedig e találkozók — a húszas-harmincas
évek hangulatának megfelelően — a tudománytalan nemzeti „sorsközösség", illetve
a „népi alkat" szubjektív mítosza jegyében fogantak. Valószínűleg éppen ezt a
nemzeti romantikus koncepciót — magyar részről — alapgondolattá kikiáltva vállalt
patronálást e hajdani kongresszusok felett a soviniszta ideológiájáról ismert Turáni
Társaság, melynek az akkori kormányzati rendszerhez való viszonyát félreérthetetlenül példázza elegáns elhelyezése az Országház épületében.
Persze e régi kongresszusoknak van pozitív öröksége is, amit ma is vállalunk:
alkalmat teremtettek a nyelvrokonság tényének széles körben történő ismertetésére,
a rendezésben részt vevő három ország tudományos és kulturális kapcsolatainak
szorosabbra fűzéséhez.
E progresszív jegyek megtartásával és továbbfejlesztésével mai kongresszusaink
radikálisan különböznek a két világháború közöttiektől. Csak a legfontosabb tényezőket sorra véve megemlítem, hogy a nemzetközi finnugor kongresszusok mindegyike egyrészt széles társadalmi érdeklődés által övezett tudományos esemény, más5'

részt a szó legszorosabb értelmében véve nemzetközi, tehát nemcsak három finnugor
nép, hanem a finnugorság kutatásában érdekelt valamennyi ország képviselői részt
vesznek a kongresszusok munkájában. Az idei IV. kongresszus alkalmával például
24 ország küldöttei találkoznak Budapesten. Különösen nevezetes tény, hogy mostani
kongresszusainkon jelentőségének megfelelő szerepet vállal a Szovjetunió is, amelynek a területén a legtöbb finnugor nép lakik, s amely egymagában majdnem annyi
finnugor kutatót foglalkoztat, mint a többi ország együttesen. A Szovjetunió részvétele kongresszusainkon azért is rendkívül fontos, mert így szinte minden finnugor
népnek módja nyílik arra, hogy a nyelvére, történetére, kultúrájára vonatkozó s a j á t
kutatási eredményeivel szerepeljen a nemzetközi nyilvánosság előtt.
A finnugor kutatásokban hosszú időn át a. nyelvészeté volt a vezető szerep, talán
még ma is azé. Mindazonáltal gyökeres változások történtek ilyen vonatkozásban is
az utóbbi évtizedekben: erősödött, ú j módszereket alkalmaz a megújhodott finnugor
néprajz, felcseperedett a finnugor folklorisztika, irodalomkutatás és zenetudomány,
konkrétabb eredményekkel jelentkezik a finnugorság embertani vizsgálata, mindenekelőtt azonban az a hatalmas sodrású fejlődés feltűnő, amely a finnugor népek
művelődési hagyatékának régészeti-őstörténeti feltárásában tapasztalható. Ennek folytán ma már a nyelvészet mellett a régészet vált az urálisztikában a legszilárdabb
eredményeket produkáló szakágazattá. A finnugor stúdiumok kitörése a nyelvhasonlítás szilárdan felépített bástyái mögül — persze e jelképes bástyák lerombolása nélkül — ez napjaink finnugor kutatásainak jellemző fejlődési tendenciája, amelyet
tehát egyrészt a komplexitás, másrészt — nyelvészeti vonatkozásban is — korszerű
módszerek érvényesülése különböztet meg a régebbi finnugrisztikától. S hogy még
egy jellemző jegyet ismertessek: a finnugor (vagy ahogy újabban nevezni szoktuk:
uráli) nyelvcsalád tagjainak az összlétszáma alig éri el ugyan a 24-25 milliót, mégis
az aránylag kis lélekszámú nyelvcsaládon kívül aránylag széles körben mutatkozik
érdekődés az urálisztika eredményei iránt. Csak a legáltalánosabb érdekeket említve:
e népek és nyelvek sok szempontból különböznek a környező indoeurópai (szláv,
germán, román) és egyéb (például török stb.) nyelvektől és népektől, éppen ezért
tanulmányozásuk általános és elméleti kérdések megválaszolásában sok tanulságot
ígér nyelvész, etnológus, történész számára egyaránt. Emellett a finnugor népek
kulturális teljesítményei is rendkívül becsesek, nagy figyelmet fordít r á j u k az irodalmi, folklorisztikai és általában a művelődéstörténeti kutatás: nemcsak önmagukban vizsgálja őket, hanem abból a szempontból is, hogy e kulturális produkciók
hogyan gazdagították a szomszédos népek művelődését, és az miként gazdagította
őket. A művelődési és nyelvi kölcsönhatások vizsgálata ma már szerves része az
uráli stúdiumoknak.
A felsorolt tényezők magyarázzák, hogy az urálisztikai kutatásban több tudományág művelői munkálkodnak egymás mellett, és hogy az ilyen jellegű vizsgálatokban az Egyesült Államoktól Japánig és Olaszországtól Norvégiáig sok ország
érdekelt. Ennek ellenére a három vezető nagyhatalom a finnugrisztikában továbbra
is Magyarország, Finnország és a Szovjetunió, ötévenként ez a három állam vállalja
tehát, megszabott sorrendben váltogatva, a nemzetközi kongresszusok rendezését.
Az ú j típusú nemzetközi finnugor kongresszusok egyébként magyar kezdeményezésre jöttek létre. A helsinki Finnugor Társaság megalapításának 75. évfordulóján, 1958-ban, egy bensőséges hangulatú, emlékezetes ünnepi vacsorán mondott
pohárköszöntőjében a magyar delegáció vezetője, Ortutay Gyula vetette fel a kongresszus egybehívásának gondolatát. A Magyar Tudományos Akadémia is felkarolta
az ügyet, és így rövidesen valóra is vált a javaslat. 1960 őszén 96 külföldi (és m i n t egy 200 hazai) résztvevővel Budapesten megtartották az I. Nemzetközi Finnugor
Kongresszust, ahol a kongresszusok ötévenkénti ismétlését határozták el. Legközelebb
Helsinkiben már 19 országból érkezett 471 finnugrista részvételével tartották a II.
kongresszust, a harmadikat pedig Tallinnban 1970-ben (körülbelül 300 külföldi és
több mint 200 szovjet résztvevővel). Ilyen előzmények után jutottunk el az idei
IV. Nemzetközi Finnugor Kongresszushoz, amely méreteiben is minden eddigit felülmúl: az idén majdnem 1000 résztvevővel számol a rendezőség, akiknek körülbelül
6'

kétharmada külföldről érkezik hazánkba (e számban természetesen a kísérők is
bennfoglaltatnak).
Tudományágazataink szervezeti erősödését a kongresszusi részvétel növekedő
számadatain kívül a minden eddigi mértéket meghaladó szakirodalmi termelés is
kifejezi, melynek a puszta nyomon követése sem egyszerű feladat.
A nemzetközi finnugor kongresszusok együvé gyűjtik a szakma különböző területein tevékenykedő kollégákat, de szinte azonnal szekciókba csoportosítják őket
érdeklődésüknek megfelelően. A valamennyiük számára közös, plenáris előadások
száma aránylag alacsony. A kialakult hagyományoknak megfelelően négy szekcióban
dolgoznak a kongresszusok résztvevői: legnépesebb a nyelvészeti szekció szokott
lenni, s mellette egyenlő erőkkel vonul fel a néprajzi és a régészeti-történeti szekció, a kezdetben legzsengébb irodalmi részleg pedig kongresszusról kongresszusra
növeli létszámát s tekintélyét. '
Az eddigi három nemzetközi kongresszuson a szabad jelentkezés elve alapján
bárki tarthatott előadást. Ennek folytán a résztvevők a bőség zavarában néhány
száz előadás között válogathattak. Az idei kongresszuson mindez másképpen lesz.
Mert bár a kongresszus szervezeti rendje (szekcióbeosztása) nem változott, egy dologban mégis eltér az eddigi gyakorlattól, nevezetesen abban, hogy most úgynevezett
tematikus kongresszust tartunk. Vagyis: tudományágaink egy-két központi kérdését
tűzzük ki megvitatásra, s a kongresszusi munkát erre koncentráljuk. A vita kibontakoztatása érdekében a két plenáris és az összesen 11 szekció-előadás szövegét
nyomtatásban közzétettük a Congressus Quartus Internationalis
Fenno-Ugristarum.
Pars I. című kötetben (Bp. 1975, Akadémiai Kiadó), s e könyvet a kongresszus résztvevői előre megkapták, úgy hogy a plenáris és szekcióüléseken az előadók legfeljebb
kisebb-nagyobb kiegészítéseket fűznek majd szövegükhöz, az idő nagy része pedig
ekképpen érdemi vitára lesz fordítható. Minden előadáshoz egy-két korreferátort is
felkértünk, mert a tapasztalat szerint így jobban megindul a spontán vita is, melynek az irányításában egyébként a moderátori szerepet is betöltő üléselnökökre is
nagy feladat vár.
Talán nem érdektelen, ha arról is tájékoztatjuk a Tiszatáj olvasóit, melyek a
kongresszuson kiemelt, reflektorfénybe kerülő aktuális' témák. A plenáris üléseken
megvitatandó két téma közül az egyiket K. Vilkuna finn akadémikus dolgozta ki
„Nyelvhatár, etnikai határ, kulturális határ" címen. Az írásban is közzétett vitabevezető olyan kérdésekre irányítja a figyelmet, amelyek etnológiai és nyelvészeti
szempontból is megvilágíthatok és mindkét tudomány számára elvi jelentőségűek.
Régebben egy olyan sematikus felfogás volt általános, amely a nyelvi, etnikai és
kulturális határok párhuzamos, egybevágó vonulatát hirdette. A valóságban e határokat a legkülönbözőbb tényezők alakítják, s tartalmuk — a köztük levő összefüggések ellenére — nagymértékben különböző. Nem szorul bő magyarázatra, hogy a
politikai, társadalmi, gazdasági, természeti körülményeknek milyen szerepük van a
kulturális határ létrejöttében, kevésbé egyértelmű azonban a nyelvi és etnikai határ
szétválasztása, hiszen ezek bizonyos esetekben egybeesnek. Máskor viszont egy nyelvi
határon- belül több etnikai alakulat is elhelyezkedhet, s ha a nemzet fogalmát is
bevonjuk vizsgálatainkba, még bonyodalmasabb viszonyokat deríthetünk fel. Számunkra azért különleges jelentőségű a tisztánlátás ezekben az elvi kérdésekben,
mert a régebbi egyszerűsítések cáfolata után elavulttá válik az a korábbi nézet,
hogy a finnugor népek olyan összefüggő etnikai-kulturális övezetet alkotnak, ahol
az egyes népek a fejlődés különböző fokait testesítik meg. Mindez a finnugor néprajzi kutatást teljesen ú j feladatok elé állította: az ősi műveltségi elemeknek a mai
etnikumokban való kontinuitása, illetve felkutátása helyett a kulturális és etnikai
kölcsönhatások felderítését helyezte előtérbe. S ehhez fogható fordulat kezd — az
areális kutatások révén — a nyelvészetben is érvényesülni: a mai rokon nyelvek
állapotát a közvetlen nyelvi környezetbe való beilleszkedésük és a szomszédos nyelvekkel való kölcsönös kapcsolatok szempontjából is kutatják.
Az „Utak és módok a finnugor tudományokban" című másik plenáris előadás,
amely módszertaninak és komplex jellegűnek volt szánva, voltaképpen a finnugor
7'

nyelvészet pozícióit veszi szemügyre (ennek anyagát Lakó György állította össze).
Mégpedig nem is annyira abból a szempontból, hogy vár-e korunk metodikai újítást
a finnugrisztikától, és ha igen, milyent, hanem inkább a klasszikus nyelvhasonlítás
„leértékelésének" veszélyét óhajtja az elért eredmények leltárszerű számbavételével
elhárítani. Ma, amikor az egész világon viták folynak a nyelvészeti módszerekről,
elkerülhetetlen az állásfoglalás az urálisztika elméleti és módszertani kereteinek kérdésében, s alighanem a kongresszusnak ezen a plenáris ülésén is alkalom adódik az
eszmecserére, különös tekintettel az esetleges bírálati szempontok szubjektív és
objektív interpretálásának különbségeire.
E sarkalatos kérdésekhez kapcsolódnak a szekcióülések megbeszélései, ahol olyan
konkrét részletkérdések kerülnek napirendre, amelyek egyben elvi vagy módszertani
jelentőségűek is, vagy kevésbé kimunkáltak, s ezért szükséges a velük való foglalkozás. A nyelvészeti szekcióban B. A. Szerébrennyikov „Az alapnyelv mint kutatási
modell" címen a nyelvhasonlításban lépten-nyomon alkalmazott rekonstrukciónak a
nyelvi valósághoz való viszonyát fejtegeti. A. J. Joki helsinki professzor előadása
pedig („Affinitás és interferencia az észak-eurázsiai nyelvi areálban") szervesen kapcsolódik a Vilkuna-vitához, bár időbelileg megelőzi azt. A harmadik nyelvi szekcióülésen W. Schlachter az urálisztika egyik elhanyagolt területére irányítja a figyelmet
„Az ige és mondattana" című előadásával.
A néprajzi-etnológiai szekcióban a finnugor népek társadalmi szervezetéről
Bodrogi Tibor, a finnugor népek népművészetéről Sz. V. Ivanov, a finnugor összehasonlító népzenekutatás eredményeiről és lehetőségeiről Szomjas-Schiffert György
ad vitaindító összegezést.
A régészeti-történeti szekciónak az uráli őstörténet számára leggyümölcsözőbb
ülése minden bizonnyal az lesz, amelyet L. Ja. Krizsevszkaja tanulmánya vezet be
az Urál-vidék mezolit és neolit kultúráinak déli kapcsolatairól (ezek Kazahsztán,
illetve az Aral-tó felé utalnak), de hasonlóképp jelentős lehet majd a finnugor termelő gazdálkodás kialakulásáról rendezendő ülés, amelyhez a vitaalapot A. P. Szmirnov bevezetője szolgáltatja. A harmadik régészeti szekcióülésen pedig László Gyulának a magyar honfoglalás-kutatásról szóló értékelő összegezését fogják megvitatni.
Az irodalmi szekció csak két ülést tart, de az itt szőnyegre kerülő témák mind
aktualitás, mind újszerűség dolgában vetekednek a többi szekció témáival. Köpeczi
Béla előadása arra keresi a választ, hogy milyen perspektívái vannak az összehasonlító finnugor irodalomkutatásnak: részben tipológiai szempontból lát erre lehetőséget, de vitára bocsátja egyúttal azt a kérdést is, hogy vajon a nyelvi rokonságból
eredő (hangtani, morfológiai, mondattani) egyezések befolyásolják-e (azaz megkönynyítik-e) költői alkotások lefordíthatóságát egyik finnugor nyelvről egy másikra.
Ugyanitt lesz megbeszélés tárgya a folklór szerepe a finnugor népek irodalmaiban,
melyhez a párizsi Jean-Luc Moreau készített sokoldalú nyelvi és irodalmi felkészültségről tanúskodó vitaindítót.
A plenáris ülések és a szekcióülések a program szerint délelőttönként zajlanak,
az egyhetes kongresszus délutánjaira vannak betervezve az úgynevezett szakülések
és néhány korlátozott számú szabad előadás. A szaküléseket szintén szekciónként
rendezik egy-egy konkrét témáról, kerekasztal-értekezlet formában, meghatározott
számú résztvevővel. Ezeken a kötetlen megbeszéléseken a legkülönfélébb aktuális
problémákról lesz szó. Például az I. szekcióban: dialektológiai módszertani tanácskozás, az ősmagyar nyelv kialakulása, gépi módszerek alkalmazása az urálisztikában,
a finnugor irodalmi nyelvek kialakulása. A II. szekcióban: a finnugor népköltészet
műfajstruktúrái, a népszokások társadalmi funkciói a finnugor népeknél, differenciálódás és integrálódás a finnugor népek anyagi kultúrájában. A III. szekcióban: a
történettudomány szerepe a finnugor kutatásokban, a finnugor népek fejlődésének
története, a finnugor népek antropológiai elkülönülése. A IV.-ben: a finnugor népek
verselése, a finnugor irodalmak fejlődési sajátosságai a XX. században, a finnugor
irodalmak és a világirodalom.
A kongresszus tudományos programját kísérő kiegészítő rendezvények között
lesznek kiállítások (néprajzi kiállítások, könyvkiállítás), színházi estek és egyéb t á r 8'

sadalmi események (fogadások stb.), illetve vidéki kirándulások. A IV. Nemzetközi1.
Finnugor Kongresszus rangját érzékelteti az a tény, hogy védnökséget vállalt fölötte:
Losonczi Pál, a Magyar Népköztársaság Elnöki Tanácsának elnöke.
A magyar könyvkiadás sem feledkezik meg e kongresszusról: az említett akadémiai kiadványon kívül, amely a szekció- és plenáris ülések előadásait tartalmazza, a:
kongresszus tiszteletére jelenik meg a Műhely című almanachszerű kötetke kutatóhelyeinkről és a Nyelvtudományi
Közlemények 1975. évi 1. száma, valamint Domokos:
Péter Az udmurt irodalom története című könyve. Az Európa Könyvkiadó több kiadványt is ebből az alkalomból jelentet meg: a majdnem ezerlapos Medveének című
antológiát (A keleti finnugor népek irodalmának kistükre), a Hadmenet,
nászmenet:
(irtisi osztják mesék és mondák) című kötetet a Népek meséi sorozatban, s ugyanebben valamelyes késéssel A Tundraföldi öreg című szamojéd mesegyűjteményt.
Várható továbbá egy finnugor esszégyűjtemény megjelenése (ez külföldi finnugristák
nevezetesebb tanulmányait tartalmazza magyarul), a Gondolat Könyvkiadó pedig a
Magyar História sorozatában készül megjelentetni Fodor István Vereczke híresútján ... című munkáját. A Corvina máris kiadta Észtország című albumát, és rövidesen megjelenik az Uráli népek című szépen illusztrált tanulmánygyűjtemény (magyarul, finnül és később angolul), de ideszámíthatjuk a Magvetőnél megjelent Juvan
Sesztalov-kötetet (Amikor a nap ringatott) és a finn V. Linna világhírű regényének
készülő magyar fordítását is (Az ismeretlen katona). Felsorolásunk bizonyára nem
teljes, de azért még egyetlen nagy dokumentációs értékű összeállítást hadd említsünk, Jávori Jenő bibliográfiai felmérését a finnugor népek magyar nyelven megjelent irodalmi alkotásairól.
Tisztában vagyunk azzal, hogy a finnugor kongresszusok mostani rendje és szigorúan tudományos jellege egy bizonyos szűkebb kör számára nem népszerű. Arról a:
„tudományos" szektáról van szó, amelyik a finnugor kutatásokat — a Habsburg-hatalom által a magyar nép ősi műveltségének letagadására, meghamisítására és végső elfelejtésére szervezett és pénzelt mozgalomnak — nemzetközi összeesküvésnek bélyegzi.
Mi azonban nem vagyunk hajlandók tárgyalóasztalhoz ülni retrográd, tudománytalan és nevetséges őstörténeti „teóriák" képviselőivel, akik Európa őslakóit finneknek vagy észteknek, vagy mezopotámiai eredetű magyar származású népeknek vélik,
a sumér nyelvet pedig a magyar „ősi formájának" tekintik. És akik mellesleg legszívesebben a mohácsi vészért való felelősséget is a finnugristák nyakába varrnák.
A magyarok és finnek európai őshonosságának és kontinuitásának tételét hirdető
felekezetek — mondanunk sem kell — még a rég meghaladott turáni ideológia alapján állanak, amely szerint „minél nagyobb egy nemzetnek a múltja, minél mélyebbrenyúlnak műveltségének, erkölcsének gyökerei, annál biztosabb a jövője" (vö. Túrán1918:514. lap), s amely a fajrokonságot, a közös múltból öröklött hajlamokat és
művelődési ideákat mintegy genetikai kódként értelmezi... Amellett pedig e szekta,
emigrációban élő csoportjait gyakran szovjetellenes politikai nézetek is vezérlik, s
ezért nem is volt meglepő számunkra, amikor egy észt nyelven megjelenő emigráns:
újság finnugor ellenkongresszus szervezését javasolta valahol a „szabad világban",
mert ottani vélemény szerint Budapesten nincsen garancia szabad vitára őstörténeti
kérdésekben. Az ellenkongresszus persze alighanem kudarcba fulladt, mert a javaslat elhangzása óta semmi hírünk róla.
E mozgalmaknak nagyobb a füstje, mint a lángja, néha mégis foglalkoznunk
kell velük, mert tevékenységük sok kárt okoz. Idealista történelemszemléletük teljesen idejét múlta és dezorientálja az érdeklődő közönséget.
Az urálisták budapesti nemzetközi összejövetelének munkáját e kívülről jövőintrikák nem fogják zavarni. Sőt, éppenséggel azt várjuk a szeptemberi kongreszszustól, hogy az uráli kutatások nemzetközi koordinálásában fontos elhatározásokat
tesz és a kutatási módszerek fejlesztésében is irányt mutat.

9<

LÁSZLÓ GYULA

Őstörténetünkről fiatal amerikai magyaroknak
Egy amerikai magyar professzor Oregonból kért, írnék a
magyar őstörténetről azoknak a fiataloknak, akik már kint
születtek, nem magyar közegben nőttek fel, csak a családon
belül beszélik anyanyelvüket.
Több hónapja foglalkozom
a
levelek tervével, mert úgy érzem, majdnem lehetetlen
megszerettetnem
ezekkel a fiatalokkal
valamit, ami az ő számukra nincsen, vagy csak érzelmi életük legmélyén
lappang.
Nos, ez utóbbiban hiszek, s megkísérlem az érzelem
oldaláról megközelíteni
őstörténetünket.
Kedves Fiatalok!
Ne gyanakodjatok mindjárt az első szavaknál, ne mondjátok, hogy miért írom
„kedves", amikor nem is ismerlek titeket. Azért írtam, mert bár jelenünk elválaszt,
de az ősemberig visszavezető múltunk összeköt, s mivel még a „legmodernebb"
ember is kilencven százalékban a múltjából él, íme, megvan a közös tárgyalási
alapunk. Hogyan? A ma élő ember kilencven százalékban a múltjában él — tetszik
mondani, kérdezitek; igaz ez? Bizony igaz, hiszen azok a szavak, amelyeket most
leírok s ti megértetek, ezer, tízezer éve szolgálnak minket. Nem folytatom ezt, m a j d
beszélgetésünk folyamán amúgy is kiderül, hogy tévedtem-e vagy igazat beszéltem.
Magyarok vagytok? Mit jelent ez? Vegyük a legegyszerűbben a kérdést. Ha
körülnéztek abban a városban vagy országban, ahol laktok, meg tudnátok-e mondani egyszeri ránézésre, hogy ki a magyar az emberek között? Ugye nem! Nos hát
ezzel mindjárt elérkeztünk beszélgetésünk első lényeges pontjához: magyarságunk
nem élettani értelmű, nem vagyunk külön fajtája az emberiségnek, mint például a
sárga fajták vagy a sötétbőrűek. Azok a vizsgálatok — hogy most már r á t é r j ü n k a
tudományra —, amelyeket a magyarság embertani alkatának megállapítására folytatnak, megállapították, hogy a magyarságban Eurázsiának úgyszólván minden nyugaton élő fajtaképlete képviselve van. Ha valahol kelet csodás városánál, a világszép
Bokharánál függőlegesen kettévágnók Eurázsiát, akkor ami attól nyugatra van —
bennünk is megvan, mint ahogyan a mireánk jellemző fajtaképletek is megvannak
minden európai népben. Igaz: az egyes jellegek aránya más es más a különböző
nagyobb földrajzi egységekben. Például — ha Közép-Európát tekintjük kiindulópontnak, akkor minél délebbre és nyugatabbra megyünk, annál inkább a fekete
hajszín és a sötétebb testszín uralkodik, minél északabbra, annál inkább a szőkeség
lesz úrrá, s minél keletebbre, annál észrevehetőbb a mongol elem erősödése. L á t j á tok: máris megtaláltuk helyünket, amit népünk ezzel a mondással fejezett ki: „Se'
nem szőke, se' nem barna, az igazi magyar fajta." Végül is tehát közép-európai nép
vagyunk, nemcsak azért, mert ott élünk, hanem mert a fajtajellegek keveredése is
ebbe a körbe utal minket. Ha Budapestről elindulnánk úgy, hogy fülünket bedugnók,
hogy az emberek szavát ne értsük, csak lássuk őket, bizony messze hagyhatnék az
országhatárokat, amíg valami változást vehetnénk észre az emberek alkatában, arcuk
felépítésében, hajuk, szemük színében. Ezek szerint csak a nyelv lenne az, ami
megkülönböztet? Igen is, meg nem is. Bartók Béla tartott egyszer (ha jól emlékszem,
1935-ben) egy előadást a Magyar Tudományos Akadémián. Arról beszélt, hogy a
népdalkutatók voltaképpen természettudósok, akik a természet egy sajátos jelenségét kutatják, nevezetesen azt, hogy a népi dallamok egymástól elszigetelt, egymással
nem érintkező magyar népcsoportokban is ugyanabban az irányban változnak, ugyanolyan stílusváltozatokat teremtenek. Ez valamilyen természeti erő — mondta Bartók.
Ugyanezt a jelenséget figyelhetjük meg a nyelvben is. A magyar nyelvtörténet avatott kutatói arra tanítanak minket, hogy nyelvünk változása, még a legeldugottabb
helyeken is, nagyjából együtemű, és ha vannak is nyelvjárások, azok inkább a hangit)

képzésre, tájszavakra vonatkoznak, semmint a nyelv egészére. Úgy látszik tehát,
hogy túl az embertani sajátságokon — amelyek nem jellemzők reánk —, van valami,
amit természeti erőnek nevezhetünk, s ami egységesen működik, egymásról nem is
tudó tömegekben. Hogy ez mi, nem tudjuk, de sejtjük, hogy nem. lehet élettani erő,
mert akkor az megjelenésünket is mássá formálná. Ezt az erőt egyetlen szóval
jelölhetjük: magyarok vagyunk.
Miért beszélgettünk ezekről a kérdésekről, amikor azt a feladatot kaptam, hogy
őstörténetünkről írjak? Azért, mert én szeretném — de nem tudom, talán csak egyelőre — ennek az erőnek őstörténetét kutatni, azt tehát, ami népdalainkat olyanná
alkotta, ami csak a miénk, azt tehát, ami nyelvünket olyanná alkotta, hogy csak a
miénk. Láthatólag mindez ésszerű, ámde az eddigi őstörténeti kutatásoktól merőben
eltérő ú j módszereket kellene kidolgoznunk. Nos, ez azonban már kevésbé érdekel
Titeket, ez már a kutatás belső ügye.
Most, hogy már sejtjük, hogy voltaképpen egy természeti erő állandó, öntudatlan
működése adja a magyarságot, fel kell tennünk néhány „kínos kérdést". Kérdezhetitek — hiszen napról napra tapasztaljátok —, hát hol marad ennek a természeti
erőnek működése, amikor magyar szülők gyermekei is elfelejtik gyakran a magyar
nyelvet — netán meg sem tanulják —, s olyanok lesznek, mint azok, akiknek nyelv é t . beszélik! Magyar-e. az, aki magyar szülőktől származik, de már nem tud magyarul? Bizony, aligha. Hát akkor hol lenne az a természeti erő, amelyről beszéltünk? Nem valami ködkép-e, nem csak önvigasztalás-e a múló magyarságnak? Vagy:
nem csak a múltban működött-e; vagy: nem csak az egy tömegben élő magyarságnál képes-e kifejlődni? Csupa jogos kérdés, de a napnál világosabban mutatja, hogy
nem élettani sajátosság magyarságunk, hanem társadalmi-történeti adottság.
Igen? Így lenne? De hát akkor — kérdezhetitek Ti, akik egészen más társadalmitörténeti közegben nőttök fel — minek és hogyan tudnók megtartani magyarságunkat, pontosabban és kegyetlenebbül szólván: mi értelme van magyarnak maradni,
nem magyarok közt?
Feladtátok az alapvető kérdést. Hónapok óta gondolkozom a professzor kérdésén, s elmondom, hogy mire jutottam. Egyet előre is ígérhetek: meg sem kísérlem,
hogy kitérjek a kérdés elől, nem keresek mellékutakat a menekülésre, hiszen az
élettel szemben amúgy is hiába való lenne. De nem köntörfalazok: arra. jutottam,
hogy a magyar nyelv remekmű, olyan kincs, mint a legnagyobb emberi szellemek
alkotta alkotások. Embervoltunknak olyan árnyalatai válnak benne tapinthatókká,
amelyeket más nyelveken csak közelíteni tudunk (persze kérdezhetitek: honnan tudom ezt; s erre szégyenkezve csak azt felelhetem: négy-öt nyelvben ellenőriztem,
de bizony a nyelvek százain, ezrein nem, tehát inkább hit ez, öröm, hogy olyan csodálatos a nyelvünk, semmint tudományos igazság). A nyelv nemcsak közlési eszköz,
hanem világnézet, a világ együttérző átélése. Csak ázunk van, amire szavunk is van,
bár a költők a szavak között és a szavak mögött olyan látomások kifejezésére is
képesek, amit egy-két szóval nem illethetünk.
Ez mind csak szóbeszéd, mondhatjátok, hiszen például az angol vagy más nyelv
is képes embervoltunk árnyalatait, szépségeit kifejezni. Igaz, de valahogy másként.
Sok magyarázgatás helyett álljon itt a sok közül egy vers. Ha nem tudnék magyarul,
ennek kedvéért megtanulnék; a verset a síró szemű Juhász Gyula írta, íme:
Milyen volt szőkesége, nem tudom már,
De azt tudom, hogy szőkék a mezők,
Ha dús kalásszal jő a sárguló nyár,
S e szőkeségben újra érzem őt.
Milyen volt szeme kékje, nem tudom
De ha kinyílnak ősszel az egek,
A szeptemberi bágyadt búcsúzónál
Szeme színére
visszarévedek.

már,

11'

Milyen volt hangja selyme, sem tudom már,
De tavaszodván, ha sóhajt a rét,
Úgy érzem, Anna meleg szava szól át
Egy tavaszból, mely messze, mint az ég.
Szegény Juhász Gyula „Milyen v o l t . . ." című versét idéztem, és sejtelmes szépségei — azt hiszem — lefordíthatatlanok. A természetbe ágyazott ember, a természet és emlékeink együttlélegzése a magyar népköltészetnek is sajátossága, és avatott kutatóink szerint ez keleti örökség. Nos talán ezzel az utóbbi kifejezéssel közeledtünk valamit a lényeg felé: nyelvünk őrzi még a keleti pantheismus — természetlélek — gazdagságát, amely rokona a görög szellemnek is, de közép-európai létünk
alatt hozzáidomult Európa racionalizmusához, ok-okozati világképéhez is. Nyelvünk
is eurázsiai nyelv tehát, amely tartalmát — nem szavajárást — tekintve belesző
minket minden emberibe, ami a kelet nagy műveltségeitől a nyugati szellem megnyilatkozásáig vezet. Figyelhettétek kedves fiatalok: nem érveltem azzal, hogy nyelvünk muzsikája szép, szavaink lejtése kellemes, mert ezt mindenki elmondhatja —
joggal! — anyanyelvéről, hanem éppen nyelvünk tartalmi gazdagságáról beszéltem.
Maradjunk egymáshoz továbbra is őszinték: milyen joggal beszélek én mint
régész a nyelvről? Vajon nem műkedvelői gondolatok-e, amiket itt kifejtek? Nem
tudom, én inkább úgy érzem, hogy erőfeszítés ez részemről afelé, hogy minek őstörténetét is kell kutatnunk? Sokkalta bonyolultabb a feladatom, semhogy azt mondjam — amit úgy is tudtok —, hogy nyelvünk beletartozik a finnugor nyelvcsaládba,
őshazája itt vagy amott volt, aztán érintkezett iránival, törökkel, perzsával, szlávval,
feltehetőleg ekkor és ekkor. Ez mind igaz és kutatnivaló, de mi most szinte „egzisztenciálisan" vetjük fel a kérdést, hogy mik vagyunk s érdemes-e ehhez ragaszkodni.
Ügy érzem tehát, hogy az elébb kifejtett gondolatok nem mások, mint a magyar
őstörténet szélesebb megalapozásának, emberibb kérdéseinek erőfeszítései. Ha tévedtem, bocsássatok meg érte, de ha eddig együtt tartottunk a gondolkodásban, máris
megérezhettétek, hogy az, hogy megtanultok magyarul, hogy szüleitek nyelvén érintkeztek, az nem csak a szülők ragaszkodása óhazai múltjukhoz, amelyet gyermekeikben folytatni akarnak, hanem ezzel a nyelvvel műalkotássá váltok magatok is.
Legyen amolyan „papi" nyelv nálatok, ametyen érintkezni beavatottságot, emelkedettséget, liturgiát jelent. Persze hogy mindennapi életetekben, gyárban, hivatalban,
iskolában az állam nyelvét kell használjátok, de ha megszólaltok magyarul, érezzétek, hogy Eurázsia évezredei szólalnak meg bennetek: százszor nagyobb nemesi levél
ez, mint az első bevándorlók büszkesége.
Miután megállapodtunk abban, hogy a magyar őstörténetet olyan szellemi erők
kibontakozásának történetévé kell tennünk, amelyek éppen csak reánk jellemzők, azt
is állapítsuk meg, hogy őstörténetünket ezen az úton még nem tudjuk megközelíteni,
csak olyan általánosságokig, hogy magyarságunk Eurázsia szintézise, olyan időálló
ötvözet, amely sok évezredet bírt ki, s nem jutott Kárpát-medencei elődeinek —
a szkítáknak, hunoknak, avaroknak — sorsára, akik felőrlődtek a népvándorlás
korában.
Következő kérdés — s kérdezzetek csak, hiszen nem katedráról beszélek most,
hanem baráti körben —, hogy hogyan tudunk közelíteni az őstörténet távoli évezredei félé, amikor a magyarságra vonatkozó legrégibb feljegyzések alig régebbiek mint
ezer esztendő? Bizony ez a kérdés elevenére tapint! Ha nincsen történeti feljegyzés,
miből kerekedik ki a történelem? Az embertanból? Nyilván nagyon értékes adatokat
szolgáltat az ember megjelenése, de hát ahhoz, hogy a régi temetők csontvázainak
vallomását hasznosíthassuk, tudnunk kellene, hogy évezredekkel ezelőtt hol lakott
a magyar nép, márpedig ezt csak sejtjük, de nem tudjuk, s ennek következtében az
embertan tanúbizonyságát csak nagyon óvatosan használhatjuk. A régészet segítene?
A leletek azonban nem szólalnak meg. Ahhoz, hogy tudjuk, miéink voltak-e, megint
csak az őshazát, őshazákat kellene ismernünk; hogy az ott talált leleteket tekintsük
magyarnak, nem marad más hátra, mint az, amivel ezt a beszélgetést is kezdtük s
amiről azt mondtuk, hogy évezredeket őriz hitelesen: a magyar nyelv. Egyelőre
12'

kénytelenek vagyunk mi is ennek segítségével közeledni az őstörténet évezredei felé.
Mindez sok veszélyt rejt magában. Lássuk a legnagyobbat.
Ha valaki a magyar Alföld emberét megkérdezi, miféle népből való, büszkén
vallja magát kunnak vagy jásznak, de a legtisztább magyar nyelven. Ha tehát nem
tudnók a történelemből, hogy egykor kunul, jászul beszéltek — és a XIII. században
telepedtek közénk —, s nyelvük alapján akarnók őstörténetüket megítélni, akkor
bizony a nyelv tévútra vezetne, hiszen — mi tudjuk — ők csak megtanulták a magyar nyelvet! Igen ám, de a mi nyelvünkkel kapcsolatban is felmerültek ilyen aggályok. Például Zichy István kiváló őstörténészünk azt vallotta, hogy népünk török
nép (onogur), és finnugor nyelvét csak megtanulta, a nyelvünkben levő széles ótörök
szóréteg nem „jövevényszó", „kölcsönszó" lenne, hanem eredeti nyelvünk maradványa. Ugye veszitek észre, hogy milyen csapdát rejtene egy téves kiindulás? Hiszen
egészen másfelé vezetne minket, ha eredeti nyelvünkön beszélnénk ma is (ez a
finnugor erdős területekre vezetne), mintha eredeti nyelvünk török lett volna (ez
Ázsia füves pusztái felé vezetne)! Ezek a kérdések nem íróasztal mellett kiagyalt
kérdések, mindjárt egy példán bemutatom, hogy miért. Nyelvészeink mondják, hogy
legközelebbi nyelvrokonaink a vogulok és osztjákok (manysik és hantik); igen ám,
de az embertani vizsgálatok azt mutatják, hogy e két népnek (az úgynevezett obiugoroknak) semmi köze sincsen sem a többi finnugor néphez, de még a magyarokhoz sem! Mi következik ebből? Vagy az, hogy az obi-ugorok (akik régebben az Urál
hegység nyugati lejtőjén laktak) vették át a magyar nyelvet, amikor az még a finnugor nyelvek régebbi szintjén élt (e régi szavak p hangja a magyarban f-nek hangzik, az obi-ugorban megmaradt p-nek, tehát ha ők tanulták meg a magyar nyelvet,
akkor abban a korban történt ez, amikor még mi is p-t mondtunk, például magyar
fej, finn páá) vagy pedig a magyarság tanulta volna meg tőlük nyelvüket, amelyet
ők is átvettek volna az ős finnugoroktól. A valószínűség mindenesetre az előbbi
, mellett szól. Itt még valamit tekintetbe kell vennünk: a magyarság lélekszáma ma a
Kárpát-medencében mintegy 14 millió, szerte a világban még vagy másfél millió
magyar él, tehát összesen 15-15,5 millió, ezzel szemben az összes többi finnugor
népek lélekszáma csak a fele ennek. Nem mondjuk, hogy így volt ez a múltban is,
de így lehetett, még fokozódik ez a különbség, ha az obi-ugorok lélekszámát nézzük:
20-25 ezren vannak mindössze. Persze veszélyes dolog mai számokat visszavetíteni a
múltba, de annyit mégis megkockáztathatunk, hogy az obi-ugorok vették át nyelvünket, s nem mi az övékét. De magában ez a megállapítás is fontos lesz a továbbiakban, mert régebben a mi ősműveltségünket olyannak képzelték el, mint a halászvadász fokon élő obi-ugorokét. Nyilván ilyen is volt úgy 5-6000 évvel ezelőtt, de
nem a honfoglalás korában.
Vessünk véget töprengéseinknek azzal, hogy vállaljuk azt a kockázatot, hogy
— jobb híján — nyelvünk útmutatását követve közeledünk majd őstörténetünk felé.
Persze — ellenvethetitek — volna egy másik út is, miért nem hiszünk króniká- •
inknak, amelyek a magyarságot a szkíták, hunok leszármazottjainak mondják? Nos,
megvallom őszintén, én egyaránt hiszek nyelvtudományunknak és krónikáinknak:
szerintem mindkét vallomás igaz, csak nem ugyanazon dologra vonatkozik (részben
ebből a kérdésből nőtt ki a „kettős honfoglalás" feltevése, de erről majd máskor).
Természetesen krónikáinknál tekintetbe kell vennünk a középkort, amelyben krónikáink íródtak. A középkor történelemfelfogása szerint a történelem a teremtéstörténet folytatása, és igazi értelme a Megváltás kiteljesedése az emberek között.
Ennek megfelelően minden középkori krónika a Bibliát tekinti alapnak, és a népet
Noé valamelyik fiától származtatja. Ebben már nem tudjuk követni krónikáinkat, de
egyebekben mégiscsak meg kell hallgatnunk őket, hiszen íróik még félezer évvel
meg többel közelebb voltak a honfoglaláshoz, a Biblia által még át nem formált
eredetmondákhoz. Tehát: a későbbiekben hivatkozom majd krónikáinkra is, egyelőre
maradjunk annál az útnál, amelyet a nyelvtudomány kínál számunkra a magyar
őstörténet felderítésére.
Az előbb szinte természetesen használtuk a „finnugor" kifejezést. Ezt a kifejezést
rokon nyelvek közös neveként használják. E rokon nyelvek és népek közül leg13'

ismertebb a „nyelvlánc" két végén helyezkedik el: a finnek-észtek és a magyarok.
Mindkét nép műveltsége igen magas színvonalú. A finnek Kalevalája, hősi éneke és
a finn muzsika és festészet mindenütt ismert, s ugyanúgy a magyar műveltség is
nagy értékeket adott az emberiségnek. E két véglet közt helyezkednek el az obiugorok, akikről már esett szó, a permiek (zűrjének és votjákok), a volgaiak (mordvinok és cseremiszek) és a keleti-tengeri finn népek; a két nagy nép mellett kisebbek is, mint például a vepszék, livek, vótok, karjalaiak stb. Mindezeknek a népeknek a nyelve rokon, de már például a magyarok és finnek igen régen (talán 5-6
ezer éve) elváltak egymástól, és szavaik hangképei úgy elváltoztak, hogy egymás
szavát nem értik, csak a nyelvtudósok fedezték fel, hogy a változások törvényszerűek (egyet már láttunk is belőlük, a „p" „f"-é változását). •
ö n k é n t felvetődött a gondolat, hogy e nyelvek rokonsága azt kell jelentse, hogy
egykor együtt éltek és talán ugyanazt az ősnyelvet beszélték. Közben az is kiderült,
hogy ez a feltehető ősnyelv kapcsolatban állott a szamojédek nyelvével, akiktől még
régebbi időben elváltunk (talán 7-8 ezer éve). Mivel sok a bizonytalanság, tehát a
képzelőerő szabadon csaponghat a különböző elméletek közt. Ilyen például, hogy
volt-e rokonság a feltehető ősnyelv (a szamojédokkal együtt töltött idő neve: uráli
kor) és az indoeurópai közt. Erre majd a régészeti leletekkel kapcsolatban térek
vissza.
Gondolhatjátok, hogy megindult — több mint száz éve — az a vizsgálat is, hogy
hol alakult ki ez az ősnép, vagy hol éltek az egymással közeli rokonságban élő őstörzsek. Nagyon érdekes módszerrel kísérelték meg az ősi szállásterületet kijelölni
(számunkra — emlékeztek — ez azért lenne fontos, hogy akkor az ősműveltséget
egyeztethetnők az e területen talált leletekkel). A módszer lényege a következő volt:
mivel a rokon nyelvek egyező szavai közt olyanok is vannak, amelyek f a f a j t á k r a
vonatkoznak, ezek pedig részben a szibériai erdők fái, részben a közép-európai lombos erdők fái. Az őshazának tehát ott kellett lennie, ahol a két erdőfajta találkozik,
azaz a Káma mentén. Ennek a meggyőző módszernek egyetlen hibája, hogy az 5-6000
éves faneveket a mai erdőtakaróra vetítette rá. Közelebbi vizsgálatnál kiderült, hogy
ez a két erdő időszámításunk előtt 2000 táján találkozott először az Urálban, akkor
tehát, amikor a feltett finnugor egység régen megszűnt. Ez az út tehát járhatatlanná
vált. Mármost én dolgoztam ki egy másik eljárást, amelyben csak a fenyőt, a nyírt
és az égert vontam be vizsgálataimba, és a „virágpor", azaz pollen térképek alapján
kerestem, hogy mely területen voltak ezek a fák honosak úgy 8-10 000 évvel ezelőtt,
az uráli egység feltehető korában. Kiderült, hogy a mai Közép-Lengyelország és az
Urál hegység közti sávban, s „elméletben" ez kellett legyen az uráli őshaza. Természetesen e mellett az elmélet mellett vannak mások is, amelyekre alább, részben,
kitérek.
Álljunk meg itt egy szóra, lazítsunk egy kissé adatszerű gondolatainkon, s kérdezzük meg, de honnan kerültek ide, erre a területre — amely éppen csak felszabadult a jég alól — a finnugorokkal együtt a mi őseink is? Én, úgy találtam, hogy
délről, az ukrajnai pusztákról szakadtak ki őseink, méghozzá egy nagy területet benépesítő népből, az úgynevezett „keleti-gravetti népéből". Ez a népesség pedig zömében feltehetően indoeurópai volt. A nyelvészek közül sokan gyanakodtak egy ősi
indoeurópai rokonságra, amely tehát összefűz minket valamennyi mai európai
néppel.
A lengyel föld és az Urál közti népességnek jól ismerjük régészeti műveltségét,
ez az úgynevezett Szvidéri kultúra (11 000—5000). Ennek utódai népesítik be észak
felé vonulva a ma is finnugorok lakta területet. Meg kell állapítanunk, hogy a Volga
mente, az Oka mente gyakran kapott déli indítékokat, gyakran vegyült déli telepesekkel, akik a Kaukázus irányából vándoroltak fel ezekre a termékeny területekre.
Lassan ugyanis beérünk a kezdő földművelés korába, és lassan megindul ezeken a
területeken az állattenyésztés is. A magyarság elődeiről feltesszük, hogy zömükben
a Volga és Oka közt élhettek, tehát a füves puszták és az erdő határvidékén. Régebben azt hitték, hogy a kezdetleges halász-vadász népet (láttuk, hogy minek következtében támadtak ilyen képzetek!) egy török nép szervezte volna meg. Ez tévedés.
14'

Mármost a továbbiakban nem követem népünk kialakulásának sorsát, m e r t
írtam egy kis füzetet „A honfoglalókról" címmel, s abban a magyar történelemtanárok számára összegeztem azokat a tapasztalatokat, amire munka közben jutottam. Egyre világosabban bontakozott ki őstörténetünk kutatása folyamán az a mondat, amit Zrínyi Miklós a Török áfium elleni röpiratában írt le először: „ . . . egy nemzetnél sem vagyunk alábbvalók."
Most térjünk vissza származásunk kérdéseire, hiszen ez izgatja a legjobban az
érdeklődőket s nyilván titeket is, messze az óhazától élő fiatalokat. Az utóbbi 30 évben — az általam kifejtett elméleten kívül — főként két származtatási elméletet
dolgoztak ki. Az egyik szerint a finnugorság egyenes leszármazottja a barlangi művészet ősvadászainak, ugyanis az történt volna, hogy a visszahúzódó jég nyomán
északra húzódó vadat követve jutottak volna el a Baltikumba s onnan terjedtek
volna szét egészen az Urálig. A másik elmélet a Dél-Urálból, sőt még annál is délebbről, az Aral-tó környékéről származtatja a finnugorokat, s onnan terjedtek volna
egészen a Keleti-tengerig. Mindkét elmélet régészeti leletekre épül, és a vitát az
okozza, hogy melyik szerző melyik leletcsoportot keltezi korábbról. Van azután egy
újabb nyelvészeti elmélet is, amelyik Északnyugat-Szibériában keresi az ősnépet.
Ennek egyetlen gyenge pontja van: tudomásunk szerint ez a terület a minket érdeklő
ősidőkben még lakatlan volt.
Se szeri, se száma az érdekesnél érdekesebb feltevéseknek, de egyik sem változt a t azon, amivel útnak indultunk, pedig az nem tudomány volt, hanem egyszerű
megfigyelés: megjelenésünk szerint közép-kelet-európai nép vagyunk. A honfoglalókról írt kis füzetemből azonban kiderül — amit már a levél bevezetésében is pedzettünk —, nem egy ágból fonódott egybe népünk. Itt van mindjárt a hét vagy tíz
törzs kérdése, ez is világosan mutatja eurázsiai ötvözetünket. Árpád magyarjainak
megjelenése erősen törökös jellegű volt, és azt az iszlám kultúrát hozták magukkal,
amely a X. században jóval magasabb szintű volt, mint az elbarbárosodott nyugaté.
Nos, akárhogyan is nézzük néppé válásunk történetét, még ebből a kevésből is
megsejthetjük, hogy múltunk gazdag és változatos volt. Nem csak a sok csata, a sok
nemzeti tragédia nemes hagyományait kell szem előtt tartanunk, amikor „családfánkra" tekintünk, hanem azt a sok tapasztalatot, sokfajta munkát és töprengést is,
amely nyelvünket azzá csiszolta, mire valóban büszkék lehetünk.
Kedves Fiatalok!
Higgyétek el, őszintén beszéltem, s tudom, hogy végeredményben mindegyikőtök
maga dönti el, akar-e továbbra is népünk eszmei tagja maradni, őrzi-e egymás közt
csodás anyanyelvünket, vagy enged a mindennapok vonzásának, s elfelejti családja
múltját. Gondolkoztam azon, hogy mihez is tudnám hasonlítani, ha valaki elhagyja
a magyar nyelvet. Talán ahhoz, aki kincseket szór a szélbe, vagy megsemmisít magában olyan értéket, amely csak képtáraink remekműveivel mérhető össze. Én
mindenesetre tovább dolgozom népünk múltjának felderítésén, hiszen az — amint
láthattátok — nemcsak a múlt, hanem jelenünk tudatosítása, szépségének megmutatása is egyúttal.
Hiába — nem tudok elbúcsúzni Tőletek, akiket nem is ismerek, s így azzal az
ígérettel zárom levelemet, hogy egy adandó alkalommal, majd későbbi történelmünkről és „kettős honfoglalás"-feltevésem kialakulásáról írok nektek.
1975. június 8.

IS'

DEME LÁSZLÓ

Szempontok a kisgyermek
nyelvi neveléséhez*
Cím és szerző egybevetése többekben felvetheti: mit is mondhat erről a kérdésről a gyakorlatban tevékenykedő szakemberek számára az, aki óvodában sohasem
működött, az ottani munkát részleteiben nem ismeri, ilyen típusú intézményben
vendégként is ritkán fordul meg, növendékként meg épp egy fél évszázada' hogy
kinőtt belőle. — A visszakérdés kétségkívül jogos. S ezért rögtön meg kell mondanom: a problémának nem a konkrét részleteit kívánnám érinteni, azokra nézve az
egyhetes nyári egyetem szakszerű eligazítást ad; magam olyan területre villantanék
rá, amely az óvodai nevelésnek közvetlenül nem tárgya, de föltétlenül háttere.
1. Sok szó esik ma az „akcelerációról", gyermekeink felnövekvésének felgyorsulásáról, s e kérdés fizikai és szellemi jelenségeiről egyaránt. Nos, ami ennek mentális oldalát illeti, abban van egy érdekes kettősség: a mennyiség és a rendszerezettség egyensúlyának felbomlása. Az én nemzedékemet iskolás kora előtt még szinte
tervezett — de ha nem, akkor is tárgyszerű — fokozatossággal érték a korosztályának megfelelő ingerek és információk; s a családi, de még a családon kívüli környezet is gondosan ügyelt ezeknek rendszerezésére és rendszerezettségére. Ha falusi
volt korom gyermeke, ha városi, s ha családba zárva nőtt, ha „utcán" (azaz hasonkorúak szabadabb közösségében): ritka szenzációnak számítottak életében az olyan
benyomások, amelyek „nem gyermeknek valók"; illetőleg ha gyakoribbak vagy épp
mindennaposak voltak, valahogy megmaradtak a belső feldolgozatlanság szintjén.
Az akusztikus, majd főleg a vizuális tömegtájékoztatás (a rádió, majd a televízió)
elterjedésével, más oldalon pedig a felnőttek közé való fokozottabb beszorulással —
mint pedzettem az imént — a gyermeket érő ingerözön mennyiségében a sokszorosára szaporodott, minőségében pedig elvesztette szelektált és rendszerezett jellegét.
A mai gyermek esetleg előbb ismeri meg a repülőgépet, mint a fűszálat; h a m a r a b b
a kengurut, mint a tyúkot; számára a vitamin köznapibb és megfoghatóbb jelensége
a valóságnak, mint — mondjuk — a búza; és a tévébemondó reálisabb ismerőse,
mint akár a szomszéd néni. Amíg a közvetlen környezethez mért szélesebb külvilág
hírei a betű (sajtó és könyvek) világába voltak zárva, az iskoláskor alatti gyermek
érintetlen maradt tőlük; de most, hogy ezek átléptek a közvetlenül r á j a is ható
ingerterületekre (hang- és képhatásra), világának olyan természetes részei, elemei,
mint a legközvetlenebb környezete.
A válogatás és rendszerezés munkáját pedig a családi környezet egyre kevésbé
vállalja és látja el; s a fokozatosság helyébe így egy kaotikus szinkronizáltság lép.
Ennek révén a kisgyermek világa látszólag kitágul, valójában azonban inkább összekavarodik. Az egyetlen, ami még rendet tud vinni ebbe a zavarba: az óvoda, a maga
szisztematikusan felépített foglalkozási anyagával. Az óvoda, amely már régen megszűnt „kisdedóvó" lenni; nevelőintézménnyé alakult: a legalsó, de egyre növekvő
fontosságú iskolafajtává.
Itt kapcsolódik fejtegetésünkbe a nyelvi nevelés. Az óvoda kutyaharapást gyógyít
szőrével: a nyelviség segítségével igyekszik szelektálni és rendszerezni azt, amit a
sokféle és ellenőrizetlen társadalmi ráhatás a nyelviség eszközével tett szétfolyóvá,
kavargóvá, rendszerezetlenné.
2. Régi tétel, hogy a felnövekvő egyed — ha kicsinyben, gyorsítva és megfelelő
* Az 1975. évi kecskeméti óvodapedagógiai nyári egyetemen tartott megnyitó előadás gondolatmenete alapján.
16'

eltérésekkel is — a maga egyéni fejlődésében (az ontogenezisben) a f a j fejlődésére
(a filogenezisre) jellemző állomásokon halad át. Ez magyarázza, hogy akik az emberi nyelviség (beszéd és nyelv) eredetét nyomozzák és alakulását vizsgálják, szívesen fordulnak analógiákért a gyermeknyelvhez, az egyén nyelviségének fejlődéséhez. Ám ez a lehetőség nyilván indokolja a fordítottját is: hogy a magunk céljára
most a gyermek nyelvi fejlődését vessük össze azzal a folyamattal, amely — feltehetően — az ember kiformálódásának nyelvi oldalát jellemezte a maga történelmi útján.
Mint az általános fejlődésnek, ugyanúgy az emberi kommunikáció kialakulásának is, az állati fok adja a kezdőpontját. Esetünkben a tagolatlan állati hangmegnyilatkozásoktól indulhatunk az emberi beszéd felé. (Hangsúlyozom: e kezdőponthoz mérve nem a nyelv, hanem a b e s z é d a közvetlenül következő láncszem!) —
A fejlődésnek ezen a kezdeti, tulajdonképp még előzményként szolgáló fokán azt
látjuk: a hangmegnyilatkozás nem önállóan jelentkezik, hanem egy komplex magatartásformának részeként, elemeként; s ez a magatartásforma spontán reagálás
külső vagy belső ingerekre. Az uralkodó jegy benne az önkifejezés; bár bizonyos
fajtáiban akarati tényező is jelentkezik: a „partnerra" való ráhatás szándéka (hívásé, kergetésé). E fokon tehát két tényezőt találunk: a megnyilatkozót (a „beszélőt")
és a címzettet (a „hallgatót"); kétfajta tartalmi töltést: érzelmit és akaratit; és két
funkciót: a kifejezést és a befolyásolást. De mindhárom párban csak az első tag a
föltétlen: a megnyilatkozó és a benne uralkodó érzelmi töltés már elegendő a kifejezés megszületéséhez; s ha nem egyedüli is, általában uralkodó mozzanat benne.
Ezért mondhatjuk, hogy az állat általában nem azért nyilatkozik meg, hogy...,
hanem csak azért, mert...;
tehát a megnyilatkozás létrejöttében nála nem a cél az
uralkodó mozzanat, hanem az ok.
Az átvezető láncszem ebből az állapotból a mai tagolt emberi beszéd felé a
s z ó m o n d a t , mondhatjuk így: a szómondatok korszaka lehetett. Mai indulatszóállományunk azt mutatja: egyetlen szónyi megnyilatkozás is kifejezheti a beszélő
érzelmi állapotát (pl. Jaj!, Ó!) vagy a partnerra ható akaratát (pl. Hess!). Ezek csak
formailag különböznek az állati hangmegnyilatkozásoktól: hogy nem biológiai kötöttségűek, nem a fajra jellemzőek (amiképp az ugatás, nyávogás, nyerítés), hanem
társadalmi kötöttségűek, szokáson alapulnak (így mondjuk: konvencionálisak). — Az
indulatszók között azonban jelentkezik egy harmadik típus is: a hangutánzóké (pl.
Reccs!, Durr!, Nyekk!); s ez már letagadhatatlanul emberi. Ezekben az elemekben
ugyanis a korábbi két tényező (beszélő és hallgató) mellett megjelenik egy harmadik: a beszéd tárgya, a külvilágnak az a jelensége, amelyikre a jelzés — egyelőre
szimbolikus értékkel — utal. Új mozzanatot találunk a kétféle tartalmi töltéshez
(érzelmihez és akaratihoz) képest is: ezt a bizonyos utaló erőt (ami a továbbiakban
majd gondolati tükrözéssé fejlődik). S végül a két korábban is felfedett funkció
(kifejezés és befolyásolás) mellett egy harmadikat látunk itt: a tájékoztatót (ami a
nyelviség kialakulásával ábrázoló értékűvé erősödik).
A fejlődésnek következő lépése az alany—állítmány szerkezetű (úgynevezett predikatív), azaz k é t t a g ú m o n d a t . Ez a beszédben a logikai ítélet vetülete. Annak
eredménye, hogy a gondolkodás elemzően behatol a valóságba, annak osztatlan jelenségeit felbontja dolgokra és jellemző jegyeikre (így is szemlélhetjük: statikus vagy
dinamikus sajátságokra és ezek hordozóira); s e folyamat eredményét egy magasabb,
már szerkesztett egységben fűzi újból össze, immár plasztikusan, tagoltan, képszerűén. — A tagolt mondat alapszerkezete (alany—állítmány) tehát a gondolkodásé,
a logikai ítéleté (subiectum—praedicatum); ebben pedig a valóság szerkezete tükröződik, amelyben valóban vannak dolgok, s azoknak jellemzőik (tulajdonságok és
mozgásformák). — A tagolt mondat a tagolatlanból fejlődhetett ki, esetleg két önálló
felkiáltás összesorolódásával; másik — s talán korábbi — fajtájában pedig egy rámutató gesztussal, majd annak szóbeli helyettesítésével. (Egy ilyen forma: „Reccs!",
még tagolatlan mondat. Ugyanez egy rámutató gesztussal kísérve már állítmányi
árnyalatot kölcsönöz a szómondatnak, mert a gesztus ellátja a kijelölés feladatát.
2 Tiszatáj

17

Ha ez a gesztus szóval helyettesítődik: „Az — reccs", már kéttagú, szerkesztett, predikatív formát kapunk.)
Tulajdonképpen a kéttagú, az alany—állítmány szerkezetű mondát t a l a j á n indulhatott meg a nyelvi anyag kiválása; elsősorban az a l a p s z ó f a j o k é . Az alany
megnevez; az állítmány pedig minősít (tulajdonsággal vagy mozgással jellemez),
besorol (egyedi jelenséget általánosabb kategóriába), olykor azonosít (egyazon dolgot
másfajta megközelítésből).— De miket szoktunk megnevezni? Elsődlegesen a valóság dolgait (s csak másodlagosan olyan elvontabb fogalmakat, amelyeket a társadalmi gondolkodás „dologiasított"). És mivel minősíthetjük őket? Elsődlegesen azzal,
ami valóban jellemző rójuk: tulajdonságaikkal és mozgásformáikkal. Nem nehéz
tehát követni: az alany oldalán a főnév válhatott ki, az állítmány oldalán a melléknév (s ennek alfajaként a számnév) meg az ige; mindegyikük a beszéd talaján,
de a valóság elemeinek-mozzanatainak tükröződéseként.
S már csak egyetlen lépést további A valóságnak ezek a különféle jellemzőket
hordozó dolgai — de történései is — a legkülönfélébb kapcsolatokban állnak egymással: az ellentétesség, vagylagosság, ok-okozatiság stb. mind a valóság kategóriája.
Amint az emberi gondolkodás fokozatosan mélyebbre és mélyebbre hatol megismerésükben, folyamatosan megteremti hozzájuk a megfelelő kifejezőeszközöket, a
v i s z o n y j e l ö l ő e l e m e k e t is.
Az emberi gondolkodás persze nem valamiféle szemlélődés révén hatolt ilyen
mélyen a valóságba, hanem a vele való küzdelem, azaz aktív ismerkedés és formáló
visszahatás eredményeként. S nem is az egyes egyén érte el mindezt, hanem a társas
lény, amely megtanulta mentális úton átadni-átvenni és szervezni-tervezni a valóN
ságra mint cselekvésének közegére és tárgyára vonatkozó tapasztalatait és további
tevékenységét. Nem véletlen, hogy gondolkodás és nyelviség (a munka és a társadalmiság e két közös terméke) oly mértékben elválaszthatatlan egymástól, mint egyazon papírlapnak két oldala . . .
3. Hogyan vetíthetők át az elmondottak az ontogenezisre, a mai egyed fejlődésére? Sok mindenben; bár persze korántsem mechanikusan.
Jól tudjuk: a csecsemő is a biológiai kötöttségű, vagyis az emberi f a j r a jellemző
komplex s p o n t á n m e g n y i l a t k o z á s o k k a l kezdi: a sírás, majd nem sokkal
utána a kacagás is, spontán reagálás nála belső és külső — kellemetlen vagy kellemes — ingerekre. Kezdetben gügyögése sem több a kifejező mozgásformák egyikénél; de — emberek gyermeke lévén — hangképző szervei biológiailag fejlettebbek,
nint a többi állat kicsinyeié, s ezért árnyaltabb, több oldalú játékra képes velük,
nint azok. — Ámde már bölcsője körül ott áll, a maga kifejlett nyelviségével, az
;mberi társadalom; s akarva-akaratlan szelektálja és irányítja spontán próbálkozásait. Egyes hangcsoportjait megismétli — s ezzel ismételteti is —, másokat figyelmen kívül hagy s így el is hanyagoltat. Az így kiválogatott hangcsoportokat szituációkhoz kötve gyakoroltatja, azaz értelmet tulajdonít, s ezzel értelmet ad nekik.
A csecsemő — minthogy emberek gyermeke, tehát agya is fogékonyabb, mint a
többi állat kicsinyeié — hamarosan észre veszi, hogy egyes megnyilatkozásainak
t á r s a d a l m i h a t á s a van; s nemsokára kitapogatja azt is: közülük melyiknek
milyen.
Ezzel a kisded a spontán reagálás fokáról — társadalmi segítséggel — hamarosan az utalás fokára lép. De amit ebben a kezdeti korszakban kommunikációs egységként használ, az csak a környezete felől tekintve szó; funkciójában mindig s z ó m o n d a t . A szokásos felkiáltások (Mama!, Alma!, Hammi! stb.) nem megnevező
szerepűek, hanem vagy utasítóak (hívók, kérők stb.), vagy esetleg azonosítóak ( = Ez
mama, Az alma); de mindenképpen mondatok. Formájukban persze készen kapott
szavak; s ezért belőlük nem a hosszas-keserves megalkotás, hanem a könnyű elsajátítás útján alakul ki azután a predikatív szerkezetű, már valóságelemző és valóságtükröző erejű t a g o l t m o n d a t .
Tehát minden látszat ellenére: a kisgyermeknél is a mondatból különül ki a
s z ó . Csak épp fordított úton, mint őseinél. A társadalomnak h a j d a n a valósággal
való ismerkedés adta a fogalomalkotás indítékát, s a szó a társadalmi tapasztalat18'

egyeztetés terméke — és eszköze — lett; a mi gyermekünk számára a szó a korábban jelentkező inger, s a maga közvetlen tapasztalata csak ellenőrző tényező. így, a
nyelviség révén, sok mindennel előbb találkozik fogalmi, mintsem szemléleti szinten.
A klasszikus példa: az egyformán piros és gömbölyű tárgyaknak az alma és a labda
kategóriájára való szétválogatása a környezettől érkező másodlagos ingernek, a szónak segítségével kezdődik; a gyermeknek a maga tevékenységével (beleharapás, földhöz vágás stb.) csak ellenőriznie kell a két fogalom tartalmát, terjedelmét, s vele a
két tárgyosztály jellemző jegyeit. Az egymástól nagyon is eltérő égő kályhának és
gőzölgő kakaónak közös tulajdonsága, a forró, ugyancsak előbb jelentkezik hallási,
mint tapintási ingerként, s így előbb a fogalmiság, mint az érzékelés szintjén. Az
érzékelésből fakadó tapasztalásnak itt sem kialakítania kell a fogalmat (mikorra is
jutna el idáig az emberi egyed a társadalom szóbeli segítsége nélkül!), csak érvényében „körültapogatnia". S még világosabb mindez a dolgok és események kapcsolataira nézve: a de az ellentétességnek, a mert az okságnak, a most, majd az
időbeli, az itt, ott a térbeli elhelyezkedés különbségeinek fogalmát olyan desztillációs
fokon hordozza és kínálja, amelyhez a felnövekvő egyed a maga tapasztalataiból
nyilván élete végéig sem érne el. (A született süketek fejlődése mutatja: mennyire
meg tudnak torpanni az elvontságnak azon a fokán, amely a közvetlen érzékelés és
szemlélet alapján már nem követhető, csak a szó segítségével.)
4. Csakhogy a felnőtt társadalom, amely a gyermeket körülveszi, egyre mellékesebb tevékenységként „nevel", azaz válogatja, irányítja és rendszerezi a gyermeket érő ingereket. A maga életét élvén s a maga programját hajtván végre, a legkülönfélébb fogalmi szférákat vetíti így össze, és vetíti rá a gyermeknek mint szemés fültanúnak érzékeny, de síkszerűen működő, mélységi viszonyokat nem ismerő
felfogókészülékére.
Egy kedves, de nagyon elgondolkodtató példát! öreg barátom, Márton László
— nem nyelvész, hanem tervezőmérnök — írja le akkor 5 éves unokájáról: „Mikor
Pompidou meghalt, Zsófika — aki igen jól van értesülve a világ dolgairól — óvodából hazamenet előveszi számos babáját, köztük egy Franciaországból kapott kislányt
is, akit ő Bonjour Macinak keresztelt (gondolom: nem a család segítsége nélkül; —
D. L.); kikeres egy másik, ehhez hasonló termetűt is, akinek fekete ruhája volt.
Ezt levetkőzteti, s a fekete ruhát ráadja Bonjour Macira. A fekete ruhás babát
leülteti az asztal közepére, a többi — több mint kéttucatnyi — babát az asztal
szélére, s szigorúan meghagyja nekik: Vigasztaljátok ezt a kislányt, mert ennek meghalt a köztársasági elnöke!"
A képzet- és gondolatvilágnak ezt a kaotikus eredetű egységét magyarázza
persze némileg az, hogy a gyermek már egy jó évvel korábban — négyéves kora
előtt — 12 népnevet ismert (betűrendben: cigány, francia, magyar, néger, német,
olasz, orosz, román, spanyol, szovjet, szudáni, székely), alighanem főleg a „babavilágból". De a gyász fogalmával és formáival már más síkon találkozhatott (a felnőtt
családén); a köztársasági elnököt — esetleg személyesen a szóban forgót — pedig
az ellesett televízióélmények emelhették benne a tekintélyes idős családtag (vagy a
mesebeli király?) rangjára.
Ennek a gyermeknek úgy négyéves kora előtt összeírogatta egyszer a nagyapa
az aktív szókincsét, persze korántsem a teljeset. S ebben a forint és a fillér mellett
a garas, a veréb és a grillcsirke mellett az elefánt meg a sárkány, a ház mellett az
épület, a papapa és mam mellett a menyecske békésen és egyenrangúan megfért; az
alumínium meg a műanyag természetesebb anyagnév volt benne, mint a vas és a
réz. Talán itt is érezni: az elsődleges (fizikai) és a másodlagos (nyelvi) tapasztalatforrás mennyire szétválaszthatatlanul egyazon síkú, értékű, hatású ebben a korban.
Nos: ez a kor az óvodáskor éppen; s az óvodának ebbe a — nyelvi eredetű, de
fogalmi-ismereti szintű és hatású — kavargásba kell valamiféle rendet-rendszerezést
vinnie. A szakirodalom — s engem az említett nagyapának idézett szógyűjteménye
még külön is — arra figyelmeztet: az óvodába lépő gyermek számára nemcsak
tapasztalati és társadalmi eredetű ismeretanyag áll egy közös szinten, hanem elvá2*

19

laszthatatlan egységet alkot még az alapvető és a különös, a tipikus és az alkalmi, a
régi és az új, s természetesen a valóság és a képzelet világa is. Ez nyilván abból
ered, hogy a gyermek számára ma m á r régen nem a külvilág az elsődleges inger és
a nyelviség ennek kontrollja, hanem épp megfordítva: a nyelviség — mégpedig az
egyre heterogénabb és egyre kevésbé szelektált nyelvi ráhatás — a közvetlen; s a
külvilággal való érintkezése nem elég széles ahhoz, hogy akár a szelektív ellenőrző
közeg szerepét is tökéletesen betöltse.
5. Az óvodába kerülő gyermek a fejlődésnek két kritikus pontján már túl van.
Átesett azon a fokon, amely a spontán reagálástól az utaláshoz (a befolyásoló és
tájékoztató funkcióval bíró szómondatig) vezet; sőt azon is, amelyik az utalástól az
ábrázolás felé (a tagolt mondatig) mutat. S minthogy a környezete hatására m á r
szómondatai is szó formájúak voltak (habár mondat értékűek), tagolt mondatainak
megalkotásában a szó a természetes konstrukciós alapegység.
Ám a szó eleinte inkább beszédbeli, mintsem nyelvbeli elem; azaz mondatrész
inkább, mint valódi szó. S csak lassanként fejlődik azzá, ami a felnőtt egyed számára: önálló fogalmaknak — s rajtuk keresztül valóságrészleteknek és -mozzanatoknak — jelölőjévé. Ez a kikülönülési folyamat már az óvodáskorra esik: ez a „Mi ez?"
jól ismert — nekünk fárasztó, de a gyermek számára átléphetetlenül fontos — korszaka; a világ dolgainak állományba vételéé, azonosításuké és elkülönítésüké. Nem
véletlen, hogy barátomnak és önkéntes munkatársamnak többször említett gyűjteményében (ami korántsem teljes, de így is jellemző értékű) a negyedik évéhez közeledő unoka szókincsmetszetében — elnagyolt értékeket adva — 74% a főnév, 13%
az ige, 10% a melléknév, s a maradék 3% az egyéb szófaj. — Épp ezért igen fontos
az óvodai foglalkozások programjában a spontán fejlődés „Mi ez?" kérdésfeltevésének kiegészítése a minősítés és jellemzés hajlamát erősítő két továbbival: „Milyen
a . . . ?" és „Mit csinál a . . . ?"
Az óvodáskorra esik a következő lépés a fejlődésben: a „Miért?" korszaka is.
A világ dolgainak (majd tulajdonságaiknak és mozgásformáiknak) leltározása közben, a statikus állománybavétel kiegészítésére, megindul a gyermekben a törekvés a
dinamikus felbontás és összeillesztés, a kapcsolatok-viszonyok keresése irányában is.
Az eleinte pontszerűen kikülönített valóságelemek és foltszerűen egymás után sorakozó események elhelyezésének és viszonyba állításának sürgetése ez, amely az
"addig síkszerű tükrözésnek plasztikussá, dimenzionálttá alakulását célozza és eredményezi. — Az óvoda, mint korosztályának megfelelőbb és pedagógiailag célra irányítottabb hatótényező, ebben a korszakában ismét csak többet adhat a gyermeknek, mint a diffúz „természetes" környezete: a család és a társadalom.
Az óvodai ráhatás tematikusan is, de gondolati és megformáltsági szintjében is
egyneműbb, a gyermekhez szólóbb és rá irányítottabb, mint az otthoni, a családbeli.
S ami ugyanolyan fontos: a k t i v i z á l ó b b . Az otthon rázúduló sokféle nyelvi élménynek a gyermek — a vele való közvetlen foglalkozásnak ritkuló perceit kivéve
— általában passzív részese: fültanúja, legföljebb ha értő befogadója. S ebben csak
a kisebbik baj az, hogy ezzel jóval inkább az információszerzésre készül fel, mintsem a kommunikációban való részvételre. A nagyobbik probléma — fogalomalkotási
és gondolatfűzési vetületében — az, hogy a világból ugyan a miénk, amit megértünk
belőle; de mi magunk az vagyunk benne, amit meg <is tudunk fogalmazni. — Az
óvodai foglalkozásban a bábozás, a mesélés és a cselekedtetés mellett ezért olyan
fontos a báboztatás, meséltetés és beszéltetés; az aktív nyelvi tevékenységre való
nevelés. (Az iskola azután, s minél magasabb fokú, annál inkább, úgyis elvon ismét
— röpdolgozataival, képleteivel, tesztjeivel — a világról alkotott gondolatainknak
kerek, kifejtő megfogalmazásától!)
6. Röviden s u m m á z v a mindezt:
Az ember az aktív nyelvi tevékenység segítségével tanulta meg tükröző készségét előre és visszafelé kiterjeszteni, azaz tervezni és emlékezni; gondolkodása ezzel
szabadult ki végleg a közvetlen szemlélethez és helyzethez való kötöttségből. Az óvodás korú gyermeknél a tükrözés, az emlékezet és a fantázia már egyformán indítéka
'20

a beszédnek; de még osztatlanul, egyetlen síkra összetolódva. Ám a fő feladat e korban még nem a szétválasztásuk — ezt majd az alsó tagozat végzi el —, hanem épp
a fejlesztésük, akár a maguk differenciálatlanságában. Ezen a fokon nem az az
alapkérdés, hogy a gyermek milyen irányból hatol a valóság szerkezete felé; inkább:
hogy milyen mélységben és mekkora önállósággal.
Ezért az óvodai nevelésnek minden ága és mozzanata nyelvi nevelés, vagy legalább nyelvi nevelés is: cselekvő és cselekedtető segítése a gondolkodás valóságba
hatolásának; előkészítés a társadalmi tapasztalatok átvételére, egyéniek megszerzésére és átadására: a biológiai emberpalántának társadalmi emberré, emberi értelemben emberré formálódására.*
* Hozzá kell t e n n e m az e l m o n d o t t a k h o z : a n n a k t ö b b s z ö r i leszögezése, h o g y a c s a l á d
e g y r e k e v e s e b b e t tesz a jelzett t e r ü l e t e k e n , s így az ó v o d á r a e g y r e t ö b b h á r u l , c s a k t é n y m e g állapítás, a m i korántsem jelent részemről helyeslést, vagy a k á r csak olyan vélekedést, hogy
m a g a a t á r s a d a l o m s a n n a k a t o m j a k é n t a c s a l á d , m i n t h o g y n e m s z o k o t t , n e is t u d n a
l é n y e g e s e n t ö b b e t t e n n i a g y e r m e k e t é r ő n e g a t í v h a t á s o k g y e n g í t é s e és a p o z i t í v a k e r ő s í t é s e
érdekében. Azaz: korántsem tévedés részemről, hogy ezeket a gondolatokat nem valamelyik
— n y e l v é s z e t i v a g y p e d a g ó g i a i — s z a k f o l y ó i r a t h a s á b j a i n t e t t e m közzé.

21'

GÖRÖMBEI

ANDRÁS

Illyés Gyula és a magyar nyelv
Gondolkodásunk eszköze, az irodalom anyaga és hordozója a nyelv. Nincs tehát
semmi különös abban, hogy a magyar irodalomnak értékes hagyománya nyelvünk
művelése, tisztítása, erősítése. Legnagyobb íróink és gondolkodóink szinte kivétel
nélkül beírták nevüket nyelvművelésünk történetébe. Számunkra a magyar nyelv
ügye sohasem volt „csak" nyelvészeti stúdium. Mindig hozzája társultak más természetű gondok és törekvések. Ezek azonban úem a nyelvészet ellenére működtek,
hanem rávilágítottak arra, hogy a nyelv ügye magyarságunk és emberségünk ügye.
A nyelvészet számunkra nem száraz diszciplína, hanem izgalmas és létérdekű, mindennapi táplálék. Történelmünk folyamán a nyelvművelés olykor a nemzeti szabadságeszme egyetlen fellegvára maradt. Máskor európaiságunk védelmét jelentette az
európai színvonalú nyelvi kultúra megteremtése. Az utóbbi fél évszázadban pedig
az ország határain kívül rekedt magyarság nemzetiségi fennmaradásának — Sütő
András szép szavával —: egyetlen megmaradt uszonya az anyanyelv.
Illyés Gyula tanulmányainak ú j kiadásában külön ciklust kaptak a nyelvünkkel
foglalkozó írások. Illyés Gyulát négy évtizede tanulmányírói minőségben is foglalkoztatja nyelvünk. A magyar nyelvről szóló írásai világképének lényeges jegyét
világítják meg. Nem egyetlen nagy rendszert adnak, hanem annál is meggyőzőbb
érvelést: bárhonnan indul a gondolat — lehet a közvetlen tárgy egy nyelvművelő
könyv ismertetése, egy szó értelmezése vagy a „bölcsőkutatók" útjának követése —,
saját törvényeit követve mindig újabb és újabb adalékot szolgáltat a nemzeti érzés
és a' közösségi tudat megfoghatatlannak látszó természetének megrajzolásához, megéreztetéséhez. Ezek az esszék azokat a „hajszálgyökereket" világítják meg, melyekkel mint tápláló erőhöz nemzeti közösségünkhöz kapcsolódunk. Mert Illyésnek meggyőződése, hogy „ . . . a közösség kötelékei között ma már a legerősebb az anyanyelv." Nyelvünkről és nyelvünk ürügyén szóló írásai tágabb értelemben a nemzeti
közösség összetartó erőinek hálózatát mutatják meg. Ez a törekvés mindvégig egységes és eleven. Fő hangsúlyait mégis az utóbbi időben kapta meg, mert Illyés
Gyula egyre erősebben érezte a nemzeti tudat zavarait, s a személyes felelősséget,
hogy ellene cselekedjen.
Negyven évvel ezelőtt, Halász Gyula Édes anyanyelvünk
című könyvét dicsérte
azzal, hogy szerzője Arany János útmutatásait követve „ . . . a legkisebb árnyalatig
kinyomozza a nyelv szellemének élő nyilatkozatait, nem a nyelvtant, hanem magát
a nyelvet ismeri." A nyelv szelleme azt jelenti Illyés szóhasználatában, hogy a
nyelv a legapróbb mozzanataiban is tükre a nemzet történelmének, gondolkodásmódjának, élethelyzeteinek, szokásainak. A nyelv ismerete nemzetismeretet is jelent.
A nyelv szelemének nyomozása ily módon a nemzet karakterének vonásait rajzolja
meg. Közismert, hogy a régészet és történelem homályos pontjait leginkább a nyelvtudomány, szűkebben pedig a nyelvtörténet segít megvilágítani. Illyés Gyula írásainak egyik alapgondolata az, hogy á magyar nyelv a kifejezés szemléletes eszköze,
gyökerei és törvényei mélyen összefonódnak a nemzet életével, szemléletével. Éppen
ezért a nyelv nem tűr semmiféle erőszakot. „Nyelvet éppúgy nem lehet újítani, akár
a fát. Csak nyesni lehet, fattyazni, mívelni. Oly mélyre bocsátja gyökereit, oly ősi
életet él, hogy rajta az embernek csak alakító hatalma van." A nyelv szelleme a
nyelv belső törvényrendszerében nyilatkozik meg. Ennek a megvédése, megóvása
nagy feladat. Az alattomosan belelopakodó torzítások megfosztanak nemzeti önismeretünk, kötődésünk értékes elemeitől, de összezavarják gondolkodásunkat, világszemléletünket is. Egy-egy rossz szó látszólag jelentéktelen hatású hódítása fertőz aztán
tovább. Nem túlzás ez, hanem alapos és felelős gondolkodás eredménye. Ezért szen22'

tel Illyés viszonylag sok figyelmet egy-egy szó pontos értelmezésének. A nagy épület
tégláiról van szó, minden rossz tégla rombolja az egészet. Lényeges különbség van
az „egyes" és a „némely, némelyek" között. „Egyes ember nálunk az, akinek nincs
társa; egyes kocsik, amelyek elé csak egy ló van fogva. Miért dobják el ezt a szót az
einige meg quelques uns kedvéért, mikor erre ott van a kitűnő némely, némelyek?"
A két szó összekeverésével nyelvünk veszít kifejezőerejéből, hiszen így elvész az
„egyes" (eggyes) ősi jelentése, mely szerint „egyes" az, ami nem kettes. Pedig erre
a jelentésre szüksége van a nyelvnek. Hasonlóképpen nyelvünk gazdagságáról mondunk le, ha gondolkodásbeli tunyaságból nem teszünk különbséget a ,lenne' és a
,volna' között. Többször figyelmeztet arra bennünket, hogy a szavak és kifejezések
célja, hivatása a mondanivaló közérthető, világos és minél árnyalatosabb megidézése.
Ezért kell tudatosítani szavaink pontos értelmét. Egész kis szótárt állíthatnánk össze
azokból a szavakból, melyek árnyalt értelmezését megtaláljuk írásaiban. Példákért
nem kell a szomszédba menni, hiszen magyar szótár szerkesztését is tervezte, magyar nyelvtant is akart írni. Szómagyarázatai, szótisztításai nem újdonságukkal lepnek meg. A leggyakoribb tévesztéseket magyarázza meg s köti nagyobb összefüggések hálózatába. Egy időben nagyon elterjedt a „felé" névutó hibás használata. Illyés
rámutat ennek az elidegenedéssel való összefüggésére, valamint arra, hogy ez nemcsak nyelvészetileg, hanem emberileg is helytelen: a köntörfalazó, lapuló, sunyi stílus hasonló jellemet, mentalitást takar. Fontosnak tartja ezeket a szótisztító fejtegetéseket, nyelvművelő könyveket, hiszen a szótisztítás a fogalomtisztítás legfontosabb kelléke. „A fogalmak rendbe tevése pedig a tények rendbe rakására buzdítja
mindazokat, akik a világ megismerését a világ megváltásával fűzik egybe." A nyelvtisztítás a jövő szolgálata.
A nyelv tisztításához, gazdagságának megőrzéséhez és alkotó továbbfejlesztéséhez Illyés Gyulának a nyelvtörténet és a történelem adja a legtöbb fogódzót.
A magyar nyelv természetének legfontosabb vonását az egyszerűségben, világosságban jelöli meg. S ezt történetileg magyarázza: nyelvünk kialakításában kevés szerep
jutott „ . . . az alkuszoknak, kereskedőknek, fiskálisoknak s más efféle csűrő-csavaró
beszédű embernek." Kifejezése tehát világos, szemléletes. Mit vet föl a „kenyértörés" szó népünk múltjából, lelkületéből? Más népek lándzsa törést, páncélzúzást
emlegetnek, a kenyértörésben erőszak helyett az igazságosztást pillantja meg az
író — az indulatok „forrpontján" is. A kenyértörés értelmezésében így egyként fontos a képszerű, szemléletes kifejezés és annak etikai tartalma, pedagógiai célzata.
Másik példája az igazság. Van nép, mely a joggal azonosítja: ius-titia, az erősebb
akaratára. Ezzel szemben a magyar arra alapozza, ami igaz, „ami: úgy van". A sza, badságnak is milyen más értelme, hangulata van országonként. Egy-egy szó így
vezet a nép történetébe: „Munka szabadsága; származásuk, arcszínük, anyanyelvük
miatt megalázottak szabadsága! Nekünk ezek nem efféle emlékeztetőül ünnepiesen
elültetett díszfák voltak." Szókincsünk közhasználatú ereklyéink — vallja Illyés, s
szómúzeumával s annak megújításával mintegy követendő példát ad. A múzeumi
tárgyak őrzése és értő kezelése nemcsak szórakozás, hanem azzal együtt a fogalmak
tisztaságának őrzése is. Bemutatásuk mindenképpen ezt szolgálja. Csoroszlya, motolla, szösz, kóc, guzsaly, cséve, lőcs, cégér stb. stb. — „kézzelfogható szavak" ebben
a múzeumban. „Egy marék eredeti szösz. Így még kóc is lehetne; várj, rögtön hozom, amire rátéve félreérthetetlenül szösz lesz." Ez a múzeum Illyés számára a
képes szótár, „az egészen nagy Larousse". Kertjében az üröm egy-egy levelét is „a
közhasználatú fogalom érzékelése végett" ízleli meg. De itt található a rekettye,
boróka, zsálya, bazsalikom, kakukkfű stb. Játék, szórakozás, s mögötte komolyabb
gond: múltunk és környezetünk mélyebb, érzékletesebb ismerete. A valóságérzékelésünk hitele. A Szómúzeum és a megújítása című írása 1964-ből való, de az aggodalom, mely a játék mögött megszólal, már negyedszázaddal korábban is fellelhető.
Balassa József szótáráról írva panaszolta akkor, hogy a magyar nyelv siralmas állapotba jutott, tulajdonképpen szavak megtanulására volna szükség. Még az írók sem
ismerik egy szekér vagy egy gép alkatrészeinek nevét, egyes szakmák szakkifejezéseit. Nem is beszélve a virágok, növények nevéről. Az ismeretek hiánya hozza a
23'

sok pongyolaságot, ferdítő körülírást, a fordításokban pedig a sok tárgyi tévedést.
A gondolkodás, szemlélet, emberség eltunyulását.
A régi értékek őrzése, óvása csak az egyik iránya Illyés Gyula nyelvművelő
írásainak. A másik: nyelvünk teremtő erejének vizsgálata, az ú j szavak, fogalmak
megítélése. Ezek értékelésekor a nyelvünk szellemének ismerete az iránytűje. A m a gyart a láttatás nyelvének tudja, a képszerűséget, szemléletességet törvénynek tekinti.
Az „állati szép", „oltári jó"-szerű kifejezéseket azért nem használja, mert nem
szabatosak, „ . . . úgy akarnak szellemesek lenni, mint azok, akik esztendőszámra
ismételgetnek valami ócska bemondást; akik minden érzelmük kifejezésére egyforma
vigyorra húzzák a szájukat." Máskor etikai szempontokra is utal: a „kasa" egy vallási kifejezés (kóser) profanizálása, másrészt ha minden pozitív értelmű jelzőt vele
helyettesítünk, teljesen üressé válik. A szemléletesség, képszerűség biztos iránytű
olyan szavak, kifejezések megítélésében, melyek első hallásra furcsának tűnnek fel.
Így fogadja el örömmel a nyelv teremtő erejének eleven gyümölcseként a rákapcsol, kikapcsolódás, begerjedés stb. szavunkat. „Mert megannyi csaknem lerajzolható
ábrázolás. Ha máshonnan jött is. Értelemmel jött. Igazodik a mi »teremtő képzeletünk«-höz." A szemléletesség jegyében írja meg Illyés Gyula a „csókolom" rövid történelmét is, döntő érvet találva ezzel a szó körüli vitákhoz. A kifejezés történelme
a szavak értelmének ú j jelentéssel való bővülését, s a régi értelem lekopását m u tatja. A „nyüszítéstől a nevetésig" vezeti a szó jelentésének útját. Az asszír és bibliai
idők legyőzött rabszolgáinak kötelező lábcsókjától a mai köszönési formáig, melyben már nyoma sincs az egykori lábcsóknak, sőt egyre jobban kikopik belőle mindenféle csók képzete. Mint ahogy a „szervusz"-ból is teljesen hiányzik m á r eredeti
jelentése, az tudniillik, hogy rabszolgául ajánljuk föl magunkat. A csókolom és a
szervusz esetében idegen kifejezéseket honosított meg nyelvünk. A nyelvbővítésnek
mindenkor is egyik fontos módja az idegen szavak, kifejezések átvétele. A Nyelvvédelem. és nyelvtámadás
című cikkében Illyés nem kevés iróniával világítja meg
az idegen szavak átvételének bonyolult kérdéskörét. Számon tart elkerülhetetlen idegen szavakat, melyekre nincs jobb kifejezésünk, vagy melyeket a hála tesz szükségesekké (pasztörizálni), de oszlatja azt az egykori téves legendát, mely szerint némely nemzetközi kifejezés használata szoros kapcsolatban van azoknak a dolgoknak
az elterjedésével, melyeket jelentenek. A magyar ,színház' és ,mozi' jónak bizonyult
az Európa-szerte elterjedt theatrum és kinematographia ellenére. Az „idecsellengett"
idegen szavakat elveti, jó részükre rábizonyítja, hogy hónukban nem használják
vagy más értelemben használják. Elterjedésükben éppen ezért nem az ú j dolog,
tárgy névvel együtt való átvétele játszik szerepet, hanem a hivalkodó sznobéria:
„A fölösleges idegen szavak használata tehát nem műveltségre, hanem éppenséggel
műveletlenségre vall. Általuk nem az európaiakhoz közeledünk, hanem azoknak az
egykori primitív népeknek a királyaihoz, akik az ébresztőórát a nyakukba akasztva
viselték, de ott sem időmérésre, hanem ékszerként, fitogtatásul." Nyelv és jellem
kérdéseit kapcsolja össze a trágár szavak használatának vitájában is: a trágárságot
az indulatkitörés eszközének minősítve eleve szétoszlik az a sokáig táplált legenda,
hogy az obszcén szavak elterjedése a nyelvi demokratizálódás jele. Illyés Gyula jól
megalapozott véleménye szerint éppen akadálya, hiszen „ . . . aki türelmetlenül közöl
egyéni akaratot, eleve nem lehet demokrata."
Illyés Gyulát sokat foglalkoztatja nyelvünk demokratizmusa, 1965-ben három
cikkben is elemzi a magyar tegezés és magázás problémáit. Az egyikben jól bevált
történeti módszerével ízlelgeíi a szavakat, s keresi, hogyan szólítsuk meg egymást
„demokratául". Sorra veszi azokat a szavakat, melyeket nyelvünk a tágabb közösségi
érzés megjelölésére időről időre felvesz és elvet. Az egykor megtagadott szavakban
is fölfedezi azt a kifejező értéket, mely további használatra érdemesítette volna
azokat. Szinte gyönyörködik a nyelv teremtő erejének próbálkozásaiban, s felismeri
benne a nyelv szelleme által sugallt megoldások irányát: bármely, szánkra kívánkozó szót használhatjuk a tágabb közösségi érzés kifejezésére „ . . . épp csak ez a társas élmény legyen benne." A tegezésnek is egész „harci történetét" fölvázolja: az
európai nyelvek közül talán a magyar őrizte legtovább az általános tegeződést: „Má24'

tyás király korában még mindenki mindenkivel pertuban volt, a királlyal kivált.""
A költői nyelv máig tartja ezt a demokratikusabb viszonyt. Bécsi hatásra vettük át
a magázást. Majd a demokratizálódás jeleként ú j r a teret hódított a tegezés. Illyés,
cikkei mindig a jelenkori nyelvi és társadalmi gondok megoldását kutatja: a magázás-tegezés történetét és jelenkori állapotát is azért vázolja fel, mert keresi a minél
nagyobb nyelvi és emberi közvetlenség módját. Ezért óv a tegezésnek bratyizálódássászegényítésétől, s hangsúlyozza, hogy a közvetlenséget kellő tapintattal kell szorgalmaznunk.
Az eddig említett írások és gondolatok mindig egy-egy előtérbe kerülő nyelvi
jelenség, szokás ürügyén keletkeztek, amolyan elszórt mélyfúrások. Szemléletileg vanjelen ezekben a patrióta nyelvkultúra és a nyelv természetének nagyobb rendszerű
ismerete. Mindig érezzük ezekben az írásokban a nyelvnek a nemzeti karakterrel
és tudattal való szoros összekapcsolását.
Helyes önérzet és alapos nyelvészeti ismeretek — más nyelvek ismerete is —
ösztönzik Illyést arra, hogy a magyar nyelv egészéről mint rendszerről is kifejtse a
véleményét. Ehhez is egyetlen mondat, egyetlen tévesnek ítélt megállapítás szolgáltatta a közvetlen indítékot: az a közkeletű tévhit, hogy a magyar nagyon nehéz
nyelv. A válasz Illyés legszebb nyelvészeti tanulmánya, a Nehéz nyelv-e a magyar?
lett. Már a kiindulópontnál többről van szó, mint csupán nyelvészeti kérdésről,
hiszen az a gond munkál a kérdés mögött, hogy miért nem ismerik eléggé külföldön
szellemi teljesítményeinket. Illyés tanulmánya — mint alcímében is jelzi — egy
közismert babona eloszlatására vállalkozik, amikor bizonyítja, hogy „A tudomány
röntgenvilágításában a magyar nyelv nemcsak hogy nem bonyolult, hanem meglepően egyszerű; alapszerkezete a nyugati nyelveknél is könnyebben áttekinthető.
Ráfogással, nem is mindig ártatlan ráfogással vegyült babona tehát, hogy nyelvünk
különösmód nehéz." Ezt az egyszerű szerkezetet nyelvünk múltjában találja fel.
Nyelvünket, „Európa gyümölcsének ezt a ritka példányát" az viselte meg legjobban
az idők folyamán, hogy hozzá akarták igazítani az európai nyelvekhez, mert szinte
eleve nem ismerték el egyéni értékeit a más nyelvi szemlélettel közeledők. Illyés
tervezett nyelvtanának középpontjában ősi grammatikánk „szilárdan egy központú,
de mégis gazdagon szétágazó rendszerének" megmutatása lenne. Ennek a vázlatát
adja ebben a tanulmányában. Érveinek sokaságát nincs mód itt felsorolni, egy-kettő
mégis ide kívánkozik: lényegében igéink és főneveink is a személyes névmás egyes
számú alakjainak korábbi változatait veszik fel ragozásukkor; nyelvünk elkerülte
azt a dzsungelt, melyet az indoeurópai nyelvekben a nemek megkülönböztetése okoz;,
stb. Nyelvünk nehézségének elméletét a felületes ismeret hozta létre, s táplálja máig.
Miért áll mindig más-más oldalról közelítve Illyés Gyula nyelvészeti írásainak
középpontjában a magyar nyelv szellemének védelme? Erre a választ a Hajszálgyökerek és A Magyar Nyelvőr ünnepére című írásaiban adja meg legbővebben. Meggyőződése, hogy az anyanyelv mélyen determinálja az embert. Az például, hogy amagyar ember a pénzt „keresi", s nem csinálja, mint az angol, nem nyeri, mint a
francia, és nem megszolgálja, mint a német — történelmünket mutatja, azokat
a hatásokat, melyek bennünket alakítottak: a pénzt, „ . . . a magyar ma is úgy keresi —
akár a finnugor előidők szegény gyűjtögetői az erdőben a vadmadártojást, a gombát." Az egyedi és esetleges példák azt bizonyítják, hogy nyelvünk őrzi legerősebben
nemzeti jellegzetességeinket. Az anyanyelv ezért mély és természetes kapocs az
emberek között. A minden eddiginél tökéletesebb közösségi élet megteremtésének
eszköze. A nemzetnek ez a szellemi atmoszférája kihat az egyénekre is, s rajtuk,
keresztül a legtöbb gazdasági és társadalmi jelenségre. Ennek a közösségi érzületnek
kimunkálása — mert a „haza edénye a nemzeti nyelv" — a szellem embereinek feladata, az anyanyelvtől elválaszthatatlan. Nemzeti nyelvünk rontása, megosztása,
felelőtlen kezelése, tiltása nemzeti létünk, nemzeti közösségünk elleni merénylet.
Ezzel már a szocializmus lenini alapföltételeinek egyik legfontosabbjához érkeztünk,
a nemzeti önrendelkezési jog követelményéhez. A nemzet létismérveinek legfontosabbja — idézi újra Lenint Illyés — a tartós nyelvi közösség: „A nyelvvédelem így
történelmi szükségszerűség folytán is összefolyik a nemzeti tudat védelmének fogal25.

mával; ami viszont az elnyomott osztályok védelmi harcával olvad szervesen össze."
Az igazi nyelvvédő mozgalmak a nemzeti önvédelem és fejlesztés eszközei, a nép
gondolkodásmódjának kifejezési „szerszámait" védik és ápolják.
Ezért láthatja Illyés Gyula aggasztónak a magyar szellemi életnek rendkívül
szemérmes tájékozódását nemzeti nyelvünk eme tágabb értelmű védelmének dolgában. Oktatásunk és egész kultúránk struktúrája a legutóbbi időkig úgy épült fel,
hogy anyanyelvünk táplálta közösségi tudatunk erős sorvadásnak indulhatott. Az
internacionalizmus téves értelmezése folytán szinte lemondtunk anyanyelvi közösségünk egyharmadáról pusztán azért, mert a magyarságnak ez a része a történelem
kanyarai következtében országunk határain túlra került. Ez az ostoba és önkisebbítő,
őszintétlen tudat ráadásul a célját sem érte el: „ . . . nyelvünk és közösségünk sok
újkori kérdésének homályban tartásával voltaképpen annak ártott, amit renyhesége
mentségéül hangoztatott, a köröttünk élő népekkel való barátságunknak." A nyelvvédelem ügyével így kapcsolódnak össze a legtávolibbnak látszó kérdések, a nemzeti és nemzetiségi felelősség, a helyesen értelmezett internacionalizmus is. De minden fontos kérdésünk — más-más ágon — kötődik hozzá. A beszéd nagyobb dolgok
eszköze, s nagyobb kötelességekre, feladatokra hív, „ . . . diaszpóránk mai állapotában nyelvünk a nép."
Oly mély Illyés Gyulának ez a nyelvtől elválaszthatatlan nemzeti-közösségi
élménye, hogy utóbbi éveinek egyik legszebb versét, a Koszorút is ez ihlette. Ebben
magasabb szinten, a művészi erő gazdagító lehetőségeinek intenzitást növelő tömörségével összegzi és emeli újabb szintézisbe mindazt, amit a nyelvről s a nyelv ü r ü gyén elmondani akar. A magyar nyelvről szól ez a drámává forrósított óda, s a
közösségi érzésnek, tudatnak megtartó, felnevelő erejéről és múltbeli, jelenkori veszélyeztetettségéről. Szorosan kapcsolódik az Illyés-líra egyik jellegzetes tartalmi
típusához, a hazafiságát, a nemzeti közösséghez való erős kötődését megfogalmazó
verseihez. Indulat és pátosz, keserűség és ünneplés, reménytelenség és nagy hit
ellentéteiből épül a költemény nagy ívű struktúrája. A versképző ihlet nagy feszültségű: a magyar nyelv méltatlan állapota miatti fájdalom, s a sanyarúság ellenére
való hatalmas, megtartó érték, erő ünneplése fonódik össze. Expozíciója erősen
drámai:
Fölmagasodni
nem bírhatsz. De lobogsz még,
szél-kaszabolta magyar nyelv,
lángjaidat
kígyóként a talaj szintjén iramítva — sziszegvén
néha a kíntól,
többször a béna dühtől,
megalázott.
Elhagytak szellemeid.
\
Ez a kétszólamúság szembetűnően van jelen Illyésnek a nyelvünkről szóló prózai
írásaiban is. Azért nem tud „fölmagasodni" a magyar nyelv, mert szellemi életünk
némely kihagyása miatt nem járul hozzá eléggé annak a közösségi tudatnak a kialakításához, melynek legfontosabb összekapcsoló ereje éppen a nyelv. Különös „beismerések" gátolják „nyelvünk és népi tudatunk jogos fejlődését". Történetszemléletünk torzításával századvégi magyar kormányok, majd a Horthy-korszak bűneit
vesszük magunkra, s ez a bűntudat öncsonkításra, szellemi életünk s nyelvünk
teremtő erejének kihagyására kényszerít. Az egészséges nemzeti tudat eme agóniája,
Illyés utóbbi években írott esszéinek gyakran visszatérő fő gondolata és aggódása
adja a Koszorú expozíciójának egyik szólamát, mely Kölcsey versére, a Zrínyi második énekére emlékeztet hangvételének végzetes keserűségével: „Fölmagasodni / nem
b í r h a t s z . . . Elhagytak szellemeid." Illyés versében azonban megszólal az erőnek a
tudata is, nyelvünk egészséges szellemének máig megőrzött ereje, mely a vers másik
szólamát, a reménység és bizalom hangját hívja elő. A költői telitalálat olyan képsorban fogalmazza ezt, mely egyszerre jeleníti meg a kiszolgáltatottságot, tépettséget
s a szívós megmaradást, önmegőrzést. A „szél-kaszabolta" jelzőben benne van a
nagy pusztítás, a történelmi időnek való kiszolgáltatottság, hiszen „kaszabolni" azt
•26

jelenti, hogy tömeges gyilkosságot elkövetni, vagy legalábbis sérelmeket, sebeket
okozni. A „szél" pedig ebben az esetben a kiszolgáltatottságot, nyelvünk egyedüliségét Európában, a rá törő sokféle veszélyt, védtelenséget jelenti. A szél azonban
tüzet kaszabol Illyés versében. A magyar nyelvnek a tűzzel való azonosítása kitűnő
metaforája az érték és erő tudatának: a tüzet a szél szítja is, „továbbiramítja". Másrészt a tűz, a láng' képzete — a Bibliát s a fél magyar irodalmat idézhetjük példaként Petőfitől Adyig, Nagy Lászlóig — a szellemi erőnek is jelképe. Az értéknek ezt
a többirányú képzetét fokozza tovább az, hogy a láng „kígyóként" iramlik. Kín és
„béna düh" szítja és űzi, de „sziszeg", védekezik. Méltatlan és kényszerű állapot ez,
állandó küzdelem. A vers első részének drámai kompozíciója egy megalázott állapotnak, méltatlan önvédekező tartásnak a képe, lezárása pedig a vers legkeserűbb
pontja: „Elhagytak szellemeid."
Erről a mélypontról emeli Illyés a gondolatot a történelmi számvetéssel. A megtiportságot nem nyelvünk egyszeri és végzetes állapotának tekinti, hanem egy régi,
„évszázadokon át" tartó méltatlanság, felelőtlenség okozta felújulásának. Ezáltal a
vers mindkét szólama fölerősödik. Nyelv és nép azonosítása már egyértelmű ebben
a történeti visszatekintésben, hiszen nyelvünk sorsának megidézése népünk történelmének áttekintése lett. A vers idézett első szakaszának érzésvilága azáltal mélyül
itt, hogy a költő erős túlzással a történelemben elszenvedett legszomorúbb állapotokkal azonosítja a mai helyzetet. A teljes kisemmizettséget idézik a régmúlt képei:
a kényszerű szótlanságot. A „ne szólj szám, nem f á j fejem" elvének idejét, az önvédelemből, létmentésként vállalt hallgatást, a tatár pusztítást, a török időket, amikor a „szíjra fűzött gyerekek közt" . . . „csak néma ajak-mozgás mímelte a szót, /
mert hangot sem tűr a t ö r ö k . . . " A nép, a nyelv ebből az állapotból is felemelkedett
egykor. Ennek az erőnek a tisztelete, ennek a megtartó értéknek a megbecsülése és
mai hívása zárja a vers második szakaszát:
most mutatod meg,
most igazán — nekem is, mire vagy jó,
most a pedigréd: a címered,
hajszálgyökerednek
kőharapó erejét.
A közösségi tudat, a nyelvben, a nyelv által megteremthető és fejleszthető közösségi
érzület a nyelv egyik legfőbb értéke, önmaga fölé növesztő éltető hajszálgyökere. Ez
a láthatatlan erő segítette át a közösséget a legnagyobb megpróbáltatásokon. A „hajszálgyökerek" a „nemzeti érzés h a j szálgyökerei" és a „közösségi tudat hajszálgyökerei" kifejezésből rövidült Illyés esszéjében egyetlen szóra — kiadói jó tanács
révén —, de a tartalma változatlan maradt.
A vers harmadik része a nemzeti, közösségi tudatnak a nyelv által megvalósuló
formáit, embertelen körülményekben az emberség mentőöveit mutatja meg. Ezek a
mentőövek a közösséghez tartozás szálai:
összemosolygás nyelve; a titkon
össze-világló könnyek nyelve; a hűség
nyelve; a föl nem adott hit
tolvaj-nyelve;
remény laissez-passer-ja;
szabadság
(percnyi szabadság, kortynyi szabadság, foglár háta mögötti
nyelve;...

szabadság)

A hatalmas tabló a nyelvben, nyelvvel őrzött eszmei értékek megjelölésével indul.
Az értékek védelmére a nyelv szinte önmagát alakítja át mosollyá, könnyé, tolvajnyelvvé. Az értéktudat mosolya, az értékpusztítás fájdalma, könnye, a hűségnek és
a hitnek megőrző ereje, a remény szabad mozgása, az eltiport szabadság eszméjének
őrzése mind-mind a nyelv révén valósult meg. A közösségi tudat erejére azoknak
van éltető szükségük, akik humánus értéket képviselnek vagy akiknek megtiprott
27'

embersége keres fogódzókat. A további részletezés ilyen értelemben tör teljességre.
A költő plebejus elkötelezettsége nyilatkozik abban, hogy ez a személyekre bontott
részletezés mindig a negatív élethelyzetben, mindig vesztesként, kiszolgáltatottként
élők menedékeként, megtartó erejeként nevezi meg a magyar nyelvet, a magyar történelem, a magyar társadalom újabb megpróbáltatásait is idézve egy-egy képpel.
A magyarság háborús élménye éppúgy hangot kap itt, mint történelmi szétszórtsága.
A kifejezések élessége, a nyelv zaklatottsága, az enjambement-ok olyan ismétlődő
jellegű füzére, mely mindig a nyelv szót szakítja el jelzőjétől — mind-mind az
alapihlet drámaiságát, feszültségét jelzi. Az egész egy vádoló panasztiráda. A költő
érezhetően perbe száll a vétkeinket hangsúlyozó nemzeti önszemlélettel, amikor
nyelvünk-népünk történelmét a szenvedések, megaláztatások hosszú sorát idézve
jeleníti meg. Olyan ez a nagy felsorolás, mintha a „szél-kaszabolta" jelző értelmét
tárná fel erősen nemzeti és osztályszempontú elkötelezettséggel. Tanulmányaiban
beszél nyelvünk szellemének demokratizmusáról. Akiket itt a magyar nyelv hordozóiként megidéz, valamennyien kiszolgáltatottságuk ellenében folyamodnak a demokratizmus igényéhez. Illúziótlan, s nem dicsekvő ez a nemzetszemlélet. A Hajszálgyökerekben írja Illyés Gyula, hogy a magyar szellemiségben a nemzeti érzés mindig félreérthetetlen jelentésű, sohasem a kirekesztést, hanem mindig az egybe tartozást jelenti: „ . . . a z o k n a k a népeknek, amelyeknek minden század egy-egy megpróbáltatás, azoknak a fiait a haza szó hallatán elsőül nem a büszkeség lepi meg.
Még kevésbé a hivalkodhatnék." A megpróbáltatások bő számbavétele a Koszorúban is a fájdalmat idézi előbb, hiszen a történelem mostohasága a fő oka annak is,
hogy a „kassai zugárus, bukaresti cselédlány, bejrúti prostituált szüle-hívó nyelve"
egyaránt magyar. Haza és nyelv, nyelv és nemzet egy jelentésű itt. A Hajszálgyökerekben a hazát nevezi Illyés „anyánk"-nak. A Koszorúban bemutatott, felvillantott
egyének a magyar nyelv „köpések-mosta, dühpírja-törölte orcájú fiai". Közülük egy
a költő is, aki „hű európaiként / mondandói miatt figyelemre, / bólintásra becsült
más népek előtt is". — „Nem léphet fel oly ünnepi polcra, / nem kaphat koszorút /
oly ragyogót, amelyet, szaporán lesietve ne hozzád / vinne, ne lábad elé / tenne,
mosollyal bírva mosolyra vonagló / ajkad, fölnevelő / édesanyám." Lényeges pontja
ez Illyés gondolatmenetének, mert művészi és emberi egyéniségének egyik fő
vonását világítja meg: a magyarság és európaiság egységét; a nemzeti és nemzetközi dialektikájának elkerülhetetlenségét a korszerű gondolkodásban. A nemzetközi elismerést, tehát nemzetközi érték teremtését az anyanyelvnek, „fölnevelő édesanyá"-nak köszöni a költő, örömében osztozik a „fölnevelő édesanya" is,
Lényeges pontja ez Illyés gondolatmenetének, mert művészi és emberi egyéniségének egyik fő vonását világítja meg: a magyarság és európaiság egységét; a nemzeti
és nemzetközi dialektikájának elkerülhetetlenségét a korszerű gondolkodásban.
A nemzetközi elismerést, tehát nemzetközi érték teremtését az anyanyelvnek, „fölnevelő édesanyá"-nak köszöni a költő, örömében osztozik a „fölnevelő édesanya" is,
a kettős öröm növeli egymást. Ez már a nemzeti érzésnek, nemzeti tudatnak egyetemes értékére is mutat. Magyarság és emberiség című rádiónyilatkozatában beszélt
arról Illyés Gyula, hogy nem nemzeti elfogultság az, ha arról szól, milyen helyzetben vannak az ország határain kívül élő magyar anyanyelvű emberek, miként szóródik szét a világban a magyarság jelentős része, „ . . . milyen egyéni tragédiák folynak le milliószám ezért, mert emberek csak magyarul tudnak beszélni." Örök emberi jogok követelése nem nacionalizmus. Még csak nem is az anyanyelv iránti
„pártasságból" emel szót ezek miatt, hanem „nagyon is európai nagy elvekhez és
eszmékhez való ragaszkodásból", a nemzetfölötti ség eszméjét képviselve. Nem érez
és nem érezhet ellentmondást magyarsága és európaisága között, a kettő elválaszthatatlanul egybefonódik. Ennek az európaiságnak és magyarságnak testvérviszonyát
tárja fel a Koszorú zárószakasza is, melyben a „hű európai" anyanyelvének megtartó, „fölnevelő" értékeit becsüli meg. A Koszorú hódolat és felhívás. Éppen azzal
ösztönöz a magyar nyelv nagyobb megbecsülésére, hogy hajszálgyökér-értékét m u t a t j a
meg magyarságunk és európaiságunk számára. Emberségünk számára.

28'

KISS DÉNES

Árpád vezér a sebhelyes?
1. Feltételezést vázolok az alábbiakban, egyfajta — valószínűnek látszó — lehetőséget. A gondolat régebben foglalkoztat, de a lehetőség szálai a finn nyelvvel való
ismerkedés, valamint Vámbéry Ármin kis szótárának lapozgatása közben futottak
össze. Tehát ezúttal is nyelvi ösvények, valamint hagyományok, szokások, emberi
tulajdonságok és bizonyos történelmi meggondolások adtak bátorságot ahhoz, hogy
az idő bozótját félrehúzva — ahogy már többször is tettem —, a szavak, a nyelv
segítségével kérdezzek. Egyébként is hajlok arra, hogy az ismert — s talán még
ismeretlen — nyelvi törvények hitelének jobban higgyek, mint bizonyos papírra
vetett szavaknak. Különösen így van ez, minél inkább visszafelé fürkészünk az
időben.
Elöljáróban még csak annyit: Valóban a leghatalmasabb törzs — nemzetség stb.
— volt Álmos, illetve Árpád törzse? S ha az volt, miért volt szükség vérszerződéssel
elismertetni? Ha meg nem, akkor miért éppen rá — rájuk — esett a választás?
Szükség volt az egyszemélyi vezetésre, ennek felismerését elhiszem. Azt azonban
már nehezebben, hogy pusztán önként mondott le a többi törzs a vezetésről, egy
javára. Ha csak meg nem csillant az a remény valamennyi hatalmasság előtt — a
legerősebbek, legelőkelőbbek előtt —, hogy ők is számításba jöhetnek? A krónikások utólag persze Álmost, Árpádot és nemzetségét dicsőítik, ez érthető. (Bár az
eseményeket illetően sok az ellentmondás.) Emese és a sas „viszonya" is utólag
szentesít valamiféle isteni őst. Ez az „eszmei alátámasztás" is eléggé elterjedt volt.
A vezér családfáját le kellett vezetni valami emberfeletti hatalomig. Ezt még a
kereszténység is átvette, ismert Szűz Mária és a „Szentlélek" kapcsolata, galamb
képében. A hirdetett elvhez szelídült a madár. De nem erről akarok szólni, csak
néhány gondolatot szerettem volna érzékeltetni arra nézve, hogy az eseményeket, ha
sok ellentmondással is, de ismerjük. Az okok jó részét azonban gyakran meg sem
kérdezzük.
2. Árpád: jellegzetesen magyar név. Nincs megfelelője más nyelvekben. Ugyanakkor bizonytalan az eredete. Kálmán Béla azt írja, hogy az árpa szóból alakult:
Árpád, ahogy a búzából a Búzád. Az utóbbi azonban eltűnt, s az Árpád megmaradt.
Mondhatjuk: azért, mert jelentős történelmi személy volt a viselője. Valóban. De
mondhatjuk fordítva is, mert jelentős volt maga a névadás! Arról is tudunk, hogy
a nomádoknál stb. régen mindenkinek volt saját neve, de azt nem volt szabad kimondani, használni. A szerzett vagy kapott név lett az ismert!
2. a) Parasztlogikánkkal vissza kell kanyarodnunk ahhoz a feltételezéshez, hogy
a hét vagy ki t u d j a hány? — törzs vezetője nem egészen önként mondott le a vezérségről. Csak abban az esetben, ha előzőleg, mondjuk, megállapodtak az egyszemélyi
vezetés szükségességében, de — és ezt nagyon lényegesnek tartom — fennállt annak
a lehetősége, hogy bármelyikük, az alkalmasak, erősek közül, lehet vezér. Ügy vélem,
a vérszerződés nem a választás vagy sorsolás után volt, hanem e l ő t t e . Ha ugyanis
az egyik törzs jelentősen hatalmasabb, erősebb lett volna a másiknál, akkor a „történelmi" módszerrel elismertette volna a hatalmát. Ezt a gondolatmenetet bizonyos
nyelvi és egyéb okok sugalják. Térjünk rájuk.
3. Az arpa finnül: sors. De jelent ilyesmiket is: sorsot vet, végzet stb. Minden
további magyarázat helyett, felsorolok néhányat azok közül a finn szavak és jelentéstartalmak közül — több tucat ilyen van! —, amelyek az elképzelést eleve kiváltották. Megjegyzem, a finn ág, a vérszerződés feltételezett idején, már régen elvált
az ugor ágtól. Az Arvi finn férfinév. De az árpa finnül: ohra. Ennek a közbevetésnek majd a török jelentéstartalmaknál lesz megfelelő erősítő jellege. Nézzük tovább
29'

a finn köznyelvi szavakat és jelentéstartalmakat. Tehát, arpalippu = sorsjegy (azaz:
sorslap), arpakapula = (történelmi kifejezés) körülhordozott
bot — a hadbaszállás
jeléül —, ez a magyarban az a bizonyos „véres kard". Arpapeli = kockajáték,
lottójáték, szerencsejáték, hazárdjáték stb. Ezeket ne folytassuk, érdekes a másik jelentéstartalmi ág is. Ugyanis az arpeuttaa = behegeszt, beforraszt, arpeutua = beheged,
beforrad, arpeutuma — forradás, heg, arpi = forradás, heg, ^sebhely, arpinaama
=
forradásos, sebhelyes arcú, (nimi = név) stb. Aztán a szótő ú j r a marad, kis árnyalással visszatér a sors. íme: arpoa = sorsot vet, sorshúzással eldönt, kihúz, kisorsol
stb., arpoja = sorsvető, sorshúzó, jósoló. De érdekes az arvaaja — (rejtvény) fejtő,
megfejtő, ebből képezi a finn a nem sejthető, előre nem látható, beláthatatlan, felbecsülhetetlen stb. kifejezéseket is. Az arvanheitto jelentése — p-v hasonulat! —
sorsvetés, sorsolás, akárcsak az arvannosto szóé, de az utóbbi még azt is jelenti:
sorsolással való sorozás.
3. a) Űjra különös módon, a feltételezést erősítőn ágazik el a finnben a további
jelentéstartalom. Ez az „oldalhajtás" ugyanis nem más jelentésköröket képvisel,
mint: ár, érték, becs, becsül, rang, méltóság, tekintély, tisztelet stb. í m e : arvoinen =
érő, értékű, rangú, rangban levő, megérdemlő, érdemes, méltó, majd arvokas = értékes, becses, nagy értékű, drága, tekintélyes, tisztes, méltóságos, méltóságteljes,
érdemes, méltó stb. Ezzel kapcsolatban is több tucat finn szót idézhetnénk. Egyébként
is, az arvo = érték, becs, jelentőség, méltóság, az arvonta = sorsolás, kisorsolás, sorshúzás, húzás, s az arvonimi = cím, például királyi cím. (Mint említettem, a nimi =
név, vö. a magyar nem, nemzetség, nemzet szavakkal, az arvo = érték.) Ez a finn
kifejezés pedig: heittaa vagy vetaa arpaa, azt jelenti, sorsot vet, sorsot húz.
Ügy vélem, már dereng az elképzelés — feltételezés — lehetőségének vázlata.
Tudott, hogy a nomád népeknél sosem volt egészen véletlen a névadás, névkapás,
névszerzés. A köznép fiait is valamilyen tulajdonságuk nyomán látták el névvel.
Illetőleg nevet kellett szerezniök valamilyen hőstettel. Vagyis valamilyen fontos esemény következtében „maradt rajtuk" a név. Tulajdonság lehetett: Gyors Láb, Sasszem, később lett valakinek a fia. Azé, aki már volt — vala — valaki.
A vérszerződés mindenképpen nagy esemény volt. Nemcsak a vezér és törzse,
nemzetsége számára, hanem minden egyes szerződő részére. Sarjaik sorát, sorsát
igazította el. (Hogy megy a sorsod? Hogy megy a sorod?) Sarja = sor. Voltaképpen
ez az esemény tehette lehetővé a honalapítást. (Talán, mert nem volt náluk vérszerződés, azért késett például a finneknél az országalapítás, nemzetté fejlődés?)
E történelmi' fontosságú tények hatottak a nyelvre! Véleményem szerint, nem is
akárhogyan. Ezért tételezhető fel, hogy amíg a finnben szétágaztak egészen köznapi
jelentéstartalmakra az arpa, arvo stb. szavak, addig a magyarban, egyetlen jelentős,
lényeges jelentéstartalomban összpontosultak. (Talán a nagy, szent dolgok tabuvolta
miatt is? Ok nélkül ugyanis nem hagy el a nyelv semmiféle szót, nincs annyi, különösen akkor, amikor egyre gyarapodnak a megnevezendő dolgok.) így összegezném
tehát a feltételezést: A magyar nyelvben az Árpád név őrzi a sorshúzás, sorsvetés,
sebhely (karjukat megvágták, és vérüket összefolyatták), hegedés, forradás (a törzsek egyesülése, összeforradása?), becs, rang, méltóság stb., vagyis a nagy eseményhez kapcsolható szavakat. Persze lehetséges, hogy Árpád eleve sebhelyes volt, és
akkor előtérbe kerül az a lehetőség, hogy eleve jobb harcos, jobb vezér volt a többieknél. Mivel ez esetben a névről töprengek, ez a lehetőség is beleillik a feltételezésbe. A tekintély érdekében még a század elején is „divat" volt katonás, férfias
sebhelyeket, hegeket, forradásokat szerezni, egyes körökben. Ugyanígy megtalálható
több helyen nomád népeknél a sebhelyes arc tisztelete, erőt, bátorságot jelképezett.
Egyúttal ez önmagában is jelenthetett rangot. Az a tény is erősíti, hogy az említett
jelentéstartalmak összefonódása, egymásból való burjánzása nem egészen véletlen,
hogy a finn nyelvben a seb jelentése: haava, vamma, de a sebhelyes — arpinen!
Mintha csak az ősi felfogást tanúsítaná, hogy nem közönséges sebesülésről van szó,
hanem rangos csatában, harcban, viadalban szerzett sebről. Ez is megelőzhette a
„pajzsra emelést".
4. Említettem Vámbéry Ármin kis szótárát, abban az Árpád név után a követ30'

kező áll: alput (török szó) = herceg, fejedelem, kormány. Tehát nem személynév,
hanem vezető méltóságok gyűjtőneve. Vámbéry — többek között — ezt írja még:
A volgai török alpaut, a következőket jelenti: uralkodó herceg, uralom, felsőbbség
stb. Alp = hős, -+- ata, tiszteletbeli cím a régi nomádoknál. Említi az Alp-arslan =
hős oroszlán, Alptigen = hősnek nevezett, alper — hős férfi kifejezéseket is. Az
utóbbi is tulajdonképpen megtisztelő cím.
5. A feltételezés — vázlatos — köre bezárult. Talán az árpa szóról annyit, ez a
mag abban is különbözik például a búzától, rozstól, hogy végighúzódik rajta egy
heg, forradás. Olyan, mintha össze lenne göngyölítve. De ez talán nem tartozik ide.
Tehát az a kérdés: mindezeknek van-e, lehet-e köze Árpád vezér nevéhez, címéhez,
rangjához, a vérszerződéshez, netán sebhelyhez, összeforradáshoz?
I d ő k ö z b e n o l v a s t a m K é p e s Géza k i t ű n ő f e j t e g e t é s é t az Á r p á d n é v l e h e t ő p e r z s a k a p c s o latairól. Ennek ellenére érdekesnek tartom a finn nyelvben meglevő vonatkozásokat.

31'

GOMBÁR

ENDRE

A „radikális fiatalok" és a mai finn irodalom
Legnagyobb lélekszámú nyelvrokonaink, a finnek irodalmáról gyakran csak általános és bizony jobbára felszínen mozgó impressziókat írunk le. Nemegyszer a „jó
rokon" tapintatosságával, udvarias frázisokkal, melyek során sosem mulasztjuk el
újra és újra felfedezni a Kalevalát — ami persze egyáltalán nem indokolatlan —, és
rendszerint nem feledkezünk meg a finn parasztábrázolás klasszikusáról, Aleksis
Kiviről, vagy az úgynevezett biológiai naturalizmus mesteréről, a Nobel-díjas Sillanpááről sem. Könyvkiadásunk viszont az utóbbi években dicséretes módon pótolja
azokat a hiányokat, amelyek a modern finn irodalmi alkotások ismeretében korábban mutatkoztak. Linna, Waltari, Meri és Peltonen neve ismerősen hangzik m á r
nálunk is. Napjaink fiatal finn írói szintén .kezdenek helyet kapni irodalmi köztudatunkban. Azt hiszem, éppen ezért nem lehet vitás, hogy érdemes és méltányos végre
a mai finn irodalomra irányítanunk figyelmünket, és hogy tárgyilagos, elemző, értékelő megközelítéssel sokkal inkább bizonyíthatjuk megbecsülésünket — amit ez az
irodalom teljes mértékben megérdemel —, mint holmi protokolláris udvariaskodással
vagy éppenséggel lexikonba illő, kommentálás nélküli, takarékos filológiai ismertetésekkel.
A mai finn irodalmi életnek ha nem is középpontjában, de mindenképpen a
sűrűjében hallatják hangjukat azok az írók, akiket a 60-as évek második fele és a
70-es évek hoztak felszínre, s akiket az irodalom és a szélesebb közönség egyaránt
„radikális fiatalok" néven ismer. A „radikális fiatalok" nagyobb része költő, de
olyanok is akadnak köztük — mint Pekka Parkkinen —, akik utóbb a prózában is
megtalálni vélték azokat a kifejezési lehetőségeket, amelyek alkalmasak erősen
ellenzéki mondanivalójuk és társadalomkritikai nézeteik hangoztatására.
Ahhoz, hogy rövid, de a lényeget kiemelni igyekvő utalásainkból megértsük szerepüket és törekvéseiket, érdemes felvázolni a második világháború utáni finn irodalom problematikáját. A második világháború a finn nép számára is nagy próbatételt jelentett. A nemzet — akarata ellenére — belesodródott a Szovjetunió elleni
német hadjáratba. A háború ellenzőit, a baloldali és antifasiszta erőket háttérbe
szorították, az aktív kommunisták nagy részét börtönbe zárták. Finnország is vesztes államként került ki a háborúból, de a háború után a demokratikus erők soha
nem látott energiával kezdték átformálni az ország politikai arculatát. Finnország
az elsők között teljesítette súlyos jóvátételi kötelezettségeit, és hamarosan megindult
az a dinamikus gazdasági fejlődés, amely a 60-as években érte el tetőpontját, s
amelyet sok gazdasági szakértő „finn csodaként" emlegetett. A keleten és nyugaton
egyformán elismert pozitív semlegesség politikája, az a következetes, és minden
országgal, néppel szembeni korrekt, baráti és kapcsolatokat kereső magatartás, melyet az ország az elmúlt három évtizedben képviselt, logikus módon vezetett az
Európa népeinek biztonságát és együttműködését ú j alapokra helyező tárgyalások
aktív ösztönzéséhez. Finnország ma a nyugati polgári demokráciák között talán a
legdemokratikusabb állam, társadalmilag a legkevésbé polarizált, ahol az anyagi
javak birtoklásában és a különböző társadalmi osztályok és rétegek életvitele között
nincsenek olyan kiáltó különbségek, mint másutt.
Dinamikusan fejlődik a finn irodalom is. Elsősorban a próza és a líra m ű f a j á ban jutott el világirodalmi mércével mérhető magaslatokra. A mai finn irodalom
egyik legjellemzőbb vonása az eszmei és stílusirányzatok sokasága. A második
világháború befejezésétől napjainkig hosszú és változatos volt az út. A sokáig domináló népi-paraszti irodalom, melyet legmagasabb szinten Aleksis Kivi, m a j d a 20.
században Sillanpaa realizmusa képviselt, a 40-es évek közepén végleg átengedte a
32'

helyet egyrészt az urbanizált társadalom komplex ábrázolásával foglalkozó, polgári
beállítottságú, másrészt az ipari munkásság érdekeit, kulturális igényeit is tudatosan
képviselő, eszmeileg egyre megalapozottabbá és harcosabbá váló demokratikus, illetve
baloldali irodalomnak. A polgári irodalom a próza műfajában, méghozzá Mika Waltari regényeiben érte el csúcspontját. Világhírét, az általános megbecsülést, mely
hazájában és külföldön egyaránt körülveszi, Waltari elsősorban őszinte és következetes humanizmusának köszönheti. „Szinuhe" című nagy történelmi regényében, főhősével azonosulva, amellett az Ekhnaton fáraó mellett tör lándzsát, aki a panteista
eszmét hirdeti az individuális érdekeket, manipulációkat képviselő, harácsoló, a bálványimádást erőszakoló papsággal szemben, és aki kétségbeesett makacssággal küzd
az emberi egyenlőség alapelveiért, olyan világ megvalósításáért, melyben nem számít a származás, a bőr színe és a vallás (vagyis a világnézeti hovatartozás). Waltari
történetfilozófiája szkeptikus. A második világháború szörnyűségeitől kétségbeesett,
megfáradt ember-író-polgár meggyőződése: bár a társadalmak fejlődtek, az emberi
tudat és az emberi tulajdonságok nagyon-nagyon keveset változtak, vagy nagyon
lassan és hiányosan követték a társadalmi változásokat. S miután az ember átformálása roppant nehéz — szinte megoldhatatlan —, Szinuhe-Waltari kénytelen belátni, hogy az Ekhnaton fáraók mindig megbuknak, hogy „ahogyan az ember azelőtt
sem változott, éppúgy nem változik meg a jövőben sem". Waltari persze igaz művész, és igaz ember módján minduntalan ellentmond saját magának, nemcsak a
Szinuhéban, hanem más nagy történelmi regényeiben is — melyek közül elsősorban
„Az emberiség ellenségei" című művét kell említenünk —, mert mélységes humanizmusa az empirikus és absztrahált tapasztalatok negatívumai ellenére sem engedi,
hogy elfogadja az eleve elrendeltség gondolatát, vagy hogy megbékéljen vele.
Egészen más indíttatása volt a mai finn irodalom másik nagy prózaírói egyéniségének, a munkásszármazású, magát önerőből képző Váinő Linnának. Linna vidéki
proletárkörnyezetben nevelkedett, de írói életműve, melyet két kisebb regény, egy
nagyszabású háborús krónika, és egy terjedelmes trilógia alkot, túllépi a proletárirodalom kereteit. Linna nehéz, hálátlan, de rendkívül fontos szerepet vállalt, a
szovjet—finn háborús konfliktus valóságának felmutatását. Tette ezt akkor, amikor
a háborús időszak jobboldali propagandájának hatása még erős volt a finn közvéleményben, amikor még viszonylag széles körökben tartotta magát a nézet, hogy
Finnország tulajdonképpen nemzeti létét védelmezte keleti szomszédjával szemben.
1954-ben megjelent regénye, „Az ismeretlen katona" leszámol minden mítosszal, a
maga nyers és kegyetlen valóságában mutatja be a háborút, tárgyilagosan, hitelesen
ábrázolja minden résztvevőjét. Bírálata, mellyel a finn tisztikarnak a néptől eltávolodott, a németekkel szolgalelkűen együttműködő elemeit sújtja, természetesen nem
egyazon ítélettel, de egyforma hitelességgel éri azokat a közkatonákat is — sőt a
háború minden szereplőjét —, akik kisebb vagy nagyobb mértékben vereséget szenvedtek azokon a csatatereken, ahol a háború a maga szörnyű és végletes eszközeivel
próbára teszi a jellemet, az igazi emberséget.
Nagyszabású trilógiája, „A Sarkcsillag alatt" a finn agrárproletariátus szemszögéből láttatva, és annak sorsán lemérve rajzolja meg a finn társadalom fejlődését a
múlt század utolsó évtizedeitől a második világháborút követő évekig. Látásmódja,
reális történetszemlélete, hatalmas anyaga egyedülálló és kiemelkedő a modern finn
irodalomban.
Míg Linna a háború tragikumát érte tetten prózájában, Veijo Meri, a mai finn
irodalom legnevesebb elbeszélője, az öldöklés groteszk elemeit növesztette rémületessé. „Manilakötél" című, világsikert aratott regénye általában foglal állást minden
ostoba katonai hierarchia ellen, bátran kimondva, hogy a háború olyan értelmetlen
és ma már anakronisztikus (ezért groteszk!) műve az emberiségnek, aminek eredménye csak végtelenül sok, ugyanakkor végtelenül felesleges szenvedés.
A mai finn próza számos irányzata és jelentős képviselője közül még sokat említhetnénk. Szólhatnánk Peltonenről, aki a skandináv fiatalság életérzéseit meghökkentő víziókkal és képzettársításokkal teli, áradó fantáziájú prózában szólaltatja meg,
vagy Salamáról, aki egyrészt nyárspolgárriasztó, sokszor patologikusnak tetsző natu3 Tiszatáj

33

ralizmusával, másrészt a finn munkásmozgalom baloldali szárnyát érintő, önelemző,
részben helytálló kritikájával tűnt fel a 60-as években.
A finn líra megújítása a második világháború után számos nagy hatású, klaszszikus fogantatású, vagy éppen avantgard hatásokat tükröző huszadik századi költői
életmű lezáródása után Aila Meriluoto nevéhez fűződik. Fellépésétől kezdve létjogosultságot nyert, sőt egyre nagyobb teret kapott a költészetben a társadalmi líra, a
politikum. A formát illetően a szabad vers és a prózavers, melyekben a rím csak
esetleges, és a kötött nyelvi ritmusokat a gondolatritmus váltja fel, szinte teljesen
egyeduralkodóvá váltak.
A „radikális fiatalok" a mai finn irodalom baloldali áramlatához tartoznak, de
mivel gyakran szélsőséges nézeteket képviselnek, nehezen tudják elfogadtatni magukat. Alkotásaik a baloldali finn irodalom, de az egész finn literatúra szempontjából
elsősorban a „kovász" szerepét játsszák. Felmerül a kérdés: miért? A harmincas
évek jobboldali, fasizoid finn mozgalmaival szembefordulva, a társadalmi haladás,
az internacionalizmus eszméit képviselve, gyakran átesnek a ló másik oldalára.
A nacionalizmus elleni harcuk indokolt, de a lerombolt, polgári nemzet-eszmény helyére nemigen képesek újat állítani. A polgári költőnek számító Heikkilá az 50-es
években még így ír:
jó ez a nép ahogy e föld is áldott
örvendj e földnek — suttogd az tJr
(Kovács István ford.)
Pekka Parkkinen, a „radikális fiatalok" egyik kiemelkedő költőegyénisége m á r nemcsak kritikusan megkérdőjelezi a hagyományos hazaszeretet létjogosultságát, és az
ehhez kapcsolódó zászlószimbólumot, hanem további szabad asszociációkra ad lehetőséget egyik kötetének tömören fogalmazó, címadó versével:
ha szeretném
hazámat
megtépném
zászlaját
hadd lengesse szabadon
a szél az égen
(G. E. ford.)
Parkkinen kritikája még mélyebbre hatol, természetszerűleg jobban kibontakozik az
indokokat alaposabban felsorakoztatni engedő prózai művekben. Míg első kisregénye,
az „Izzik még a hold" a párizsi romantikáról r á n t j a le a leplet, és általában mond
szenvedélyes ítéletet a nyugati nagyváros erkölcsi, szellemi és fizikai nyomoráról,
„Kagyló" című regénye — noha még szintén külföldön, Salazar Portugáliájában játszódik — már végletes következtetéseket von le a világ kettéosztottságát illetően.
Szinte egyenlőségjelet tesz a helsinki burzsoá és az egykori portugál diktatúra kiszolgálói között. Parkkinennél minden túlságosan fekete-fehér, akárcsak vele egy
csoportba tartozó társainál. A „radikális fiatalok" az osztályharcot nem objektív
folyamatnak tekintik, s ezért szállnak síkra annak minden áron való fokozása mellett. 1972-ben megjelent, harmadik regényében — egyetlen esetből általánosítva —
Parkkinen már a közismerten színvonalas finn kórházi ellátást ostorozza, s a tárgyilagos olvasó akkor is nehezen ért vele egyet, ha egyébként élvezi is valóban
kitűnő stílusát, tömör fogalmazását, nagyszerű megjelenítőképességét, emberismeretét. És tulajdonképpen itt jutunk el a „radikális fiatalok" másik nagy problémaköréhez, ami társadalombírálatuk számtalan jogos és indokolt eleme ellenére legsebezhetőbb területük. Ezt a problémakört a finn társadalom forradalmi harc árán
történő megváltoztatásának kérdései alkotják, és ebben a vonatkozásban a türelmetlenség, az erőviszonyok helytelen felmérése, és a taktika megválasztásában mutatkozó hibák jellemzik őket. És a naivitás. A csoport egyik ideológusa, Ismo Porna
egy pamfletgyűjteményben például egyesülésre hívja fel a munkásokat és művészeket. Ez a kései proletkultos magatartás vezetett a „Kultúrmunkások Szövetsége" nevű
34'

szervezet megalakításához is, amely saját kiadvánnyal rendelkezik, és elsősorban
írók, zeneszerzők, amatőr színjátszók a tagjai.
A radikálisok közül a költő Pentti Saaritsa, valamint a prózaíró Aulikki Oksanen és Jorma Ojaharju nevét érdemes még megemlítenünk. Saaritsa és egynéhány
más, kevésbé jelentős költőtársa sokat foglalkozik Latin-Amerika elnyomott népeinek problémájával. Ennek egyrészt saját költészetükben adnak hangot, másrészt a
dél-amerikai spanyol lírát tolmácsolják anyanyelvükön. Oksanen és Ojaharju körülbelül azonos időszakban léptek fel. Rájuk is, Parkkinen prózájára is jellemző, hogy
publicisztikai és közéleti megnyilvánulásaik, állásfoglalásaik ellenére sajnos még
ritkán ábrázolnak igazi munkást, sokkal gyakrabban lumpenelemeket, s miután a
társadalom felelőssége és az osztályharc valóságos konfliktusai műveikből csak áttételesen érezhetők, az írói szándék hitele csökken.
A „radikális fiatalok" szerepe a mai finn irodalomban gyengeségeik ellenére
sem lebecsülendő. Akkor, amikor a finn irodalmat is veszélyezteti a kommersz szellem, a felszínes divatáramlatok, köztük a szex szinte uniformizáltan kötelező hangsúlyozása, melyek mind az igazi művészet és a meggyőződéses humanizmus alkotó
megvalósulásának lehetőségeit gyengítik, a „radikális fiatalok" kísérlete a társadalom lelkiismeretének ébren tartására, az önmagát túlhaladott erkölcsi-etikai normák átértékelésére önmagában is figyelemre méltó. Az idő fogja megmutatni, kik
azok az igazán tehetségesek közöttük, akik egyrészt képesek lesznek szélsőséges,
naiv nézeteiktől megszabadulni, másrészt a haladó politikai meggyőződést, a társadalom megváltoztatásának, jobbá tételének igényét maradandó, általános érvényű
irodalmi alkotásokban realizálni.

PAP ÉVA

Színház- és filmélet Finnországban
A finn színház megalakulását hosszú, kitartó küzdelem előzte meg, melyet a
finnbarátok folytattak a finn nyelv elismertetéséért, a svéddel azonos rangra emeléséért, a finn nyelvű kultúra megteremtéséért. Nem volt könnyű dolga Kaarlo
Bergbomnak és követőinek, akik a finn nyelvű színház megalapítását követelték.
Hivatalos fórumokon kezdettől fogva kifogásolták színházalapítási ötletük fellengzős
voltát, hangsúlyozva, hogy a finn nyelv még nincsen azon a fejlettségi fokon, amely
a színházkultúra felvirágoztatásához szükséges lenne, és finn nyelvű színdarabok
sincsenek. Még jóformán el sem hangzott azonban ez utóbbi vád, amikor Pietari
Hannikainen és néhány lelkes írótársa megfogadta, hogy évente félszáz színdarabot
is ír, ha megnyílik a színház. S ha tervüket nem is váltották valóra, kétségtelen,
hogy 1872-ben, amikor végre sor kerül a Finn Nemzeti Színház megalapítására,
összesen 89 finn nyelvű színdarab állt az igazgató, Bergbom rendelkezésére, köztük
Aleksis Kivi, a nagy finn klasszikus két .mesterműve, a Pusztai vargáék és az Eljegyzés. Bergbom harminchárom éven keresztül vezette a színházat, mely idő alatt
számos ú j hazai darabot mutattak be, többek között Aleksis Kivitol, Minna Canthtól,
Robert Kiljandertöl és Gustaf von Numerstől. Bergbom határozott céjának és feladatának a nemzeti drámairodalom felvirágoztatását tartotta, emellett azonban nagy
súlyt helyezett a külföldi klasszikusok és kora kiváló drámaíróinak bemutatására,
Shakespeare, Calderoni, Molière, Holberg, Goethe, Schiller, később pedig Ibsen,
Hauptmann, Gorkij, Gogol és Tolsztoj műveinek színpadra vitelére is.
3*

35

A bergbomi időből három nagy színész nevére emlékeznek a színházrajongók és
a színháztörténet : a hazánkban is vendégszerepelt Ida Aalberg, a kiváló komikus Adolf
Lindfors és a hősszerelmes Axel Aklberg nevére.
A Finn Nemzeti Színház történetében Bergbom halála után újabb jelentős korszak csak 1917-tel, Eino Kalima igazgatóságával kezdődik. A színház műsortervének
összeállításában Kalima Bergbom nyomdokait követte, a színházról alkotott felfogásában viszont félreismerhetetlenül Sztanyiszlavszkij-tanítvány volt. Shakespeare-en,
Moliére-en, Ibsenen és Strindbergen kívül előszeretettel vitte színre orosz, lengyei,
cseh, skandináv, olasz s különösen pedig francia szerzők műveit.
Ekkorra már a Finn Nemzeti Színház mellé számos ú j színház is felzárkózik,
az amatőr együttesekből — különösen a második világháború után — egyre-másra
alakulnak állandó együttesek. Finnországban jelenleg harminc finn nyelvű, négy
svéd nyelvű színház, és hat úgynevezett szabad színházi együttes működik. 1950-ben
Finnország csatlakozott az UNESCO által alapított Nemzetközi Színházi Intézethez
(ITI), ezután színházi kapcsolatai a külföldi országokkal észrevehetően kibővültek,
gyakoribbá váltak a kölcsönös vendégszereplések és a tapasztalatcserék. Az ötvenes
évek egyébként is jelentős változást hozott — színre lépett egy sereg fiatal színdarabíró, s a népszínmű jellegű zenés játékok, könnyed bohózatok lassan kiszorultak, kikoptak a színházakból. Az ekkor feltűnt ú j nevek, mint Paavo
Haavikko,
Eeva-Liisa Manner, Veijo Meri mind a mai napig a legkedveltebb hazai szerzők
közé tartoznak.
De élnek még a klasszikusok is, s újabb meg ú j a b b próbálkozásokra sarkallják a
rendezőket. Aleksis Kivi A hét testvér című regényének színpadi változata legutóbb
a fiatal tehetség, Kalle Holmberg újszerű, izgalmas rendezésében hökkentette meg a
nézőket. Az asszonyi természet hiteles ábrázolójaként tisztelt Hella Wuolijoki Niskavuori Heta című drámáját ismét műsorra tűzte a Nemzeti Színház, Teuvo
Pakkala
Faúsztatók című zenés játéka, melyet két évvel ezelőtt nálunk is előadtak, több
éve megszakítás nélkül, állandó telt házzal megy. Maria Jotuni ízes humorú, vérbő
komédiáját, a Papucshős nejét, nap mint nap változatlanul nagy sikerrel játsszák a
Helsinki Városi Színházban.
Ebben az évben három érdekes bemutató részesei lehettek a helsinki színházkedvelők. A Városi Színház egy ízig-vérig mai darabot, a Veijo Meri dialógusnovellájából készült Mondjad csak, Oili című művet, valamint egy klasszikusnak számító
szerző, Johannes Linnankoski
hazánkban is bestsellerként ismert Dal a tűzpiros
virágról című regényének színpadi változatát mutatta be. A harmadik bemutató a
Nemzeti Színház produkciója; Daniel Katz Amikor nagyapám átsíelt Finnországba
című regényének (magyarul 1972-ben jelent meg) néhány epizódját Lisbeth Landefort alkalmazta színre.
Veijo Merinek a Mondjad csak, Oili már az ötödik bemutatott darabja, regényíróként pedig nálunk is jól ismerik. Sajátosan kesernyés humora, mondatainak többértelműsége, látszólagos összefüggéstelensége, amely azonban szigorú belső logikán
alapszik, sajnos kevésbé érvényesül színpadon előadva, mint ^olvasva. Jól m u t a t j a
ezt a nehézséget a közönség reakciója is, amely a darabot egyértelműen komédiának
jelezte. Pedig semmivel sem jobban és semmivel sem kevésbé komédia, mint akármelyikünk élete. Főhőse dr. Alpo Lumme, egy vegyipari kutatólaboratórium vezetője,
akit hirtelen kiragadnak békés kutatgatásai közül, és megcsillantják előtte egy fényes
társadalmi karrier lehetőségét. A bizonytalanság és a felsüléstől való félelem arra
ösztönzik Lummét, hogy végigfusson eddigi életén, és bizonyítékokat gyűjtsön: igenis
lehetőségei és képességei adva vannak a nagy karrierhez. És hajlandó elhinni,
hogy egy nagy vállalat igazgatója válhat belőle, pénzt akar és hatalmat, s hogy ezért
milyen árat kell majd fizetnie, azt még csak nem is sejti. Nehéz dolga volt a rendezőnek, Sakari Puurunennek,
s hogy nem sikerült maradéktalanul megvalósítania
Merit és Meri megdöbbentően összetett jelrendszerét a színpadon, talán nem is egészen az ő hibája.
ötletekben gazdag, változatos, fordulatos a Linnankoski-darab előadása, melynek forgatókönyvét maga a rendező, Sakari Puurunen állította össze, zenéjét pedig
36'

Jorma Panula, a Sibelius Akadémia professzora szerezte. Puurunen a regény minden egyes epizódját átmentette a darabba, s hála a szellemes, ötletes, változatos
rendezésnek, az előadás pergő és lendületes. A rendező ügyesen megvált Linnankoski
szentimentalizmusba hajló romantikájától, a főhangsúlyt a szerelmekről, a finn Don
Juan-figuráról az önmegvalósításért vívott harcra helyezte át, s ezzel egyben —
akarva vagy akaratlanul — a női főszereplő, Kyllikki szerepét is kiemelte.
Dániel Katz Hogyan csókolnak a halak című darabja a második világháború
alatt játszódik. Észak-Finnországban Kukkus-Wilhelm halászkunyhójában lakik Benno
nagyapa feleségével, menyével és unokájával. A németek közeledésének fenyegető
veszélye elől menekültek északra a fővárosból. A darab kezdetén a család Benno
fiát, Arjét várja haza a frontról, szabadságra. A félelem, hogy itt is utolérik őket
és koncentrációs táborba viszik, s az első világháborús élményeit előszeretettel mesélő Benno vidám történetei ellentmondásukkal állandó vibrálást, hangulathullámzást teremtenek a színpadon. Heinrich Hímmler finnországi látogatásának párhuzamos bemutatása egyrészt növeli a feszültséget és indokolttá teszi Bennóék rettegését, másrészt hangsúlyozott komikusságával katarzál is.
A finn színház — akár a színdarabírók, akár a rendezők vagy a színészek jóvoltából — az évek során lassanként nemzetközi elismerést vívott ki magának. Mindez
elmondható a finn filmről is, bár kétségtelen, hogy az elismerés sokáig váratott
magára. Pedig múltja nagy, talán nagyobb is, mint a magyar filmé, hiszen az első
finn játékfilmek már 1907-ben megjelentek, nálunk meg csak a tízes évektől kezdődően. Az ígéretes kezdetet azonban nem követte a várt folytatás, a világ filmművészetét meg-megújító hullámok, ú j irányzatok, kísérletezések jóformán érintetlenül hagyták a finn filmművészetet, amely nehezen volt képes túlemelkedni belterjességén.
Finnországban, akárcsak Magyarországon, a hangosfilm korszaka 1931-ben kezdődik, Yrjö Norta Mondjad finnül című filmjével. Erre az első korszakra általánosan jellemző volt a finn klasszikus irodalmi alkotások filmre való adaptálása, amely
jellegzetesség voltaképpen megőrződött egészen a közelmúltig. Oka egyrészt a finn
klasszikusok iránti tiszteletben rejlik, másrészt viszont kétségtelenül egyfajta témaszegénységre, illetve a film szerepének, a képi nyelv kifejezőképességének, hatásának, lehetőségeinek fel nem ismerésére utal. Aleksis Kivi remek vígjátékát, a Pusztai vargáékat Wilho Ilmari (1938) és Erkki Karú (1923) is filmre vitte, Hella Wuolijoki színdarabjait; a Niskavuori-sorozatot hasonlóképpen ketten tartották érdemesnek
adaptációra: Valentin Vaala (1938—1958) és Edvin Laine (1952—1958). Előszere. tettel fordultak a finn filmrendezők F. E. Sillanpááhez, Vainö Linnához, Aleksis
Kivihez, Joel Lehtonenhez vagy Johannes Linnankoskihoz ihletért, illetve témáért.
Edvin Laine például 1970-ben fejezte be a Váinö Linna regény trilógiája alapján
készült Elina és Akseli című filmjének forgatását, mely filmet a magyar mozilátogatók is megtekinthettek két évvel ezelőtt a finn kulturális hét alkalmából. Ezt a filmet egyébként 1971-ben a Moszkvai VII. Filmfesztiválon a Szovjet Béketanács különdíjával tüntették ki, s ez különösen akkor válik igazán jelentőssé, ha meggondoljuk,
hogy a finn filmművészet korábban nemigen dicsekedhetett nemzetközi sikerekkel.
A tematikai és technikai megújhodás, a finn filmművészet újjászületése, a szomorú
belterjességből való kinövése a hatvanas évek végével kezdődik. Nyilvánvalóan
összefügg ez az ország gazdasági-politikai stabilizációjával, a konszolidációval, amely
a kultúra valamennyi szféráját pezsgésre késztette. A rendezők figyelme egyre inkább
elterelődik az irodalmi előképektől, s koruk társadalmi jelenségei félé fordul. A „filmi
nyelvtudásban" már gyarapodtak annyit, hogy bátran léphettek a nézők elé akkor
is, ha nem állt mögöttük ismert és kedvelt irodalmi alkotás. És sorra veszik a finn
társadalom feltárásra, kezelésre szoruló fájdalmas pontjait: az alkoholizmust, a
munkanélküliséget, a kivándorlást, a szoros és átvitt értelemben is vett motorizálódást, a magányosságot, az elszigeteltséget. Megszületik Risto Jarva Egy munkás naplója (1967) című filmje, amely az Atlantai Filmfesztiválon megérdemelt nagydíjat
nyert, Erkko Kivikoski Lövés a gyárban (1973) című filmje, amely a Bergamói Filmfesztivál nagydíjasa, elkészül az Egy ember háborúja (Risto Jarva, 1973), a Nyolc
37'

halálos lövés ( M i k k o Niskanen,
1972), A föld egy bűnös dal című lapp ballada
(Rauni Mollberg, 1973), a Benzin a vérben (Risío Jarva, 1970), valamint a Jörn Donner rendezte Anna (1970). Ez utóbbi két film n á l u n k is bemutatásra került a két
évvel ezelőtti finn kulturális hét alkalmából. Risto J a r v a a legnépszerűbb f i n n r e n dezők közé tartozik, mely népszerűséget igényességének, hallatlan érzékenységének
köszönheti, mellyel a finn mindennapok gondjaira reagál, amellyel jelenségeket elítél
vagy támogat, de semmiképpen sem hagy szó nélkül. Az Egy ember h á b o r ú j a főhőse
családostul Svédországba készülődik, m i u t á n hazájában nem boldogul. Szerencsével
jár-e? J a r v a szerint akarata és tehetsége van hozzá, csak a lehetőség hiányzik —
Finnországban. Szomorú happy endet csillant fel J a r v a : Erik Suomies főhősre szebb
jövő vár ugyan, de nem hazájában. A másik vég még szomorúbb: a Benzin a v é r ben főhőse, a szenvedélyes autóversenyző, súlyos balesete után, kórházi ágyán sem
t u d j a megtagadni önmagát — ajkáról motorberregés hangjai törnek elő, bepólyált
keze automatikusan a sebességváltó mozgatására rándul.
Míg Jarva, Kivikoski és Niskanen tipikus f i n n jelenségek megragadására és
ábrázolására törekednek, aminek következtében f i l m j e i k a nem finnek számára m á r
kevésbé érthetőek-élvezhetőek, a külföldön leginkább ismert Jörn Donner, különösen legutóbbi filmjében, az Annában, merészebben, szabadabban általánosít: asszonyhőse magára maradottsága, társtalansága nem kizárólag finn sorsot példáz.
Finnországban évente 8-9 hazai játékfilm kerül bemutatásra, s ez a n e m nagy
szám is évről évre csökken. Az utóbbi években megszavazott állami támogatás és a
rendszeresen kiosztásra kerülő két-három éves ösztöndíjak segítenek ugyan a helyzeten, de végleg megoldani nem tudják. Az 1969-ben létrehozott Suomen elokuva
sáátiö (Finn filmalapítvány) oroszlánrészt vállal a hazai filmek anyagi támogatásában, és elősegíti a finn filmek nemzetközi fesztiválokon való részvételét, népszerűsítését. A hatvanas évek végétől nyomon követhető művészi színvonalbeli és technikai fejlődés alapján ígéretes jövő elé néz a finn filmművészet.

Finn irodalom magyarul, magyar irodalom finnül
A KALEVALA FORDÍTÓI
Van a világirodalomban jó néhány olyan alkotás, amely szünet nélkül ébren
t a r t j a a fordítók érdeklődését, ú j a b b és újabb próbálkozásokra serkenti őket. E próbálkozások eredményeinek összevetéséből azután rendkívül hasznos információkat
gyűjthet össze az olvasó az illető műalkotásról, hiszen ahány fordítás, egyben annyi
egyéni értelmezés is. A különböző fordításokat egymás u t á n olvasva lassan-lassan
kirajzolódik az eredeti mű, s ha szerencsénk van, végül teljes szépségében áll
előttünk.
A világirodalom egyik legszebb alkotását, a finnek csodálatos eposzát, a Kalevalát, hosszú ideig csupán egyetlen felfogásban-értelmezésben-fordításban élvezhették a magyar olvasók, mégpedig Vikár Béla nagyszerű tolmácsolásában. Talán éppen
azért, mert Vikár Kalevala-fordítása mind a kritikusok, mind pedig az olvasók körében egyaránt kiválónak ítéltetett, csak néhány évtizeddel később akadt ú j a b b vállalkozó szellem, aki az újrafordítás könnyű sikerrel nem kecsegtető feladatához
hozzálátni merészkedett. Akkor viszont m á r egyszerre többen is jelentkeztek. P o n tosabban h á r m a n : Képes Géza, Nagy Kálmán és Rácz István. H á r m ó j u k közül
egyedül Nagy Kálmánnak sikerült az egész m ű v e t lefordítani, Képes Géza eddig
csak részleteket fordított, valamint az emlékezetes színházi előadás szövegét állította össze, Rácz István pedig egyetlen részt, a Kalevala cselekményéhez lazán k a p 38'

csolódó Kullervó-epizódot ültette át. A teljesség kedvéért meg kell említenünk Barna
Ferdinánd nevét is, aki elsőként próbálkozott a Kalevala magyarra fordításával.
Aki a Vikár-fordításon keresztül ismerkedett meg a Kalevalával, akit magával
ragadtak a zengő rímek, a lendületes, pergő sorok, a tájszók és archaikus szóképzések keltette sejtelmes hangulat, az nehezen fog megbarátkozni például Nagy Kálmán
erőteljesebbnek, vaskosabbnak tűnő fordításának szándékoltan egyszerű, csillogástól
mentes, köznapi nyelvével:
„Jó lesz ebből, úgy ítélték,
Hasznos válik, arra vélték;
Ugyan várták Untamoék:
Ez fog ebből cseperedni,
Eszesedni, emberedni,
Merőn megférfiasodni,
Száz pénzt fog ez egy rab érni,
Ezerrel is fogják mérni."
(Vikár Béla)

„Hát ezt bizony jóra vélték,
Jóra vélték és remélték.
Ügy gondolják
Untamoék,
lesz ebből a kisfiúból
Ügyes ember, bátor férfi
derék vitéz lesz belőle,
százat érő szolgává lesz,
ezret érővé növekszik."
(Nagy Kálmán)

A Kalevalában az ősi finn verselési módnak megfelelően alig találunk rímet, s ha
van is, legfeljebb képző- és ragrím. Ezzel szemben szinte minden sorban előfordul
kettes, hármas, sőt időnként négyes alliteráció, amely a kalevalai verselésnek ekképpen alapvető sajátossága. A rímelmélet értékskálájának alsóbb szintjébe tartozó
ragrímeket Vikár olykor ragrímként veszi át, gyakorta azonban kicsinosítja, s ezzel
jelentőségüket megnöveli, mintegy hangsúlyossá teszi őket. Nagy Kálmán kerülni
látszik a rímeket, viszont nagyobb gondot fordít az alliterációk átmentésére, mint
Vikár:
„Pannahanpa puolikkohon,
„Vetik Kullervot a kádba,
Työnnetahán tynnyrihin;
hasas hordóba
hajítják;
Siitd vieáhan vetehen,
vízbe viszik azt a hordót,
Lasketahan lainehesen."
tenger habjaiba
hajítják."
(Nagy Kálmán)
„Hát egy mérőbe
veszesztik,
Hordóba ihol rekesztik,
Aztán elviszik a vizre,
Habok hátára teszik le."
(Vikár Béla)
Ha a szóvégi rímhasználatot vesszük a fordítások összehasonlítási alapjául, Képes
Géza megoldása közel áll a Vikáréhoz, ugyanakkor ő is, akárcsak Nagy Kálmán, s
különösen Rácz István, gondosan igyekszik a betűrímeket maradéktalanul megvalósítani a magyar fordításban is:
„Jött Untamo híres hada,
Katonák övezve karddal,
Szétszórták Kalervo népét,
Nagy nemzetségét
leölték,
Házat, pajtát
felperzseltek,
A falu földdel egyenlő lett."
(Képes Géza)
Rácz István, akinek saját kiadású Kullervo-fordítása 1974-ben jelent meg Helsinkiben, a kötet utószavában így fogalmazza meg a fordító gondját: „A fordító
igen gyakran választani kénytelen, mit tartson fontosabbnak, lényegesebbnek: a
szavak értelem szerinti pontos tolmácsolását, amikor azonban az alliterációról sok
esetben le kell mondania, vagy az alliteráló verselést, aminek kedvéért a szó szerinti
fordítás helyett meg kell elégednie a szöveg szabadabb átültetésével." Vikár Béla
fordítása a finn szöveg pontos mása, oly mértékben szöveghű, hogy szükség esetén
akár vissza is lehetne fordítani finnre.
39'

A gondolatritmus következtében — ami a kalevalai verselésnek az alliteráció
mellett másik alapvető sajátossága — a sorvégekre gyakran azonos mondatrészek
kerülnek, azonos raggal, jellel, illetve képzővel ellátva, s ezek az azonos végződések
rímként hatnak. A négy fordító közül Rácz István az egyetlen, aki következetesen
kiirtja a fordításból ezeket a rímszerű képződményeket, és teljes figyelmével az alliterációra összpontosít. Ennek két következménye v a n : a fordítónak „meg kell elégednie a szöveg szabadabb átültetésével" egyrészt, másrészt pedig e nyilvánvaló
erőszakoltság következtében a magyar szöveg némileg veszít gördülékenységéből, s
az olvasónak hiányérzete támad, hiszen úgy szokta meg, hogy a gondolatritmus
rímes összecsengéssel jár. Bőven kárpótolnak azonban bennünket a remek b e t ű rímek, s „a szavak hangsúlyos töveinek konok, szinte pörölycsapásként ismétlődő
összecsengése" mágikus erőt kölcsönöz a verseknek:
„Untamo vad vitézei
két kezükben kivont
karddal
kaszálják Kalervo
népét,
minden magvát
megtiporják,
tanyájára tüzet
vetnek,
háza falát földig
rontják!"
(Rácz István)
Amíg Vikár Béla Kalevala-fordítása volt az egyetlen magyarul hozzáférhető és
olvasható Kalevala, addig eszünkbe sem jutott, hogy számon k é r j ü k r a j t a a felesleges rímeket és a hiányzó alliterációkat. Most viszont örömmel á l l a p í t h a t j u k meg,
hogy a Kalevalának a Vikár-fordításban rejtve m a r a d t szépségeit h á r o m fordítónak
is sikerült külön-külön felszínre hozni.
KUKKIVA M A A I L M A N P U U V I R Á G Z Ó VILÁGFA. J U H Á S Z FERENC VERSEI F I N N Ü L
Kis formátumú és mindössze 77 oldal az a könyvecske, amely 1974-ben jelent
meg Helsinkiben, és Juhász Ferenc nyolc versének f i n n fordítását tartalmazza. A m e rész vállalkozót, Hannu Launonen-t, aki igen komoly segítséget kapott Kecskeméti
Istvántól, nem rettentette el Juhász lefordíthatatlannak tűnő szózuhataga és m e t a foraözöne. Évek óta dolgoztak lankadatlan szorgalommal és kitartással e n é h á n y
versen. Nem a legkönnyebb utat választották: ízekre szedték ezeket a versóriásokat,
elemeire bontották, hogy közelükbe férkőzhessenek, hogy feleletet k a p j a n a k olyan
kérdésekre is, amelyek az első olvasáskor elsikkadnak. A jó strukturalista konok
kitartásával lépésről lépésre, sorról sorra fejtették ki a nagy lélegzetvételű m ű v e k
vázát, a rendszert, amely lehetővé tette azután a vers minél hívebb visszaadását.
A szarvassá változott fiú kiáltozása a titkok kapujából című vers fordítása közben
előkerült kérdésekről Launonen igen érdekes t a n u l m á n y t írt, amelyben egyrészt b e pillantást ad fordítói műhelyébe, másrészt rámutat a Juhász Ferenc-i költészet azon
sajátosságaira, melyek sajnos átmenthetetlenek a finnbe. A legnagyobb' gondot J u hász jelzőhalmazai okozták. Minthogy a melléknévi jelző a finnben ugyanúgy ragozódik, mint a főnév, „a holdban-lebzselő Krumplivirágnak, a földbe-nőtt h e r e f ü r t ű
bikáknak" típusú sorok rendkívül nehézkessé, hosszúvá válnak, s nem szerencsés a
mellékmondatokra való felbontás sem. Launonen végül is nagyon jó megoldást
talált: „kivesterttu-sonni" típusú szóösszetételeket hozott létre, melyek legalább
olyan szokatlanok és meghökkentőek a finnek számára, mint n e k ü n k a „ h e r e f ü r t ű
bika". A burjánzó képek, az időnként groteszk szó- és mondatfűzések és a hétköznapi beszédben ritkán vagy egyáltalán nem használt szavak ugyancsak p r ó b á r a t e t ték a fordítók tehetségét. De a teljesítmény és az eredmény lenyűgöző.
A kötetet a Rövid vallomás magamról című vers vezeti be, és Launonen t a r t a l mas, elemző tanulmánya zárja, együttesen egyféle „magyarázatkeretet" alkotva.
A szarvassá változott fiú kiáltozása a titkok kapujából, a József Attila s í r j a és a
Mit tudtok Dózsa Györgyről? című verseken kívül még négy rövidebb vers is szerepel a kötetben: a Virágzó világfa, az Öregek, A csönd virága és az Évszakok.
40'

PUSZTAY JÁNOS

A szamojéd népek irodalmáról
A szamojéd népek a magyarok távoli rokonai. Egy nyelvcsaládba tartozunk,,
valamikor, mintegy 6-7 ezer esztendővel ezelőtt egy nyelven beszéltünk. A különválás óta eltelt sok ezer év, az eltérő körülmények az okai annak, hogy manapság,
már egyáltalán nem értjük egymás nyelvét. A szamojéd népek Szibériában élnek,
de a nyenyecek egy része a Szovjetunió európai felére költözött át. Lélekszámuk,
alapján a kis népek közé tartoznak, hiszen legnagyobb népcsoportjuk, a nyenyecek
száma is alig haladja meg a húszezret.
A szamojéd népek gazdag népköltészete áz egy évszázad óta tartó kutatások
eredményeképpen a szakemberek előtt eléggé ismert, legalábbis a nyenyeceké.
A többi, még kisebb szamojéd nép (enyec, nganaszan, szölkup) folklórjáról jóval
kevesebbet tudunk. A nyenyec népköltészet alkotásai közül nagyon sok megjelent,,
elsősorban a finn M. A. Castrén, T. Lehtisalo s a szovjet Kuprijanova gyűjteményeiben. Magyarul viszont eléggé mostohán kezelt terület, pedig mennyi szépség
van ezekben az alkotásokban. Az Európa Kiadó által gondozott Népek meséi sorozatban a közeljövőben lát napvilágot egy szamojéd mese- és mondagyűjtemény.
Még ismeretlenebb a szépirodalmuk. Sokakban felmerülhet a kérdés: van-e egyáltalán? Van, s ebből már nálunk is jelentek meg szemelvények. Először éppen a
Tiszatájban (1972/2.), s a közelmúltban kiadott Medveének című antológiában, amely
a legbővebb és legsokoldalúbb válogatása a kis finnugor, illetve uráli népek népköltészetének, szépirodalmának.
Ha a szamojéd népek irodalmáról beszélünk, ezen tulajdonképpen csupán a
nyenyec szépirodalmat értjük. A szamojédokat, illetve a nyenyeceket fiatal írásbeliségű népnek nevezik. Szépirodalmuk csak a Nagy Októberi Forradalom után bontakozott ki.
Ahhoz, hogy egyáltalán az irodalom megszületéséről beszélni lehessen, meg kell
teremteni az írásbeliséget, A szamojéd népek, sok más nemzetiséggel együtt, a forradalom előtt nem rendelkeztek írásbeliséggel. Mindössze néhány egyházi könyvecskét nyomtattak ki például szölkup nyelven, az orosz ábécén alapuló írással. Az
ábécé, az írás megalkotásának viszont alapvető feltétele a nyelv jó ismerete. A forradalom előtt a szamojéd nyelvek grammatikája csak Castrén munkáiban, illetve
egy-két kéziratos vázlatban voltak meg. A nyelv gyakorlati felmérése csak azután
kezdődhetett meg, hogy a kis népek fiai lehetőséget kaptak a tanulásra. Az új, nemzeti értelmiség bevonása a munkába gyümölcsöző volt.
Csupán a két legnagyobb lélekszámú szamojéd nép, a nyenyec és a mintegy
ötezer lelket számláló szölkup számára alkották meg az ábécét. A kezdeti időszakban tankönyvek, népmesék sorát jelentették meg e nyelveken. Sajnos, a szölkup
írásbeliség megrekedt a néhány iskolai kiadványnál, s még mielőtt a helyi értelmiség megerősödhetett volna, szépirodalmi alkotások születhettek volna, az ábécé csupán kultúrtörténeti érdekességgé vált. Ezzel szemben a nyenyec ábécé — kezdetben
latin, majd cirillbetűivel — egyre inkább virágzó irodalom alapjává izmosodott.
Az irodalmi nyelv megteremtése után annak megerősítése a következő feladat.
Ennek több módja van: a népnyelv kincsestárát lehet felhasználni, sokat kell fordítani. így nem is csoda, hogy az első években sok folklóranyag látott napvilágot
nyenyec nyelven, s aztán megjelentek népszerű orosz nyelvű alkotások fordításai is.
A nyenyec irodalom uralkodó műfajai a líra és a novella. Azt hiszem, természetesnek vehetjük, hogy egy irodalom ilyen fiatalon nem a regénnyel vagy a drámával kezdi. Bár érdekességként megemlíthetem, hogy a 30-as években az Ob torkolata közelében fekvő Szalehardban megjelent Ivan Noho nyenyec író drámája, a
41'

Sámán. Sajnos, egyelőre képtelenség hozzájutni, csupán létezéséről tudunk. Azóta is
csak egyetlen dráma — Isztominé — született ezen a tájon.
A nyenyec Irodalom tulajdonképpeni megteremtője A. P. Pirerka. ö népének
első polihisztora. A forradalom után egyetemet végzett Moszkvában. Ö volt az első
nyenyec, aki anyanyelvén beszélt a moszkvai rádióban. Az egyetem elvégzése u t á n
visszatért szülőföldjére, részt vett a szövetkezetesítés munkájában. Aztán ú j r a a
tudományos m u n k a . . . Aspirantúrára megy. Hamarosan tankönyveket, szótárakat,
meseköteteket ad ki. Sokat fordít. Emellett írni is maradt ideje. Vedo legkisebb fia
című önéletrajzi kisregényéből magyarul is olvashatunk az említett Medveének című
antológiában. Rendkívül termékeny életét a II. világháború törte ketté.
A nyenyec irodalom most még elsősorban élményirodalom. Alkotói ú j r a meg
újra felfedezik a szülőföldet, az ott élő embereket. Látják a változásokat, megörökítik a régi életforma maradványait. A fiatalabbak számára (Lapcuj, Ledkov,
Juganpelik) a hagyományok megőrzésének felismerése ú j élmény, az idősebb íróknál
(Pirerka, Isztomin) a múlt még átélt valóság.
Azok neve, akik a nyenyec irodalmat művelik, már eléggé ismert a Szovjetunióban, de legalábbis Szibéria legjobb írói, költői közt tartják őket számon. Valamennyien hamisítatlanul északi írók, a tundra, a sarkköri vidék, népük szerelmesei.
Vaszilíj Ledkov versei különböző antológiákban, folyóiratokban (Szever, Ural
stb.) és önálló kötetekben jelennek meg. Elsősorban költő, nyenyecül és oroszul
versel. Mindkét nyelven jelentek meg alkotásai. A lírai köteteken kívül jelentős
1970-ben kiadott kisregénye is (A foglyul ejtett kékség). Ledkov költészete a tundra
költészete. Verseiből kimondottan és kimondatlanul is árad a szülőföld, a másoknak
talán oly ridegnek és hidegnek tetsző tundra szeretete. Ledkov látja és láttatja e t á j
varázsát, a zord éghajlat ellenére előbukkanó humánumát.
Ha kebledben igaz szív
dobog, ne félj, csak gyere!
Itt barátságos és lágy
a hó, a szél, a tenger.
És a tundrában
baj sohasem eshet veled,
itt a nap éjfélkor is
csak érted kel fel,
Ember!
Hazával csak egyszer áld meg az élet,
hozzád fonódom örökre,
szülőföldem,
mint ahogyan a talajba a fenyők,
a jeges tundrába
belegyökereztem.
De az északi föld nemcsak a rénpásztorok, az északi fény, a hóviharok vidéke.
Üj élet kezdődött itt. Ledkov költői hitvallásának tartja ezt a változást bemutatni.
Lépdelek a városka
betonján,
mint a fókáé, jár körbe a szemem,
s a túloldalról a geológus
kiált át, a tájba
szerelmesen:
— Gáz! A mélyben
olajóceánok!
Rólad szól, tundra az énekem.
Az égen az északi fény csillog,
de földi tüzek villognak
idelenn.
Leonyid Lapcujnak több mint tíz kötete jelent meg eddig. Lapcuj neve ismerősebben csenghet a hazai olvasók fülében is, hiszen a Tiszatáj említett számában
megjelent két verse, s a Medveének is közli három költeményét.
Lapcuj lírája harsányabb, mint Ledkov finomultabb, árnyaltabb költészete.
42'

Politikai mondanivalója közvetlenebbül fejeződik ki, nincsenek áttételei. A régmúlt
és a jelen szembeállítása nem egyértelműen a régi elmarasztalása. A történelmi
múlt haladó eseményeinek, Vavljo Nyenyang nyenyec fölkelő emlékének szenteli
egy versét.
Lapcuj Tundra című kötetében egy poémát is olvashatunk (Apó). Egy béna kisfiú sok szenvedés és megpróbáltatás után elvégzi a tanítóképzőt, rajztanár lesz.
Megörökíti rajzain a hazai tájat, a zajló folyót, az öreg nyenyecet, aki egy emberöltő vándorélete után beköltözik a falusi házba, és a folyóba veti házi istenét. A két
kor vízválasztóját megörökítő művész-tanító abban bízik, hogy öregkorában tisztelni
fogják munkásságáért.
Legújabb nyenyec nyelvű verseskötete Many jav (Az én földem) címmel 1973ban látott napvilágot. Ugyancsak 1973-ban jelent meg oroszul Jedejka című kötete,
mely egy nyenyec kisfiú életét mutatja be. A Jedejka jelentése: ú j ember. Arról
mesél a poéma, hogyan él, tanul ma a tundralakó gyermek. A több mint félszáz
lapos poéma sok önéletrajzi motívumot is tartalmaz. A múlt év végén a legjobb
ifjúsági mű címét nyerte el a Szovjetunióban.
Lapcuj prózát is ír. A nyenyec irodalom egyik legszebb novellája Az ember
született, melyben megható líraisággal, a népköltészet elemeinek felhasználásával
mondja el, hogy lát napvilágot egy kis emberke a tundrán.
Ivan Juganpeliknek
két kötetéről van tudomásom. Az egyik 1962-ben jelent
meg Északi gyermekek, ,a másik 1969-ben Északi fény címmel. Verseiben gyakran
él az ősi nyenyec népköltészet formai, ritmikai elemeivel.
A nyenyec líra ifjú képviselői között említésre érdemes Picskov,
Szalingyer,
Jando, Laptangyer. Róluk azonban nagyon keveset tudunk, mindössze egy-két versük
ismert. A Nyarjana Ngerm (Vörös Észak) című nyenyec nyelven megjelenő újság
nyenyec költők verseiből is közöl összeállítást.
A tundra novellistája I. Isztomin. A komi—nyenyec házasságból született íróköltő komi, nyenyec és orosz nyelven egyaránt műveli az irodalmat. Bár versei is
jelentek meg, ő elsősorban novellista. A régi és az ú j életforma, szokások közti
különbséget, az ebből eredő összeütközéseket emberi melegséggel, humoros keretek
között ábrázolja. Kitűnő példa erre a Medveének című antológiában megjelent Szilveszteri mulatság. Érdemes volna magyarra fordítani néhány más novelláját, például a Legendát, a Pronykát, és Az utolsó vándorút című kisregényét.
A kiemelkedő nyenyec írók, költők a lírát és a kisprózát művelik. A dráma —
talán csak egyelőre — teljesen háttérben maradt.
Lapcuj és Juganpelik költészetükön túl is részt vesznek szűkebb hazájuk kulturális életének szervezésében. Ök ketten a szerkesztői a már említett Nyarjana Ngerm
című lapnak, mely hetente egyszer jelenik meg nyenyec nyelven. Többször közölnek egy-egy verset is, nemegyszer pedig egész oldalnyi válogatást nyenyec nyelvű
költeményekből. Az időről időre megjelenő kötetek, antológiák mellett ez a leghatásosabb módja az irodalom népszerűsítésének, hiszen ez az újság gyakorlatilag a
körzet minden nyenyec nyelven értő lakójához eljut. A Jamal-Nyenyec Nemzetiségi
Körzet központjában, Szalehardban napi félórás nyenyec nyelvű helyi rádióadás is
hallható. Nem kell félnünk e nemzeti nyelvű, fiatal írásbeliségű irodalom torzóban
maradásától.

43'

RÓNA-TAS

ANDRÁS

Bevezető K. Ivanov csuvas költő művéhez
A magyar krónikákban sűrűn felbukkan egy nép neve, amely fontos szerepet
játszott a magyarok korai történetében. Kézai mester Krónikájában Hunor és Magor
a Meotisz ingoványai között kalandozva elrabolták Belár fiáinak asszonyait és
lányait. Anonymus Bular földjét említi, és Julianus a Nagy Bulgária környékén,
nem messze a Volga folyótól találja meg a magyarok keleten maradt csoportjait,
A kutatás régen kimutatta, hogy ezek mögött az elnevezések mögött egy török törzs
neve, a bulgároké rejtőzik, azoké a bulgároké, akik a VII. században szétrajzanak
Kelet-Európában, egyik részük a Balkánra vándorol, és elszlávosodik, de neve a bolgárok nevében máig fennmaradt. Ennek a török törzsi csoportnak volt egy másik
neve is, az onogur, amely a magyarok egyik nevévé vált, Ungar, venger, hungarus
nevünk ősévé, utalva arra, hogy ezen onogur-bolgár néppel hosszú ideig és szoros
kapcsolatban éltünk. Az azonban a századforduló szenzációs felfedezései közé tartozott, hogy e nép nem tűnt el nyomtalanul a kései népvándorlás kor viharaiban,
mint ezt korábban hitték, hanem egy töredéke a mai napig fennmaradt a Volgakönyök őserdeiben, és csuvas néven ismeretes. A Dzsingisz kán tatárjárása elől a
Volga-vidék erdeibe menekülő bolgár-török törzsek finnugor környezetbe kerültek,
s bár kultúrájuk sok ősi elemet megőrzött, mégis a megváltozott környezetben gyökeresen átalakult. A csuvasok először a kazáni tatárok uralma alatt álltak, m a j d a
XVI. században csatlakoztak a tatárok ellen felvonuló oroszokhoz. A cári Oroszország elnyomása elleni lázadások gyakori résztvevői. A hihetetlen elmaradottságban
élő erdei parasztok között csak a XIX. században kezd kialakulni egy vékony értelmiségi réteg, amely feladatául tűzi ki, hogy írásbeliséget és iskolákat adjon népének. A mozgalom a szimbirszki iskola körül alakul ki, a nagy csuvas felvilágosító,
Lenin apjának barátja, J. Ja. Jakovlev áll a központban. Ö fedezett fel egy fiatal,
ragyogó tehetségű diákot, Konsztantin Ivanovics Ivanovot, aki 1890-ben született a
baskíriai csuvas Szlakbas faluban. A fiatal diák Jakovlev ösztönzésére kezd nyelveket tanulni, olvassa az orosz és az európai klasszikusokat, de ugyanakkor népdalokat és folklórt gyűjt, kiadót szervez. Tizennyolc éves korában, 1908-ban, jelent meg
szerkesztésében a Csuvas mesék és hagyományok
című gyűjtemény, és ebben a
csuvas irodalom máig egyik legnagyobb alkotása, a Narszpi első változata.
A mintegy kétezer sorból álló mű alaptörténete a szegény fiút szerető, de gazdag
férjhez kényszerített módos szép lány tragédiája nem sokban különbözik a romantika
hasonló történeteitől. Irodalomtörténeti jelentőségét egy páratlanul izgalmas helyzet
adja. Egy hihetetlenül elmaradott népcsoport írásbeliségének születése másnapján
olyan művel jelentkezik, amely egyszerre akarja behozni évszázados késését. Ivanov
egyszerre kísérletezik a lírai tájleírással és a verses drámával (a mű utolsó részei
párbeszédben íródtak), egy műben akarja csokorra fogni a csuvas népszokásokat és
hitvilágot, ugyanakkor óvni a babonáktól népét, bemutatni a falu szociális konfliktusait (az 1905-ös forradalom után vagyunk, Ivanovot diáksztrájkban való részvétel
miatt 1907-ben kizárják az iskolából), megfogalmazni a „csuvas jellemet". Ivanov
tétova lépéseket tesz a lélektani ábrázolás ösvényén, ugyanakkor tudatosan vállalja
a népfelvilágosító szerepét. Ehhez pedig költői, irodalmi nyelvet teremt. Felhasználja a
folklór fordulatait és formakincsét, de nem utánozza, egyénit alkot. Az addig csak
nyelvjárásokban élő, s legfeljebb egyházi és iskolai tankönyvekben nyomtatásban
megjelenő csuvas nyelvet egy csapásra irodalomképessé teszi.
Nem egy szűk értelmiségi rétegnek ír, hanem az egész népnek — amely többségében ekkor még írástudatlan. Alakjai a csuvas falu mindennapi életéből lépnek
elő, az arisztokrácia, az értelmiség meg' sem jelenik benne, hiszen az első mérhetet44'

len távolságban él, a második jelentéktelen. Tanulságos irodalomtörténeti összehasonlítás kínálkozik itt, szólni lehetne az „elkésett romantika" és a „népi realizmus"
sajátos ötvöződéséről, összevetés kínálkozik a környező kis finnugor népek, a cseremiszek, votjákok, zűrjének, mordvinok irodalmával egyfelől, akikkel az életmód és
azonos társadalomtörténeti helyzet köti össze a csuvasokat, másfelől a török népek
irodalmával, a tatárokéval mindenekelőtt, akikkel a hagyományok, a történelem és
a nyelv kapcsolja össze őket. Elemezni lehetne a mű esztétikai sajátságait, verselésének, költői formáinak gyökereit és mindenekelőtt hatását. A Narszpi ma a csuvas
irodalmi tudatnak olyan része, mint Arany Toldija a magyarnak, iskolai tankönyvek
anyaga, ma élő költők helyének, nyelvének felméréséhez szolgáló kiindulópont, a
csuvas stilisztikák és nyelvtanok példamondatainak forrása. De talán mindezek helyett most szóljon a mű maga.
Még néhány szó a fordításról és az itt következő részletekről. A Narszpi magyar
fordítását 1967-ben, első csuvas-földi tartózkodásom alatt kezdtem el, együtt a csuvas élőnyelv megismerésében tett első lépéseimmel. A Narszpinak számos orosz
fordítása van, lefordították a Szovjetunió szinte minden nyelvére, és megjelent bolgárul is. Legjobb fordítását Peder .Huzangajnak köszönhetjük, a nemrég elhunyt
nagy csuvas írónak, aki Ivanov falujában született. Csebokszári tartózkodásom alatt
Huzangaj magnószalagra olvasta nekem a teljes Narszpi szövegét, s ez az egyedülálló felvétel sokban segített a mű zeneiségének, ritmusának-dallamának megértéséhez. Huzangaj és-más csuvas barátaim sokat segítettek a fordításban is — gondoljunk csak arra, hogy a Toldihoz is magyarázat kell diákjainknak. A fordítás egyik
nagy élménye volt, hogy igen §ok esetben a magyar nyelv szerkezete, fordulatai
olyan készen kínálkoztak a csuvas eredeti visszaadására, amit a teljesen más szerkezetű orosz nyelv még a kétnyelvű Huzangaj egyébként remek fordításában sem
tudott visszaadni, fgy készült el nyersfordításom, amely hamarosan megtalálta avatott műfordítóját, Bede Annát, akinek a sajátos finnugor és török nyelviség iránti
érzékenységét már számos műfordításából, de mindenekelőtt a Sámándobok, szóljatok! ragyogó antológiájából ismerhettük meg.
Ivanov 1915-ben csonttuberkulózisban halt meg — 25 éves volt. A Narszpi szövegén haláláig dolgozott, a több mint kétezer soros mű néhány sora nem készült el
végleges formában. Alapszövegként az 1957-es csebokszári kritikai kiadást használtam. Az itt következő válogatás igyekezett lehetőleg teljes képet adni a műről. Csak
remélni lehet, hogy nemsokára mód lesz ennek a világirodalmi rangú munkának
teljes egészében való közrebocsátására. Sokszoros közünk van hozzá.

KONSZTANTIN

IVANOV

Narszpi, szép leány
FORDÍTOTTA: BEDE ANNA
1. SZILBI FALUBAN
Tavasz havának végén
Lágy sugarak ragyognak,
Szilbi falu vidékén
A hó hirtelen olvad.
Hegy, kőszikla sötétebb,
Hogy a hó eltűnt, attól,

Serken sűrű növényzet
Erős napsugaraktól.
Borús tél búcsúzóban,
Elmegy sírva, bánkódva,
Jéghideg könnye csobban,
Tűnt napjait gyászolja.
Zubogó víz patakja
Vízmosásokban
zihál,
45'

Mintha sírni akarna,
Kigyúlt nap lángjainál.
Télnek könnye
megered,
Hó-hatalma
megroskad.
Játszanak a gyerekek,
Már mezítláb
futkosnak.
Szilbi falu jó módos,
Erdő közepében van,
Házsor húzódik, rangos,
Vén füzek
árnyékában.
Fényes szép határában
Frissen-font
kerítések,
Szérűskertjében
boglyák,
Gyümölcsfák,
csodaszépek.
Széles utcái szélén
Zsindelyes házak ülnek,
Utcáinak
szegélyén
Zöld kiskertek
terülnek.
Házainak
udvarát
Kőkerítés
keríti,
Szép díszes kapuk
várnak,
Faragott
kapuszárnyak.
Szilbi falu — nagy falu,
Akárha város volna.
Bizonnyal aki itt él,
Boldog minden lakója.
Minthogyha mennyben
járna,
Aki Szilbiben
jár-kel.
Nem fáj időd múlása,
Mert az örömben száll el.
Madárdal és emberhang
Messze cseng
körös-körül,
Belopódzik a szívbe.
Tavasz van, minden örül.
Utcákon az emberek
Sétálgatnak mint urak.
Ház mögött a gyerekek
zsivajozva
játszanak.
Napnál fényesebb
lányok
Hattyúként járnak arra,
Csillog fémes sok láncuk,
Cseng minden
mozdulatra.
Kapu előtt döng a föld,
Táncolnak víg
legények.
Szilbi csuvas faluban
Hej, milyen szép az élet!

2. A SZÉP LEÁNY
Zöld fű között szál virág
Gyönyörűn bukkan elő.
Híres Szilbi faluban
Narszpi nevű leány nő.
Arca, szeme csodaszép,

Mint vadvirág a réten,
Két szeme két igazgyöngy,
Csillog
éjfél-sötéten.
Hátán hosszan
kígyózó
Hajfonata
leng-lebeg,
Járton-járása
közben
Fém-díszei
csengenek.
Ha szemével reá néz,
Minden legényt
megigéz.
Ajka ha
mosolyodik,
Legény-szív
olvadozik.
Pusztai szép virágra
Ugyan ki nem vet szemet?
Ilyen szépséges leányt
Melyik legény nem szeret?
Ahogy a nap alászáll,
Arcát mossa szép puhán,
S szökik a szép hajadon,
Kendőt hebelére von,
Csengő-bongó
díszeit
A vállán
általveti,
Lágy selyem
fejkendőjét
Lány-mód tekerve
köti..
Halk hangját aki hallja,
hasonlít
madárhangra,
és amikor
felkacag,
erős, akár
férfihang.
Aki körülötte él,
Hangjában
gyönyörködik.
Hajnalcsillag ha ragyog,
Ö az égre mosolyog,
Édesapja
házában
Nyugton tér nyugovóra,
Gyönyörű álmokat lát,
Alva is mosolyogva.
Alighogy fölkél a nap,
Narszpi munkájához
lát,
Dalolva hímezni
kezd,
Hozza selyem
fonalát.
Máskor varrogatni
kezd,
öltései mint a gyöngy,
Acéltűje de szépen
Bújócskázik
kezében!
Vagy vászonszövéshez
ül,
Vetélővel
játszogat,
Vagy a motollát
húzza,
Csévéli a fonalat.
Ha a padon a cica
Mosdik már, — vendéget vár,
Egy-kettő kész az ebéd,
keze-lába frissen jár.
Így telnek jó évei,
Lányéletét így éli,
Míg kérő nem
érkezett,
Idegen
falu-béli.

Narszpi apja Migeder
Igencsak gazdag ember.
A leányát szereti,
dicsérve
emlegeti.
Hol van még egy ilyen lányi
Van-e különb
Narszpinál?
Vajon cipője van-e,
s pénzből való ékszere?
Híres Szilbi faluban
Nincs még egy ilyen leány,
Mint Migeder leánya,
Mert Migeder gazdag ám!
Színezüstben,
szőttesben
Szegények-e
kádjai?
Vagy nem
roskadoznak-e
Színig telt magtárai?
Vaj, tej, túró, sárga méz
Pince tetejéig ér.
Nem hazugság, színigaz:
Nincs különb
Migedernél.
Igaz szóban csalás nincs,
Migeder előkelő,
faluszerte ki csak él,
hozzá egy sem mérhető.
Háza akár egy város,
eltéved aki belép,
röpköd számtalan
szárnyas
udvarában
szerteszét.
Hátsó kertje végében
kéverakások
sorban,
színig telt hombárjai,
belőlük árpa csorran.
Lovai mind paripák,
füvet-zabot
zabálnak,
tolong
hordó-kövéren
számtalan
háziállat.
Turi-kaszibéli
ház:
messziről
odalátni,
gazdája joggal büszke:
Migeder nem akárki.
Ilyen ember Migeder.
leányát úgy szerette,
nagyfarsangnak
utóján
leányát
eljegyezte.
Várja a falu népe
a jeles napot nagyon:
gazdag gazdaghoz
megyen,
lesz itt nagy lakodalom.
Szinsze napja mikor jő?
De lassan száll az idő!
Szírnek napja mikor jő?
Mikor jő a gazdag vő?
Migeder háza népe
varr és sző, sok a dolog,
ajándékok
készülnek,
mindenki
sürög-forog.

Csak Narszpi, a bájos lány
bánkódik
lakodalmán,
szótalan, könnye csorran,
Szetnert hívja titokban.
Kicsi kunyhó kuporog
falu végén, félszegen,
hol Szetner, i f j ú legény
anyjával él csendesen.
Két erős keze van,
egyetlen jó lova van,
vére parázs, szeme fény.
Anyja öreg már szegény.
Ellenség ha haddal jő,
vad vihar Szetner dühe ...
Ezen kívül
Szetnernek
semmije sincs, semmije.
Jól megjegyezd: Migeder
lányát pórhoz nem adja,
pedig Narszpi szép leány
szíve már Szetner rabja,
bánkódik
keseregve,
gyászos lesz lakodalma.
Magas palánkú
vályúnál
öreg fűzfa sátora.
Szetner minden
hajnalon
szerelmét várja oda.
Pompás lovát itatja,
Narszpiról
álmodozik,
aki minden reggel itt
vödrével vizet merit.
Narszpi zengve-bongva
jönr
két vödör a kezében.
Szetner szive dong-dobog
féktelen
örömében.
Narszpi ajka mézet ont,
sugároz fényes
mosolyt.
Fent a magas vályúnál
fényes szemmel Szetner áll,
szőke bajusza alatt
fakadnak forró szavak,
ajkai a szép lánynak
vallomást
sóhajtanak.
5. A JAVASEMBERNÉL
Aprócska füstös ház,
öregpapa a padon.
Ablaka csak füstnyílás,
fény nem téved be azon.
Csak ha ajtót nyit
vendig,
akkor lesz bent fényesség,
mikor a nap sugára
bezuhog a szobába.
Ül apó a sarokban,
kezében ár, dolgozgat,

eres keze-lába jár,
öreg bocskort
foltozgat.
Egyszercsak nyaláb sugár
zuhogva hull elébe,
s rápermetez az öreg
fehér-havú
fejére.
Szimek-ünnep
nesze kél
kintről,
sziv-dobogtató,
fény szikrái
táncolnak,
aranyban ragyog apó.
Szöszmötölve,
szuszogva
bocskorát
foltozgatja,
még csak észre sem veszi,
hogy belépett
valaki.
Nyitott ajtaja előtt
öregasszony áll bizony,
ősz öregapóhoz jött,
meleg szavakkal
köszönt.
Meleg szavakkal
szólván
Szetner anyja
megjelent,
mert Szetnert, szegény fiát
vészes varázs verte meg.
Jeles
javasemberhez
jóslatért jött, mondotta,
búval-bajjal
bánkódva
bánatát elsorolta.
Soká ők az öreggel
beszéltek,
üldögéltek,
idéztek régi múltat,
szétfoszlott régi képet.
Nem sok idő múltával
ráállt a javasember,
pár harisnyát, rend ruhát
ha az öregasszony ád.
Aztán felállt az öreg,
•bocskorát
félretolta,
bezárta az ajtaját,
vassal
betámasztotta,
felöltötte
subáját,
sapkát hóna alá vett,
maga elé pénzt
hintett,
ekevasat földre tett,
fehér havú szakállát,
simogatta ősz haját,
bámult szemét
meresztve,
mint vak, aki mit se lát.
Tétovázva
álldogált,
simogatta
szakállát,
s az asszonyhoz
fordulva
így szabta szelíd szavát:
„Homlokán seb — nem gyógyul,
szíve kitépve — nem újul,
Püleh isten rendelte
megmásíthatatlanul.
Püleh isten rendelte
hogy röviden, bajban él.

Hideg napok jönnek el,
megdermed a forró vér.
Kemény napok
virradnak,
a lágy lelkek
megfagynak.
Forró napok
jöttekor
a megfagyott vér felforr,
a rideg rögökre hull,
a lágy lélek
lángragyúl."
Most az öreg
megpihent,
fölállt
elgondolkozva,
subája és sapkája
rákerült a padkára,
aztán szavát
folytatta
az asszonyhoz
fordulva,
ki a padkán ringva ült,
előre meg hátra dűlt.
„Nem rossz szellem
okozza,
nem a Kiremet
hozza,
nem Jer eh, a vész-hozó,
embernek
kór-okozó;
nem, húgom, Isten maga
szabta ki ezt fiadra.
Ne sírj, húgom, Püleh nagy,
ki szállhat véle harcba?"
Ekképp szólott az öreg,
és zavartan
elnémult,
szája több szót nem ejtett,
újra munkájához
nyúlt,
fölehajtva
kesergett,
zavarában
feszengett,
fogta rongyos
bocskorát,
aztán többször föl sem állt.
„Micsoda nap van ma?" — szólt,
magamagához
szólva.
„Ö, hányszor az emberek
hallgattak ködös szódra,
mit magad sem
hihettél...
Micsoda nap ez a nap?
Szívből szólván
szavakat,
leltem most igazakat?
Igazán
igazakat?"
6. A MENEKÜLÉS
Napfény ritkul,
rejtezik,
falu nyugovóra tér,
setétség
megérkezik,
vigasság végéhez ér.
Falubéli lány, legény
megy dalolni, játszani.
Szép menyasszony, Narszpi mén
lányságát
búcsúztatni:
Végső-késő
estelen,
mígnem menyecske
leszen,
Szetnertől búcsúzni vágy

elmenőben,
csöndesen.
Szetner csak áll, várva vár
fő-lehajtva,
szótlanul.
Sír a bánatos leány,
szép szeméből könnye hull.
Vendég népség
szétoszolt,
de ők beszélgettek
még,
szavuk csöndesedve
szólt,
s kigyúlt a tárt-karú ég.
Csillagocskák réges-rég
fúltak fekete éjbe,
vadon erdőn sötétség,
felhők
feketesége.
Zuhogás, eső csobog,
vadonban verdes, zuhog,
szél száguld, fetreng a föld,
éhes farkasként
üvölt.
Villám villog, utat vág
erdőkbe rejtelmesen
...
Üttalan utakon át
lovas fut
keservesen.
Paripa vágtat, robog,
patakban pata dobog,
ketten lovagolnak ott,
lovuk már-már
összerogy.
Fenyő-felhő
forogva
(fekete-zöld
zuhatag)
„Szép jó utat..."
morogja.
Fő-lehajtva utat ad.
Hajnal
világosodik,
napkelte
közeledik.
Hajnalnak
hasadtával
násznép ím
gyülekezik.
Vőfények
hogy megjöttek
rendben mind táncolna már,
ahány
nyoszolyóleány
rendben mind dalolna már.
Ám dudást hogy dudálna
hallani még nem lehet,
tisztes vendégek
között
tömény szeszt nem
töltenek.
Embere meg asszonya
füstösházban
veszekszik.
Hej, nem
civakodnának,
bánatban ne volnának.
Veszekednek,
vesződnek:
lányuk eltűnt,
megszökött,
Narszpi szépjány
megszökött
esti vigasság között.
Három lovas nyargal ott,
nyomon nyomozva
lohol,
ez emitt, amaz amott,
nem leli őket sehol.
4 Tiszatáj

Futton futva
fölfigyel:
miféle hang ez? mi jel?
Nap fénye fönt fölragyog:
miféle út nyílik ott?
Nincs, nincs semmiféle
jel,
vágtatni, vesződni kell,
szitkokat szór a szájuk ...
Hamar! Hamar! Utánuk!
Vad vadon. Rikoltva szól
mélyén megbúvó
madár.
Nyomnak nyoma sincsen már,
sehol, semmi sincs sehol.
Három lovas nyargal ott,
nyomon nyomozva
lohol,
ez emitt, amaz amott,
nem leli őket sehol.
Szetner fekszik, aluszik
tölgyfa alatt szelíden.
Narszpi ülve álmodik,
Szetner fejénél
pihen.
Narszpi álmot
álmodott:
véreb űzi, vérengző,
fogát vicsorítva
fut,
felnyög nyomán az erdő.
„Hol tekeregsz, gonosz lány?
Széttéplek, ha rádlelek!"
Véreb lába ahol jár,
vad bozót ropog-recseg.
Jaj, közeleg, közeleg!
Narszpi riad, felébred,
látja, hogy zordan üget
három lovas feléje.
— Szetner! Kelj fel! Kelj fel már!
Kelj fel tüstént, és fussál!
Jaj, elveszünk,
elveszünk!
Hogy fussunk el? Mit teszünk?
Bikaerős
legények,
nagy szál
vőfénylegények
Szetnert, Narszpit
megfogják,
erdőből
kihurcolják,
öregasszony
röptében
Narszpit hajánál húzza,
öregember
futtában
Szetnert üti, gyalázza.
— Ó anyácskám,
anyácskám,
ne hurcolj meg engemet!
Ha te engem így nevelsz,
mimódon
szeresselek?
— Ó, Migeder
apácskám,
ne kínozz
keservesen!
Ütésed hiába hull,
hamuból fa nem
leszen!...
Migeder, a veszett eb,
korbácsát
fölemelte,
a megkötözött
Szetnert
49

dühödten ütlegelte ...
Udvaron
sokadalom,
mintha vőn lakodalom.
Fekszik fekete földön
Szetner, mint ravatalon.
7. A KÉT LAKODALOM
Tavaszi langymeleg nap
estéhez
közeledik,
faluvégi vad vadon
erősen
zengedezik.
Várakozik a násznép
falukerítés
mellett,
hirdetik a kérőnek,
hogy a násznép
közeleg,
ím dobogva, nyargalva
megérkezik
csakhamar
övéivel, messziről
a vőlegény,
Tahtaman.
Lapos orr, keskeny
szemek,
haja, szakálla fakó,
lova lihegve lohol,
nézése
irtóztató.
Sötét kaftán, sárga fez,
szélén pénz-dísz, sárga fény,
harisnyája
hófehér...
Díszes, gőgös vőlegény.
A vőlegényi menet
énekelve
közeleg,
közben kapuk
csapódnak,
nyílanak és csukódnak.
A lányos ház násznépe
jő a vendég elébe,
Narszpi a kendő alatt
a nyoszolyókkal
halad.
A szép leány szíve ég,
fájdalmára nincsen ír,
nézi a vén vőlegényt,
Narszpi keservesen sír.
„Ó apácskám,
anyácskám,
mért adtatok el engem?
Mért kell nékem örökre
idegenbe
elmennem?
Vőlegényem,
Tahtaman,
nem vár reád jó élet:
én, ha lelkem meg is hal,
nem élek együtt véled."
Jó sörrel a vőlegény,
vezeti a menetet.
Egy huzsakaszi
legény
mond illő versezetet,
kezében tartva sörét
hint abból a földre szét,
megáll a fekete ló,

a vőlegény
lángoló,
a vőlegény
oldalán
hét lovas ül paripán,
zengve száll szilaj daluk,felkavarja a falut.
Véget nem érő kocsik
menete
sorakozik,
ostorcsapások
alatt
a kapufák
inganak,
jókedvű a vőlegény,
díszes a Xakodalom.
Utcaszerte
reggelig
táncol a sokadalom.
(Három napig tart a dinomdánom. i
után a leányt ú j falujába viszik.)
Az ó-temető
mellett
megállt a zajos menet,
búcsúzik a
menyasszony,
apja, anyja vele megy,
búcsúzik
őseitől,
körülötte övéi,
falu
apraja-nagyja
hangoskodva
kíséri.
Ott áll szegény Szetner is
édesanyja
oldalán,
könnyes szemmel
figyeli,
hogy megy el a drága lány.
Migeder és asszonya
lányának jókat kíván,
rokonai
siratják,
könnyeiket
hullatják.
Jót kívánva,
búcsúzva
mozdul, indul a menet,
Szetnerre nézett Narszpi
s ím könnyei
ömlenek.
Megy a menet
messzire,
vad erdők
visszhangzónak.
Eltűntek a rokonok.
Narszpi magára
maradt.
10. NARSZPI TETTE
Kél a nap,
emelkedik
föl a hegyes
hegyekig,
messzi-távol
tájakat
melegével
melegit.
Huzsalga csuvas falut
simítja nyári sugár,
benne minden földi lény
örvendezik, táncot jár.
Sűrű árnyas erdőben
dalolnak víg madarak,
lányok mennek
patakra,

hófehér hattyúcsapat. •
Csak egy fehér, módos ház
örömtelen,
hangtalan.
Ül némán az új asszony,
igen nagy bánata van.
Tahtaman mezőre ment,
miután jól belakott.
Ül magán az új asszony,
hordoz súlyos bánatot.
„Akaratlan asszony
én!...
Anyám, apám, mit tettél
lányotokkal
szegénnyel,
ki jót nem ért legénnyel!
Hétszeresen távol van
hét mérföldnyi
távolban,
hetedhét határon túl
magában mind csak búsul.
Kebelében
nyugtalan:
vénséges vén ura van,
ki miként
kutyájával,
bánik új asszonyával.
Ö jaj, szívem
szerelmem,
mért nem követtél
engem?
Ó, mígnem
idejöttem,
magam mért meg nem öltem?
Ó, mért kell
megrontómmal
egy házban élnem nékem?
Mely lassú
pusztulásom!
Ó, már csak jönne végem!
Eladtak
erőszakkal...
Hogy válnék vétkük jóra?
Szüleim
dölyfössége
bánatom okozója.
Lettem virág-bús asszony,
mert nincs ki leszakasszon.
De hát valaki
szeret...
Mért nem véd meg engemet?
Sújtana erős karja,
megrontom
szörnyethalna!
Nem! Magam el nem oltom;
elveszejtem
megrontom!
Kínomtól vállam görnyed ...
Tahtaman...
én
megöllek!...
Csakhogy erős-e lelkem?
És majd ki rejt el engem?
Püleh isten, segélj meg,
jaj, mint is cselekedjem?
Én halok meg, vagy ő hal!
Sorsom
beláthatatlan.
Tedd meg ma dolgod,
méreg!...
Határoztam, de félek ..."
Egész nap, háza táján
Narszpi gyötrődik árván,

fejében
iszonyú

kábulattal,
indulattal.

Szép Narszpi levest készít,
kavarja
sebbel-lobbal,
üst alatt láng kígyója
fejét föltartva
lobban.
„Hetven tengeren által
Sabadan anyó, jövel,
főztömet fújd, varázsold,
végezz gaz
kártevőmmel!
Hatvan tengeri szirten
szökken-szökkenj
réz Pugan ..
Szökkenj, szökken, réz Pugan,
tépd el, tépd el bilincsem!
Harminc hegy tetejében
főj levesem
rézüstben,
főj kígyó, torkos férjem
fúljon pokoli füstben!"
Szép Narszpi
sebbel-lobbal
vad levet kever egyre,
gyilkos levese lobban
kígyóként
keveregve.
Este jött az öreg férj,
hazatért a mezőről.
Asztala
megterítve,
rajta levese gőzöl.
Kanalat fog Tahtaman,
székre tottyan
egyenest.
„Micsoda jó íze van!"
dicsérgeti a levest.
Gonosz szemét forgatja,
ökleit
mutogatja.
„Jó a leves. Ülj mellém!"
asszonyát
hívogatja.
„Én nem tudok most enni ..."
Könnyei
előtörnek.
Kimegy, leül. Könnyei
öntözgetik a földet.
Az ember bent a házban.
A méreg általjárja.
Eltávozott egy lélek:
Nyugodalmát
meglelte.
Sorsa
bevégeztetett,
lecsillapult a lelke.
A házbéli bútorok
ijesztőn
magasodtak,
ahogy nézniük
kellett
hideg testét
uruknak.
Azután az éj leszállt,
homály sötétségre vált,
karjait
meglengeti,
szép Narszpit
fenyegeti.
Egy csuvas halálra vált,

helyén senki sincs neki.
Ki itatja meg lovát?
Jószágát ki eteti?
Nyerítenek
karámban
az éhes igáslovak,
szomorún,
gazdátalan.
Nincs, ki nékik enni ad.
Vad erdő sűrűjében
zúgnak-súgnak
levelek.
Hóka csillag az égem
röpül, ragyogva remeg.
Huzsalgában alusznak ....
Mély a csuvasok álma.
Szérűskert baglya szállva
huhog, suhog a szárnya.
Lebeg a hold hajója,
alatta zúg az erdő.
Nesztelen
lopakodva
Narszpi a házból eljő.
Halk árnyként futva futton
a szérűskerten
végig
szökik az országúton,
vad erdő rejtekéig.
. Fehér hold fénye árad,
más nincs, ki útját lássa.
Csak csend, csak éji árnyak,
csak az erdő zúgása.
(Narszpi rossz házasságának, szenvedéseinek híre eljut szülőfalujába, Szilbibe
is. A szóbeszéd hatására Szetnerben
elhatározás
születik:
megszabadítja
Narszpit férjétől. Otthagyja öreg anyját, és elindul az erdőn át Huzsagal
felé. A gyilkos Narszpi és a gyilkosságra készülődő Szetner az erdő mélyén találkoznak.)
Búvó szerelmes párra
borul öreg tölgy árnya.
Libben-libben
lágy szellő,
zúgni felejt az erdő.
Foszlik a sűrű felhő,
a Nap világa feljő,
meleg fény gyúl, hajnallik,
víg madárének
hallik.
Fű csúcsán
harmatcseppnek
a Nap melegét hozza,
két bús
szerelmeseknek
fényét
ajándékozza.
Sugárzó reggel ébredt.
Hogy is lehetne baj ma?
Két hű szerelmes lélek
hogy is juthatna bajba?
De jaj, mélységes messze
52'

rikolt fekete
kánya:
„Jaj! Jaj! Tahtaman
lelke
Narszpi lelkét
kívánja!"
13. A SZÜLÖK
(A két szerelmes Szetner szegényes
kunyhójában húzza meg magát. Narszpi szülei megtudják, hogy lányuk hol
rejtőzik. Elmennek a viskóba, hogy
magukkal vigyék a lányt. Cserébe ha
új, gazdag férjet kap, fátyol borul a
múltra. A könyörgő-fenyegetőző szülőkkel azonban Narszpi m á r öntudatosan
szembeszáll.)
NARSZPI: Hajh, szüleim,
szüleim,
engemet mért
vádoltok?
Honnan vettetek
jogot,
hogy vissza
szólítsatok?
ANYJA: No papa, lám, beszél mán.
Hallod, mit mond ez a lány?
APJA: Hadd mondja a magáét!
Elhallgass, vén
boszorkány!
NARSZPI: Asszony
vagyok.
Mit keresnék
nálatok?
Szereznétek
új urat?
Üj börtönt? Új bánatot?
Nem, nem apám, nem
megyek!
Sorsom
beteljesedett.
Házatokban nem lakom,
vőlegényre nem lesek.
Igaz, kisded
koromban
szerettetek ti engem,
de ma már nem
tudjátok,
mi lakozik
szivemben.
Kérlelve kértelek
én,
hisz másért
epekedtem,
zokogva
könyörögtem,
esengve
esedeztem.
Hiába
neveltetek,
s ha-mit kértem
adtatok;
csak azért
szerettetek,
hogy végül
eladjatok.
Felnővén, csak egy évet
kértem még, de hiába,
apám csak
szidalmazott,
anyám hajam
cibálta.
Vajon hő óhajomat,
maradék egy vágyamat
mért nem
teljesítitek
végső
kívánságomat?
Mért adtad lányod, apám,
mohó farkas
karmába?
Mert előtted egy vagyon

szent csak s méltó — a. vagyon!
Én
nyomorúságomban
te vagy a bűnös, nem én!
Menyasszony én nem leszek,
ha Szetner nem vőlegény!
Ó jaj, anyám, jaj, apám,
véle adjatok össze,
akkor szívünk és lelkünk
együtt marad örökre!
ANYJA: Hé, hé! Mit mond ez a lány?
Szetner maga a sátán!
Mígeder, jobb ha megyünk.
Köpd le a lányt, oszt gyerünk.
APJA: Mi-i! Szetner!
Emlékezz,
te rontottad meg lányom!
Nem hagyhatom, hogy lányom
füstös pór-házban
háljon!
Eljön egyszer még a nap,
Lányom, magad futsz haza,
emlékezvén
szavamra:
apád javad akarta.
Gyerünk hát haza, anya,
gyere no, te vén banya.
Ideje
hazatérnünk.
Lányunkkal szót nem értünk.
ANYJA: Vesszetek,
pusztuljatok!
aszó ágként
vesszetek,
csontotok míg nem rohad,
kutyaként
szenvedjetek!
Lányukat
megátkozva
mentek a szülők haza,
s csak kárál a vén banya,
csak nem fogy átkos szava,
hogy már a Nap is ég el,
s majd elsüllyed Mígeder ...
Szetner anyja sóhajtva
megy ki a
terítékkel...
14. A NÉGY HALÁL
Fáradságos nap után
álmok jönnek, de szépek.
Szilbiben már a népek
édes álomra tértek.
Az emberek alusznak,
a sötét erdő zúg csak.
Ha kél a szél fúvása,
fölriadt lombok
zúgnak.
Az erdő sűrűjéből
két szekér most kigördül,
és vonalán az útnak
a falu felé futnak.
És jaj!
Halálsikoltás
hasít a némaságba,

x

és hallatán egy férfi
befut a néma házba.
A szekerek
zörögve
fordulnak azon nyomban,
vágtatnak az erdőbe,
eltűnnek a vadonban.
A zajok nőttön nőnek,
az alvók
fölriadnak.
— Migedert kirabolták! —
súgják és kiabálják.
A felvégi lakosok
csoportokba
verődnek.
— Mi történt itt? Mi volt itt?
egymástól
kérdezgetik.
— Migedert
kirabolták,
házát üresen hagyták
az átkozott
kártevők,
az Istent nem ismerők.
Migedert és asszonyát
megölték mind a kettőt,
de elébb a két szolgát
vodkával
leitatták.
Szetner, hallva a sikolyt,
segítségükre
futott,
s a rabló, fejszéjével
a fejét verte
széjjel...
Migeder immár halott.
Jószága mi sem maradt.
Szetner szép életének
vad fejsze vetett véget.
Narszpi áll puszta házban,
áll — nem mozdul
helyéből.
Szívében
malomkövek
sok kő zakatol, őröl.
Csikorgó kövek alatt
a szíve majd meghasad.
Elájul, majd föleszmél,
s fölsír, hogy magához tér.
Sírva-ríva,
zokogva
Narszpi a mező felé'
bandukol, távolodva:
el, a Kender-völgy
felé.
Nézik a falusiak,
szánó szemekkel
néiik,
s estélig a mai nap
borzalmait
beszélik.
Másnap Szilbi lakói
földjeikre nem mentek,
ünnepet
ünnepeltek,
odahaza
pihentek.
A szép lányok sem mentek
utcahosszat
sétálni,
a legények sem mertek
tréfás táncokat járni.

Csoportokba
verődve
öregek
tanakodtak:
Migeder háza tája,
ki lesz annak gazdája?
Narszpi hol van? Nem jött
Keresésére
küldtek.
Migedert meg asszonyát
illendőn
elhantolták.
Három sírgödröt ástak:
kettőt a házaspárnak,
egyet szegény
Szetnernek,
kit koporsóba
tettek.
Indult a
Narszpi
Dél lett,
ráleltek

falu népe
keresésére.
mikoron végre
tetemére.

meg.

Jött a hír lóhalálban:
ott csüng egy fűzfaágról,
holtan a
Kender-völgyben.
Megnyugszik majd a földben.
Ahol halála érte,
ott helyben
eltemették,
mogyoróvesszőt
fontak,
azzal
bekerítették.
Aztán nyugodni
tértek,
mert alkonyult, sötét lett,
és holnap új nap támad,
új munka, öröm, bánat.
Csak Narszpinak nem virrad,
örök éjén a sírnak.
Amennyi bánat érte,
holtáig
elkísérte.

FODOR

ANDRÁS

Breach Candy Swimming
BOMBAY

Ez a mi kis
oázisunk,
ahova csak fehérek járnak
Garantált
10 rúpiáért

. . ."

vendégeknek
szabad a bejárás.

Pálmák, virágok, állék '•
óvó sörénye
közt
a meszelt medencébe
három
tűfogú fésű szűri
az Arab-tenger
üvegsima ár ját.
Űjobban már
a bennszülöttek

jöhetnek
is..."

Igen, bár egyelőre
még
nem vízbe, csak a partra.
Homokszín
ingben, térdüket
verő
nadrágban,
mezítlábason,
ők nyitják ki áz ernyőket,
nyügágyat,
hozzák a jeges italt a bárból.
De egész mások itt, mint
egyebütt.
Hangjuk se hallani.
Homlokomon
a déli, fúlánk nélküli
napfény,
térdemre
kiterítve
késett hazai
újság.
Eltemették
a korszak
Eleven
Lelkiismeretét...
S mindezt csak így közlik
velem?
Kontinenseken
át csak
ennyivé
zsugorodik
a gyász?
Netán úgy értsem
innét:
egy kis ország
búcsúja
elfér kétharmad
oldalon?

Az uszoda
valóban
pompás. A szavatolt
keserű-sós habokban
éppen
angol üdvöske
plasztikáját
kerengi két német fiú.
De vannak

honfitársak

is!

Öszfürtű férfi magyaráz a
hölgynek:
,— Most három vasat tartok a tűzbe:
Béemvé, Mercédesz, vagy
Opel..."

Fölöslegek füzére
Arra való a rejtély,
hogy mit nem ért a szem,
ösztön s a fürge
szellem
bogozza
szüntelen.
De mire kell a langy öbölbe
arénaként egy cifra
céllövölde?
Nincs sava, íze, színe,
goromba borsa csak;
a moralisták
főztje
megfekszi
gyomrodat.
Ki tudja, mért a sok szakács, ha
mind képtelenné
vált a
kóstolásra?
Testvérek
dulakodnak,
egymás torkát
lesik,
fegyelmeddel
te légy
bírájuk,
harmadik.
Méltányos igazságot
osszál!
Egyformán
cserbenhagytak,
amikor
Megcsalni
igazából
csak hű társat
lehet,
hisz végül úgyis
megbocsát,
hisz arra
született,
hogy tiszta fejjel lássa, élje,
milyen szép fájdalom a bűntelen

bajban

fölénye.

És olykor
visszatér
a tékozló
barát,
hökkenten néz a másik,
hogy újra vele lát.
Rejtvényeim
füzérét neki
szánom:
töprengjen,
kit kivel kapott az áruláson.

voltál.

SIPOS

GYULA

Monológ
Én aggódok, van-e otthon
kenyér?
meg só? tojás? járnak-e az órák?
Van-e víz a
kutyaitatóban?
És a számlák
határideje,
a lejáró
zálogcéduláké.
Mi az ára? És hol lehet kapni?
Pléhlavórt meg áztató
kamillát?
Mi vár még

rám!
Nem szabad

Múltunk
Hiszen a füvek is úgy nőnek
összefonódó
gyökerekkel,
bokrosodva, sarjakat
hajtva,
lent a mélyben, a
láthatatlan
múltakban
is,
a
telelésben
egymást védve,
összefonódva.
De neked ez
üdvözülésed,
de nekik ez
üdvözülésük,
vágjuk hát el éles késsel,
kés-szavakkal,
kés-némasággal,
mit úgy összekuszált
a múltunk.

Anakronizmus
Atyaisten!
Hát a halak!
Hiába jött a vízözön.
Az emlősök közül a cet
büdös, zsíros gyomrába
vett
egy Jónást. Él a gondolat.
Nincs
Ararát?
A víz alatt.

meghalnom.

Resti
Lekéstük
az utolsó
vonatot,
mely elvitt volna a
paradicsomba.
Pedig ott voltunk az
állomáson,
mi építettük
a síneket,
a kazánok köpenyébe
bújva
mi javítottuk
a
mozdonyokat.
Most csak iszunk, hízunk a
Ami itt a síneken
szalad,
egyik se a mi
vonatunk.
Várunk.
Mi minden

restiben.

van még izmunkban,

agyunkban!

Kell jönni még. Igen, kell jönni még
egy szerelvénynek,
melyre
az van
írva,
hogy az Édenkert
a
végállomása.
Különben

a poharat

se érdemes

fölvenni.

Hajnali leltár
Először a
feketerigó
a legmagasabb
ág
hegyén
lomb közt a gerle
fűben a
seregély
és végül én

ZELK

ZOLTÁN

N É H Á N Y SZÓ KÉT „ T A L Á L T VERS" ELÉ
Ha annyit írtak is róla, a két világháború közötti magyar irodalmi élet valójában még mindig megíratlan maradt. A legutóbbi s legnagyobb szabású vállalkozás,
Vas István remek önéletrajza, szinte minden lényegeset elmondott ugyan, de neki
nem volt módjában bevilágítani azokba a zugokba, melyek éppoly sokatmondóan jellemzőek a Horthy-korszak irodalmi életére, mint az áldatlan emlékű népi-urbánus
viaskodás, mint a Babits szerkesztette Nyugat páratlan hősiessége, s annak folytatása, az Illyés Gyula szerkesztette Magyar Csillag. S mert ez utóbbi már iszonyúbb
években, tehát a szellem még hősibb szigete talán.
58'

De a Nyugat, a Magyar Csillag, a Válasz és a Szép Szó mellett mennyi még
mindig ismeretlen, fölkutatlan, kurta életű folyóirat. Annak a 25 esztendőnek hány
szép reménnyel, nagy szándékkal útnak induló, de néhány lépés után elbukó próbálkozása. Ha most visszagondol rájuk az ember, nem is érti, miben reménykedtek a
folyóiratok tervezői, álmodozói? Hogyan képzelték is, hogy a nincstelen munkás
vagy a magyar paraszt, aki messzebb élt akkor Budapesttől, mint valamelyik afrikai
gyarmat lakója, olvasója vagy éppen előfizetője lehessen egy híre se hallott s megfizethetetlen kiadványnak? Még engem, aki örökös nádaslakója voltam azoknak az
irodalmi kávéházaknak, melyeknek márványasztalánál azok a folyóiratok megszülettek, még engem is érhetnek meglepetések. Majd fél évszázad múltán tudom csak
meg, hogy voltak olyan folyóiratok, amiknek nevére nem emlékszem,. s még arra
sem, hogy azokban írásaim megjelentek.
Nem véletlen, hogy a magyar irodalom oly nagyszerű értője, idős és fiatal írók
barátja és segítőtársa, amilyen Réz Pál, éppen mert Nagy Lajosról készül írni,
„fedezett föl" ilyen mindenki által elfelejtett folyóiratokat. A fölszabadulásig albérleti szobákból albérleti szobákba vándorló, kiadó nélkül élő Nagy Lajos nem egy
nagyszerű írása jelent meg ilyen folyóiratokban. S volt úgy, hogy éppen ő próbált
néhányadmagával a vakmerőségig bátor, tehát eleve reménytelen sorsú folyóiratot
szerkeszteni.
Nagy Lajos rejtezett írásai után kutatva talált rá Réz Pál az Álláspont című
folyóiratra, s abban néhány olyan versemre, melyeket oly nagyon elfelejtettem, hogy
egyetlen kötetemben se tettem közzé. S mert vannak köztük olyanok, amelyek
szinte ujjal mutatnak mai költészetemre, kettőt közülük elküldök a Tiszatájnak, s
harmadiknak egy tegnap írt versemet, címe: Éjszakába zárva. Az újabbak közül
azért éppen ezt, mert a vers hőse, az én szinérváraljai nagybátyám, akkor adott
szállást és menedéket nekem, amikor a fönt említettem időkben Horthyék politikai
rendőrsége kitoloncolt és örökre kitiltott Magyarországról.

Harcra vagy végső hallgatásra
ö, hányszor gondoltam:
ez lesz az utolsó
vers, ami kiszakad
belőlem
s élek majd némán, csukott
ajakkal,
férfi, aki próbált s tanult is sok
mindent!
Elek majd hallgatag, de szemeim
nyitva!
és nyitva füleim minden kúszó
nesznek
s ha szemeim bántják híg, olvadó
színek
s nyekergő
csimpolya
tépi
fülemet:
undorral tekintem
a kontárt, kiben
kevés
a hiúság is, hogy hallgatni
tanuljon,
s hogy börtönbe zárja verdeső kis
lelkét,
mint tettem én e kegyetlen
napon!
Börtönben
élni! s foggal és
körömmel
ablakot vájni: a kinti világ
forrjon csak bennem s forrjon a szó
összezárt ajkak cellája
mögött!
59'

így gondoltam
sokszor! s tett híján ez
legyen
tanúságom:
tiszta vagyok
bévül,
mert hiú vagyok és magosra törő —
s ha alul maradtam,
nem várok
kegyelmet!
Házam bedőlt s országom: a
mások tanyája — s én nem
mint ama próféta:
Jeremiás,

varázslat
siránkozom,

nem átkozódom
s nem jajongok
dúltan,
tudom bukásom s újra
készülök:
harcra vagy végső
hallgatásra!
(Álláspont, 1933. II. évf. 2. sz.)

Szánalom
Azt hiszed
meghunyászkodom
haragod előtt? Játszom
véled!
mint gondos ujjak
porcellánt
zizegő, lágy szalmával
védnek,
úgy óvom lelked lágy
beszéddel,
ki gyönge vagy s
hivalkodó:
tudom, ha hiúságod
érné,
földre sújtna egy durva szó . ..
így fut szánalmam
szelíd
szavakba,
zizegve hullnak rád, mint a szalma.
(Álláspont, 1933. II. évf. 8—9. sz.)

Éjszakába zárva
Színérváralján
Ábris
bátyámnak
volt egy százéves
faliórája,
kulccsal nyitotta indulni
reggel,
s zárta kulccsal minden
éjszakára.
Jaj, miért is, jaj, miért is tette!
kapta egyszer az Isten őt
tetten:
HA TE ÜGY, HÁT ÉN IS
s fogta kulcsát és rázárta
az éjszakát szegény nagybátyámra,
.

Titkoltam eddig a titkom,
de mert vénen, már kimondom,
miként halt meg Ábris bátyám
oly hirtelen, oly nem vártan
negyvennégy
éves korában.
(1975. június 29.)

FÉJA

GÉZA

Család
Konok és vad leány volt Beregi Anna. Sírni totyogó kora óta senki se
látta, összeszorította a fogát, inkább a nyelvét harapta volna el, semhogy feljajduljon, pedig anyja sűrűn térítgetni próbálta virgáccsal. Ha angyal szállott
volna le hozzá, bizonnyal szemébe nevet, az ördögöt meg szemen köpi, hogy
megvakul. Volt, aki volt, jottányit sem engedett önmagából. Tudta, hogy testvérei között ő a legszebb fekete hajával, égszínkék szemével. .Néha úgy nézett,
mint a szeptemberi égbolt, máskor pedig élesen, harcra készen, akár az acélpenge, ilyenkor szülőanyját is megrettentette:
— Bár volnál pápista — mondogatta elkeseredetten —, zárdába adnálak
Krisztus menyasszonyának, sündisznó bőréből készült övet kapnál a derekadra,
az talán megszelídítene, te vadmacska.
Anna azonnal kész volt a válasszal:
— A vadmacskának zöld a szeme, az enyim meg kék.
Az anyja repedezett a méregtől:
— Te, te! — Azt akarta mondani: Te átok! — De miként mondhatta volna,
mikor a négy leány közül, mégis ezt a vadócot szerette legjobban. Szerette és
féltette. Anna: milyen szent és szelíd név, csupa dallam, ez pedig! Csak venné
már el valaki, tán megjuházna a kemény férfimaroktól.
A Beregi-birtok nem volt nagy, azért becsülettel éltek abból, és úgy számítgatták, ha kiházasítják a lányokat, még mindig tellik majd a tisztes öregségre. De hiába tervezgetnek nagy bölcsen, mert Anna még testvérei udvarlóit
is elriasztja. A minap azt magyarázta egyiknek, hogy a szamár mennyire okos
és emberséges állat, túltesz bizonyos férfiakon, és az udvarló szeme közé kacagott. Ráadásul a kertben felordított a vízhordó csacsi:
— Szólt valamit? — kérdezte Anna szende bájjal.
A fiú bíborpiros lett, gyorsan elszelelt, azóta se látták. Az anya legszívesebben laposra verte volna Annát, de már nagy volt ehhez, ám apja majd
megpukkadt a röhögéstől. Az asszony dühe most reá csapott le:
— Könnyű neked röhögni, te pukhas, mert minden keserv az én szívemet
sanyargatja.
Az úra éppen olyan szemtelenül szájalt vissza, akár Anna:
— Feleségem vagy, osszuk meg igazságosan az élet terheit. Én röhögök, te
meg sírsz. Hidd el, te leszel kedvesebb az Űr előtt.
És fújta a pipafüstöt, meg iszogatta a jóféle veres bort, néha még a nyelvével is csettintett. Hát nem érdemli meg a szentek fénykoszorúját, aki ezek
között él? Az ég végre csakugyan meghallgatta az anya fohászait, Anna nemsokára elkelt, és mihelyt megszabadult tőle a Beregi-porta, a másik három is
egykettőre férjet kapott. Az anya akkor meg azért sopánkodott, mert üres
lett a ház. De ki tud az asszonyoknak eleget tenni? Míg fiatalok, búgnak, akár
62'

a gerle, és férjükből mindenáron apagalambot akarnak csinálni. Ha pedig megöregszenek, lamentálnak naphosszat, mintha folyamatos nagypéntek volna a
világ. Szerencsére szántók, erdők és legelők is vannak lelkes állatokkal, s így
akad ürügy ellovagolni az asszony jajveszékelése elől.
Annát szép szál legény vette el, Varró Anti, vagyonban sem volt hiány.
Emellett szelíd volt, engedékeny, kedvét kereste, akár az üdvösséget. Nem is
lett volna vele baj, de miért helyeselt mindent? Anna megszokta, hogy ví az
anyjával, két kemény koponya koccan össze, két vad akarat méri meg az erejét. Most meg? Nem bírja ezt az Antit viadalra bizgatni. Jó ember? Valóban,
de ramaty ember. Ha ölel, nem merészeli megropogtatni a derekát. Csókja
lágy, miként a fuvallat. Egyszer még körömmel is próbát tett, mint a vadmacska, de Anti csak tűrte, és olyan szomorúan nézett reá, mintha sírni készülődne. Ekkor nagyon elszégyellte magát, és visszahúzta a körmeit, úgy vélte,
mindörökre.
Két fiút szült, az első, a kis Anti csupa szelídség, még a bölcsőben is alig
nyöszörgött. Később is elfogadott mindent, úgy hajlott az engedelmességre,
akár a kutya. Hízelkedésben pedig lefőzte a három házi macskát.
— Akár az apja — mondogatta Anna némi melegséggel, mert a szülés, úgy
mondják, megszelídíti a legvadabb nőstény szívét is. De mintha valahol a mélyben éppen úgy lenézte volna, mint az urát. Kemény koponyájú vad kölyköt
várt, s mit kezdjen ezzel a puhánnyal? Alig merészelt hozzá nyúlni, félt, hogy
szétolvad a keze között. Szerencsére nemsokára még egy fiú következett, a
Péter. Nehéz szülése volt, csaknem belehalt. A pap a keresztelőn azt magyarázta-, hogy Péter kősziklát jelent:
— Kemény ember lesz ebből, majd meglátja, csak bírjon véle.
A jóslat bevált, a csecsemő ordított, hogy zengett a ház. Nekiveresedett a
méregtől, mivel a sok mafla felnőtt nem találta el az akaratát. Idő előtt ki
próbált mászni a bölcsőből, jókorát zuhant, de nem lett baja. Amint járni kezdett, tovább kapaszkodott, elébb az asztalra, majd a komódra, végül a szekrény tetejére, mintha fogadalmat tenne, hogy mindhalálig a veszedelmet keresi. Mindent felbontott a párnahéjtól a falióráig, nyilván a titkuk izgatta.
— Olyan mint én voltam — gondolta Anna ujjongva szívében, de az aszszonyi megérzés balsejtelmeivel. Mert az asszony otthon tombolja ki magát,
legfennebb cserépben és porcelánban tesz kárt, a szolgálókat kontyolja, vagy
férjeura arcbőrét hántja le. Ám a bőr meggyógyul, a többi kár meg pótolható.
De ha ez a kölyök majd a világgal száll szembe, és nem enged az utolsó
pihöig? Az előbb verte el, most pedig magához szorítja, hogy fulladozik. Anya
és fiú meghaltak volna egymásért, de víttak szüntelen, mint két halálra szánt
ellenfél pengéje.
Az apa csak cirógatta fiait kezével, szempillantásával. Nem tett különbséget közöttük, mert csupán szeretni tudott. S éppen akkor hunyta le a szemét,
midőn ébredezni kezdett az ország a tetszhalálból, a legjobb elmék pedig nagy
tüzet jósoltak. Anti már férfinak számított. Péter két esztendeje jött haza
Eperjesről tudománnyal és lángoló igékkel. Ö gazdálkodott, mert Anti inkább
fölment a hegyekbe a birkák társadalmába, úgy lehet, menedéket keresett jó
előre. Péter csinált mindent, meghallgatta anyját, és cselekedett a saját feje
szerint. Anyja hagyta, mert most immár az izgatta, hogy mi lesz a Varrónemzetséggel. Antit vitte erre s arra, lányos házakba, de még a csitrik is
inkább csak nevették esetlenségét. Péternek pedig hiába példálózott, hogy milyen szép leány virágzik itt is, ott is. A fiú elhárította:
— Anyám, ne vessen azért ki a szívibül. de magam akarom megtalálni.
— Kit?
— A páromat.
— Vajon hol?
— Azt még talán az Isten se tudja, de nyilván idejében gondol majd
vélem.
63'

— Az Istent ne emlegesd, te pogány. Mikor voltál templomban? A pap
szüntelen sopánkodik.
— A siratás meg a dicséret a kenyere.
Mit tehetett? Nevetnie kellett. Csak ez a kölyök bírta feloldani keménységét. Nem aggasztotta, hogy Péter sűrűn a faluba látogat, sőt arról folyt a
serte-perte, hogy zsellér leány, Réti Éva húzza annyira a nádtetős házak közé.
Úgy vélte: fiatal és nem bír a vérivel, ez a világ rendje, a rügyek is pattognak
tavasszal. Nemsokára izgatóbb hírek szállingóztak. Előbb csak Réti Éva feltűnő
domborodásáról, majd megtörtént, ami ilyenkor közönségesen történni szokott,
gyerek született, és Péternek keresztelték. A leány apja zsellérember volt, ház,
veteményeskert, egy tehén, baromfi volt a birtoka, és néha sikerült disznóvá
hizlalnia a malacot. Volt, ahogy volt, de Péter mintha egészen a nádfedeles
világhoz pártolt volna. A határból egyenest a Réti-portára ment, csak éjjel tért
haza. Egyszer pedig három napon keresztül ott aludt! Az anyja már nem bírta:
— Elköltözöl hazulról? — kérdezte alig palástolható dühvel.
— Ha úgy kívánja, anyám, azt is elfelejtem, hogy ez a ház apám háza, de
•őt, szegényt immár nem kérdezhetjük meg.
Az anya megszeppent kissé:
— Én kívánom? Te cselekszel. Három napig itthon se háltál.
— Valóban, mert beteg volt a fiam, a kis Péter.
Anna asszony elsápadt:
— A fiad. A .. .
Már csúnya szó tolult ajkára, de a fia szemébe nézett, olyan meghatottság
jött viszonzásul onnét, hogy lehajtotta fejét, majd némán hálóházába tért.
Napokig szót se váltottak. Az anya finom megérzéssel tudomásul vette, hogy
ha nem enged, megszakad közöttük minden, és össze nem bogozza többé az
angyalok ujja sem. Az időben bízott. Az idő csakugyan nekilódult, mindenféle
hírek szálldostak, a nép pedig mozgott buzgón. Egyik este a parasztok seregestül megjelentek a Varró-kúria előtt, Péter a legfelső lépcsőre állott, és fel•olvasta a felszabadító törvényt, azután hozzátette:
— Mindent megkapnak, ami dukál.
Egy öreg paraszt megszólalt:
— És Péter úrfi?
— Marad annyim, hogy becsülettel megélek családommal.
De az öreg csak folytatta:
— Jól van, jól. De miként lesz velünk?
— Az öregek tekintsenek fiuknak, az ifjak pedig testvérüknek. Ma ez a
férfiszív törvénye, mint Beniczky Lajos alispán mondotta.
Egy asszony felsírt a tömegben, azután hazatértek. Anna asszony napról
napra komorabb lett. Mi szükség van reá, hiszen fia egészen fölébe nő. Már
csupán házőrzésre alkalmas, mint a vénasszonyok? Csak történnék valami.
Vágya pedig rövidesen teljesedett, mert egyik reggel idegen kocsi állott meg
a kúria előtt. Bozsóki Márton szállott le, együtt tanult Péterrel, most pedig
azzal kezdte, hogy egyenest a Pilvaxból jön. Áz özvegynek nem kellett többet
mondania. Anna asszony szemmel tartotta a világot, tudta, hogy a fiáért jött.
Ebéd után felváltva figyelte Bozsókit meg Pétert. Fia tenyerébe hajtotta a
fejét, s hosszas gondolkodás után közölte:
— Hathónapos a fiam.
— Megnősültél?
— Még csak Isten színe előtt.
— Asszonyod?
A falu felé mutatott:
— A szüleinél és nádtető alatt.
— Értem. Pedig azért jöttem, hogy magammal vigyelek.
— Elébb egyenesbe kell tennem a dolgomat.
Anyja ijedten kérdezte:
<64

— Mit? Milyen dolgodat?
— A becsületet. Mikor megszerettem Évát, a vérem parancsolt, most egész
szívem és emberségem követeli.
Anyja feljajdult, de fia kérlelhetetlen volt:
— Szépen kérem, édes anyám, hagyjon magunkra minket. Most férfiak
dolga következik.
Anna asszony felállott, és vérig sértetten hagyta el a szobát. Péter most
Bozsóki vállára tette a kezét:
— Néhány nap múltán utánad megyek.
Bozsóki nem válaszolt, csak felsóhajtott. Pétert ellepte az indulat:
— Nem bízol bennem?
— Kiben bíznék, ha nem benned, ki Eperjesen szikrázó lelkünk voltál.
Másról van szó, ismerem az embert meg az életet. Nehéz ifjúságom volt, megtelített egész életemre. Anyád minden követ megmozdít majd ellened és. ..
— Évának hívják.
— És Éva ellenében.
— A pap az én emberem.
— De pap, és bizonnyal szegény ember. Anyád meg képes lenne kihordatni a határból.
— A falu népe.
— Tegnap még szolga v o l t . . .
— De a fiam . . .
— Péter, te ne tudnád, hogy a fiadért és minden kisdedekért hagynád el
a fiadat.
Péter jobbját nyújtotta, Bozsóki pedig megszorította erősen. Azután lepihent, kitört rajta a fáradtság, és aludt másnap hajnalig, Péter pedig szobájában matatott, majd egy ládikóval a hóna alatt elindult a nádtetős világba, csak
másnap reggelre jött haza. Éppen akkor érkezett meg Anti is a hegyekből, reggelihez ültek, de alig bírt fogyasztani, mert szüntelen el kellett tátania a száját.
Csak bámulta őket, mintha másik csillagra került volna, és hallja ugyan lakói
hangját, de nem érti beszédjüket: gyerek, becsület, háború, halálba menni az
életért, és életet áldozni életekért... Mi ez? Ráadásul Bozsóki gúnyosan
kérdezte:
— Antikám, lelkem és szívem csücske. Nem tartasz vélünk?
— Hová?
— Szembe nézni a sorssal, és komázni a halállal.
Anti hirtelen csak annyit értett meg, hogy veszedelembe csábítják, hát
rázni kezdte a fejét, akár a vezérürü a kolompot. Végül mégis erőre kapott,
és keneteskedni kezdett:
— Magára hagyjam anyánkat?
— Éppen anyánkat akarjuk megvédeni.
Ismét nem értette, csak tátotta a száját, Bozsóki megsajnálta:
— Csukd be végre a szád, mert véletlen belerepül egy légy, és megfulladsz
idő előtt.
Ekkor lépett be Anna asszony egyenesen, akár a szálfa, de arca álmatlan
éjszakáról tanúskodott. Fagyos volt, akár a jégcsap. Péter elébe állott, hátha
egy meleg szót ajándékoz fiának, vagy kiterjeszti karját. De anyja szobor
maradt. Ekkor érezte meg, hogy milyen messzire kerültek egymástól, és az
asszony, aki szülte, élve már nem bírja szeretni. Ö is megkeményedett, és szólani kezdett olyan nyelven, mint a tölgyfa tenné, ha beszélni tudna:
— Anyám, én megyek, jól tudja hová s miért. Hűséges fia vagyok, mert
véres verejtékben szült, és csaknem életével adózott. De úgy áldja meg az
Isten, ahogy azzal a kis poronttyal bánik, ha engem végleg magukhoz szólítanak . ..
Anna asszony ajka ekkor megremegett, most érezhette át a pillanat nagyságát és borzalmát:
5 Tiszatáj

65

— Kik szólítanának?
— Azok, akik többen vannak nálunknál és erősebbek, a halottak.
Az anya szemébe olyan rémület költözött, mint még soha. Péter ezt már
nem vette észre, mert gyorsan Bozsóki mellé ugrott a kocsira, bátyjának búcsút
se intett, egyszerűen megfeledkezett róla, annyira tele volt a szíve saját dagályával. Egy paraszti porta előtt megálltak. A tornácon fiatal nő várakozott kis
fiával a karján. Péter megcsókolta a gyereket, azután felmutatta, mintha irgalomért könyörögne. Majd ismét magához szorította, és átadta nagyanyjának.
Most a fiatal nőt ölelte meg, és csókolta a száját, a fejét, az meg a mellére
borult, és zokogott. Végül megcsókolta az öregedő parasztasszony kezét, hiába
próbálta visszahúzni. Éva apjával kezet szorított, még egyszer meghagyta, hogy
rejtse el jól a ládikót; ami benne van, Évát és a kis Pétert illeti, azután a
kocsira ugrott. Üres- volt az utca, a kocsis meglegyintette a lovakat, vágtába
kezdtek. Péter szüntelen hátrafelé nézett, és kendőjét lobogtatta, a nádtetős
ház előtt ugyanezt cselekedték. Kiáltás is hangzott, és kísérte egyre halkabban:
— Péter! Gyere vissza!
Péter úgy érezte, hogy nem tér vissza élve, de csak biztatta a kocsist, hogy
sebesebben, ha már elindultak, vágtassanak neki a sorsnak.
A faluban folytak a hétköznapok, s jöttek a hírek, miként a felhők. Az
emberek, míg meleg idő járt, esténként a ház elé ültek, és a messze lobogó
nagy tűzről beszélgettek a friss esti fuvallatban, nyugodtan ragyogó nyári csillagok alatt. Egyszer, vasárnap délelőtt, ott járt a főszolgabíró, és rendre meg
hűségre buzdította a népet.
— De kihez legyünk hűségesek? — kérdezte valaki a tömegből.
A község birája megelőzte a szónokot:
— A tekintetes főszolgabíró úrhoz.
Többen nevetni kezdtek, a főbíró pedig leckéztetni kezdte a falu eszét:
— Nem magát kérdezték. A királyhoz, a rendhez és a tekintetes vármegyéhez legyünk hűségesek.
Ismét megszólalt valaki:
— És a dereshez.
A nevetés egyre jobban terjedt, a főszolgabíró elszelelt másfelé buzgólkodni. A következő vasárnap az erdőn lovagolt keresztül, és eltűnt. Mezítelen
holttestét csak harmadnapra lelték meg csúnya szúrással a mellén. Nyomoztak
úgy-ahogy, eredmény nélkül, mert a pandúroknak elment a kedvük az erdőtől.
Nemsokára őszbe fordult az idő, hideget lélegzettek a hegyek, este befelé
húzódott mindenki, csak a kúria ebédlőjében égett még világ. Anna asszony
ült az asztalnál Anti fiával, s mint rendesen, hallgattak. Így ment estéről
estére, és Anna asszony ugyancsak csodálkozni kezdett, midőn Anti alamuszi
szempillogás kíséretében szólani kezdett:
— Az országútból nemsokára hadak útja lesz, a katona pedig akár ilyen,
akár olyan, egyaránt ért a prédáláshoz.
Anyja feleletre se méltatta, hát tovább igyekezett:
— Csupán a hegyek nyújtanak védelmet és biztonságot, a havas. Tömérdek birkánk legel ott fenn, fa van elég, az irtásokon baltát forgató ember is
akad, egykettőre téli aklokat csaphatunk össze, föl kell vinni, amit lehet. . .
Anyja eddig csak nézte megvetéssel, de még több szomorúsággal, most
félbeszakította:
— Ne csűrd, csavard a dolgot, felmégy a hegyre, télen is ott maradsz, mert
a birkáknak eddig csak pásztoraik voltak, most már istenük is lesz.
Másnap reggel ki se jött ágyasházából, csak a szolgálóval üzent Antinak,
hogy rakasson meg egy szekeret eleséggel bőven, és ha majd hiány támad,
küldjön le egy bojtárt, amíg van, mindenét megosztja véle. Anti előbb megdermedt, úgy érezte, hogy anyja végleg kivetette szívéből. Ám egyhamar megvigasztalódott. A birkák békés, nyugtató bégetésére gondolt meg a birtokra, a
66'

fele apai jusson az övé, és a termőföldet még az ágyúgolyó sem viszi el. Űtnak
indult, mennél magasabbra kaptattak a lovak, annál inkább megnyugodott,
érezte, hogy az élet felé tart, hegyek védelmébe, ahová a nagy tűznek még a
füstje se csap fel.
Anna asszony egészen egyedül maradt, némán végezte dolgát, folyton Péterre gondolt, aki még hírt sem küldött magáról. Csak, mint hallotta, Évának
ír s üzen, ha mód akad erre, azt küldi néki, amije van: szép, piros, szikrázó
szavakat. Utóbb már naponta bement Péter szobájába, és csak ült saját mélységeibe merülve, félig öntudatlan. Künn pedig hatalmaskodni kezdett a tél, a
hó óriási pelyhekben hullott, vagy szelíden pilinkézett, de el nem állott, mintha
el akarná temetni a földet. Ebben az isteni fehérségben töltötte el Anna
asszony első magányos karácsonyát. Szilveszterre azután meghítta a prédikátort feleségestül, bőséges vacsora után óborokat rakatott az asztalra, mégis
kínosan vánszorogtak az órák, úgy érezte, mintha a papék szemrehányó tekintettel méregetnék. A prédikátor parasztgyerek volt, a szomszéd faluból, az
iskolamester árváját vette feleségül, számos gyereket neveltek, bizony szűken
éldegéltek. A bortól azután a prédikátor felélénkült, kipirult arccal magyarázta, hogy jön nemsokára a magyar fősereg, nyilván fölöttük vonul a Felső
Tiszához, ott lészen a nagy gyülekező, és majd Bécsig verik a császár seregét.
— Olyan bizonyosra veszi győzelmünket? — csodálkozott a ház asszonya. — Kevesen vagyunk, és a kevésből még kevesebben mennek szembenézni
a halállal.
— Isten is van — erősködött a pap.
— De nagyon messze . . . — fakadt ki a keserűség Anna asszonyból, de
éppen tizenkettőt ütött az óra. Kocintottak, és megölelték egymást.
A prédikátor igazat mondott, a fősereg csakugyan fölöttük vonult a Felső
Tisza felé. Micsoda vonulás volt ez csontot repesztő fagyban, betemetett ösvényeken, zivatarban, hószikrák fagyos tüzében, és közöttük menetel Péter. Anna
asszony eddig bódultan járt-kelt, de most mintha fekélyek gyúltak volna ki
benne. Néha este vagy éjszaka, midőn már mindenki nyugodott, felordított a
fájdalomtól, mint a kölykét féltő erdei vad. Most ismerkedett meg a legnagyobb emberi büntetéssel, az önváddal, ö űzte vészbe a fiát? Nem tudta eléggé
szeretni, ezért nem is értette meg? Itthon tarthatta volna? De lehet-e parancsolni a villámnak, a kősziklának, a nagy vizek sodrának? Bármit tesz, úgyis
elment volna? Bizonnyal, de az élet hitével. Azt mondta utolsó tekintete: a
halálba kergetsz? Ezért szültél? Micsoda irgalmatlan keserűség és még nagyobb
hit gyülekezhetett benne, hogy oly hirtelen itt hagyta anyját, asszonyát, kis
fiát nádtetős házban, szegénységben?
Éjszaka gyakran felkiáltott, mintha le tudná győzni a tér s az idő
hatalmát:
— Péter, hol vagy?
Ám, még a szél is elállt, legalább rázta volna meg az ablak fatábláját, de
senki sem felelt. Azután enyhe szél fútt, hirtelen olvadni kezdett a tengernyi
hó, patak lett az utakból, majd újra fagy, jég és jég mindenütt, de a honvédek
csak meneteltek. Anna asszony szinte vélük szenvedett, alig evett, álmából
szüntelen felriadt, már csak csont volt és lélek. Egyik vasárnap délelőtt éppen
harangoztak a templomtoronyban, midőn szekér állott meg a kúria előtt. Irtózatos rémület lepte el, bár maga se tudta, hogy miért? A bakról István szállott
le, parádés kocsisuk, ifjan a huszároknál szolgált, s bár betöltötte negyvenedik
évét, elkísérte Pétert, mert nagyon szerette. A szekeret megrakták szénával, a
tetején fehér lepellel letakarva feküdt valaki. Anna asszony kirohant, és akár
a tébolyodott, megragadta István bácsi vállát, rázni kezdte:
— Ha Istent ösmersz, mondd meg az igazat.
István néma maradt, kék volt a szája, remegett a fagytól és a láztól, legfennebb ordítani tudott volna.
5*

67.

Anna asszony ekkor összeszedte minden erejét, a kocsihoz lépett, s mintha
élete legborzalmasabb cselekedetét hajtaná végre, lerántotta a fehér leplet.
Péter feküdt a szénában megbékélt arccal, mintha szép álomba tért volna.
Mentéjén megfagyott vér, szívét érhette a golyó. Az asszony, mint aki halálugrást végez, túllendült önmagán, egyszerre erős lett. Bevitte fiát, a cselédek
segítettek néki, maga vetkőztette le, mosta meg hideg testét, és díszruhájába
öltöztette.
István bácsi csak estére tért magához, és vadul morogni kezdett:
— Az átkozott, kurva híd! Szakadt volna le alatta, aki kitalálta. Kezdjék
ki a férgek, rohadjon meg élve, verjék agyon az irtáson a tótok, akiket krajcárokért hajszol a fagyban. Ha ugyan nem bújt be valamelyik egérlyukba a
gyáva, de a pukhasa nem engedi. Az a híd! ősszel jött a tenger víz a hegyekből, a patak megdagadt, a farkasoknak nem kellett várniok, míg befagy, kényelmesen átsétáltak a hídon, és ragadoztak, szegény ember birkáját, borját,
lovát, néha őt magát is. De kellett a híd annak az alamuszi pofájú ördögnek,
hogy rövidebb úton szállíthassa a szálfákat, és gyorsabban gyűljön a ládafiába
a pénz. Az Antal úr! Gebedjen meg! Több irgalmat érdemel a veszett kutya.
— Urad! Ne merészeld sértegetni.
— Sértse az istennyila! Nékem pedig nem uram. Kitört a szabadság, és
még csak ne is pofázhassak?
— Elhallgatsz?
— Azt is megtehetem, de nehogy négy szem közt találkozzam véle, mert a
torkát harapom át. — S kifelé indult, de Anna asszony ismét rákiáltott:
— Gyere vissza, és mondj el mindent. Péterről beszélj, ne a hídról.
— Akár akarja, asszonyom, akár nem, azzal kell kezdenem. Pár esztendeje
épített Anti úr hidat, még nem jelzi a térkép. Péter főhadnagy úr, mert már
az volt, jelentette a fővezérnek, mert az ellenség, ha van esze, kiszakít egy
csapatot, erdei úton lappangva a hídhoz nyomul, és oldalba kap minket. Éppen
esőre fordult az idő, zuhogott, felgyújtani a hidat? Miként? Az utászok valahol
a csapatok előtt küszködtek, hogy vonulni tudjon a sereg. Péter úrfi meg vál> lalkozott, hogy egy szakasszal tartja a hidat, mígnem a sereg átkél a hágón.
A vezér mintha tétovázott volna, majd Péter úrfira vetette szigorú tekintetét, és csak nézte.
— Odavaló vagyok, minden zugot ismerek — mondotta a gazdám.
A fővezér bólintott, és csak ennyit szólt:
— Menj, de gyere vissza.
Azt beszélték utóbb, hogy még senkinek se mondott ilyet. Szerette Péter
úrfit, maga mellé akarta venni nyargonc tisztnek, de az szinte könyörgött,
hogy a csapatnál maradhasson. Elindultunk térdig sárban, de még jókor érkeztünk, az ellen csakugyan oldalba akarta kapni a sereget, és már közel volt a
hídhoz. Fehér zászlóval követ érkezett, hogy ők sokan vannak, mi meg alig,
adjuk meg magunkat. Péter úrfi kivonta kardját, és felmutatta, mintha az
Istennek adna jelt. Azután a töltés mögé állított minket, hogy fedve legyünk. —
István bácsi hangja remegni kezdett: — Csak önmagát nem féltette. Keskeny
ösvény vezet a hídhoz, a császáriak lassan közeledtek, mi meg tüzeltünk, hullottak is, néha félre kellett dobálniuk a dögöket, hogy mozdulhassanak. Már
eltelt egy óra, és álltuk a sarat, Péter úrfi akkor rohamot vezényelt, visszavetette az ellent, azután futás a többiek után. Mikor a híd felé vonultunk, jó
előre megmutatta az egérutat. Így történt, sortüzet adtunk, azután szuronyt
szegezz! A roham sikerült, Péter úrfi visszavonulásra adott jelt, de utolsónak
maradt, mintha alkuja volna a halállal, hogy fogadja váltságul a többiért. Haldokolva vonszoltam le a hídról, nemsokára átvonult az ellen, de már jöhetett.
Az osztrák tiszt odalépett haldokló gazdámhoz, én a mentéjét bontogattam, a
tiszt tépést hozatott, de már hiába. A tiszt azután csak nézte és nézte a gazdámat, múltak a percek, amikor végre megszólalt magyarul, de mégse
magyarul.
68'

— Mit hadarsz? Magyarul és mégse magyarul?
— Hát olyan idegenül hangzottak szavai. Gazdám nevét tudakolta, én meg
nem titkoltam, hogy Varró Péter.
— Honnen? — Emlékszem, így kérdezte: — Honnen?
— Felső-Bükkösről.
A tiszt csak nézett maga elé, majd Péter úrfira és ismét maga elé. Azután
kocsira tétette, a fehér leplet is ő kerítette elő valamelyik társzekérről, ládából.
Azt is mondotta, hogy szintén Bükkösre vonulnak szemmel tartani a környéket, akkor majd adjam vissza a szekeret a lovakkal. Én pedig magamban mormoltam, hogy bár folyt volna ki a szemetek, vagy maradtatok volna az anyátok hasában .. .
Anna asszony egy kézmozdulattal elhallgattatta.
Éjszaka két gyertya égett a halott fejénél, anyja még a ravatal mellett
térdelt, holott kálvinista volt. Űgy szunnyadt el kissé, arra ébredt, hogy fázik
nagyon, és pogányul fáj a térde. Alig bírt fölkelni, nagy nehezen a karosszékhez vonszolta magát, és tovább gyötrődött.
Másnap hiába hítták reggelizni, csak akkor ment ki, midőn jelentették,
hogy idegen tiszt keresi. Az előszobában állott fagytól merev arccal, csatakosan. A szobába hívta, a tiszt csizmáira mutatott, Anna asszony csak legyintett:
— Jöjjön, ahogy van, a halál se viselt díszruhát, midőn elrabolta a fiamat.
A tiszt nagyon ismerős volt, mintha vonásai mögül egy másik arc nézett
volna ki. A nevét kérdezte.
— Waldburg Ferdinánd — mondotta.
— Osztrák?
— Igen, apám után.
— Édesanyja?
— Magyar volt, a szomszéd faluban született, Alsó-Bükkösön.
— Nem Galgai Erzsébetnek hítták?
— De igen.
— Leánypajtásom volt. Német tiszt vette feleségül.
— Igen, apám kemény ember volt, engem is császár katonájának nevelt.
— Hol tanult meg ennyire is magyarul? — De rögtön a homlokára ütött
Anna asszony: — Persze, persze, Erzsi nyaranta hazajárt a fiával, míg szülei
el nem haltak. Ritkán találkoztunk egymással, elidegenedtünk, de a fia megbarátkozott Péterrel, együtt járták az erdőt.. .
Majd felocsúdott merengéséből, és vadul a tisztre nézett:
—- Te ölted meg a fiamat!
— Nem én küldtem szívébe a golyót, képtelen lettem volna erre.
— Miért? Már a hídon felismerted?
— Gyerekkorunk óta nem találkoztunk, mikor haldokolt, rémlett valami
homályos emlék, de ott a hídon? Ügy harcolni embert még nem láttam. Megölni? Nem! Valamelyik közkatona golyója ölhette meg, de talán más is. Nem
volt valaminő nagy sérelme vagy bánata? Mert mintha kihívta volna a halált.
Anna asszony ájultan fordult le a székről, úgy hozták életre. Néhány kanál
forró levest evett, és mély álomba zuhant. Estefelé ébredt fel, és mindjárt a
ravatalos szobába ment. Mire besötétedett, az osztrák tiszt is megérkezett.
Vacsorához hívatta, de egyikük sem evett. A tiszt törte meg a csöndet:
— Kérek valamit, tudom, hogy szomorúságot okozok, de hadd vonuljak
holnap a sírhoz egy díszszakassszal.
— Még egyszer megölni őt?
— Dísztüzet adni a hős ellenfélnek.
— Az égbe lőni? Tudatni az Istennel, hogy gyilkoltatok?
— Katonák vagyunk.
— De ki hívott ide? Szegény anyád megfordul sírjában. Apja, az a sunyi,
kapzsi ördög kényszerítette apádhoz. Él-e még?
69'

— Tizenhárom esztendős voltam, amikor e l h u n y t . . . — Most a tiszt tört
ki: — Megváltás volt néki a halál, ő is szenvedett, csak az Isten méri meg,
hogy ki sírt többet? Éjszaka hányszor riasztott fel zokogása. Mikor nyaralni
jártunk Alsó-Bükkösre, akkor is folyton sírt. Bennem így maradt meg az arca.
Most azután vessen meg, űzzön ki.
Másnap az egész falu ott volt a temetésen, és feszes vigyázzban a díszszakasz. Illő távolban ifjú asszony állott kendőbe burkolózva, a kendő alól egy
kisded nézett ki csodálkozó, riadt fekete szemével. Midőn megszólalt a halottas, sírni kezdett, de a dísztűz megriaszthatta, mert elhallgatott. Anna asszony
súgott valamit a papnénak, ez Évához ment, megfogta karját, és az úrnő mellé
vezette. Most Évát rázta a zokogás, a kis Péter csak akkor sírt fel újra, midőn
a koporsóra hullani kezdtek a rögök.
Anna asszony és Éva megvárták, míg eloszlik a tömeg, és utolsó tisztelgés
után a katonák is elvonulnak. Azután a hintóhoz vezette Évát, tartotta a gyereket, míg felhágott, majd ő is melléjük ült.
— Gyere be — szólt Évához, mikor a kúria előtt megállottak a lovak. —
Hálóházába vitte, és egy szekrényből babaruhákat vett elő: — Tedd tisztába a
kicsit, a ruha az uradé volt.
Éva csak bámult, és engedelmeskedett. Majd új parancs hangzott:
— Hazamégy, és . . .
Éva vadul magához szorította fiát:
— Nem adom, csak életem árán.
— Hallgass, míg befejezem. István bácsi befog, elhozzátok a motyódat,
nálam élsz ezentúl.
Éva még mindig nem hitte volna, de Anna asszony szemére két könnycsepp
ült. Átnyújtotta a kis Pétert, és teljesítette a parancsot. Mire visszatért, Anna
asszony már elkészítette a pépet, miközben anyja etette a kicsit, a szolgáló
megvetette az elhunyt gazda ágyát. Mióta elköltözött, vetetlen állott Anna
asszony nyoszolyája mellett, egy halott emlékezetét őrizte. Most felbontották,
friss ágyneműt kapott, hogy az életet szolgálja.
— Itt hálsz ezentúl — mondotta Évának.
A két ágy közé derékaljat helyeztek, arra fektették a kis Pétert, a gyerek
rövidesen elaludt, nyugovóra tért a két asszony is. Éjszaka felsírt a kisded,
Anna asszony gyertyát gyújtott, Éva ugyancsak felébredt, mindketten a kisded
fölé hajoltak. Az meg hol anyjára tekintett, hol Anna asszonyra, azután megnyugodott, és békésen aludt reggelig. Miközben a két asszony a kisdedet
figyelte, fejük önkéntelenül egymáshoz simult. Éva vette először észre, és
ijedten elkapta. Anna asszony ekkor átölelte, és magához vonta. Éva csaknem
felsikoltott az örömtől és fájdalomtól. Péter, ha nyugtatni akarta, ugyanilyen
gyengéden vonta magához a fejét.
Óbudán, 1975. Tavasz.

70'

KISS

BENEDEK

Léptek
Kipp-kopp
kipp-kopp
kipp-kopp
kipp-kopp,

a
baldachin-éjszakában,
a
kék-batik-éjszakában,
a
bitumen-éjszakában,
kipp-kopp,
kipp-kopp.

kipp-kopp
kipp-kopp
kipp-kopp
kipp-kopp,

a
Batukán-éjszakában,
a
pelikán-éjszakában,
a perdita
éjszakában,
kipp-kopp,
kipp-kopp.

Kipp-kopp
kipp-kopp
kipp-kopp
kipp-kopp,

a
kopó-éjszakában,
a
kápó-éjszakában,
a
kampó-éjszakában,
kipp-kopp,
kipp-kopp.

Kipp-kopp
a perforált
éjszakában,
kipp-kopp
a hagymázas
éjszakában,
éjben, mi tenger és tengeribeteg
is:
kipp-kopp,
kipp-kopp,
kipp-kopp.
Kipp-kopp
kipp-kopp
kipp-kopp
kipp-kopp,

a kuncsorgó
éjszakában,
a húgyfoltos
éjszakában,
a
csak-csikk-van-éjszakában,
kipp-kopp,
kipp-kopp.

Kipp-kopp
kipp-kopp
kipp-kopp
kipp-kopp,

az
a

Kipp-kopp
kipp-kopp
kipp-kopp
kipp-kopp,

a
hóvirág-éjszakában,
a
jégvirág-éjszakában,
a hímnős
nászéjszakában,
kipp-kopp,
kipp-kopp.

éhkopp-éjszakában,
lázlob-éjszakában,
jázminhab-éjszakában,
kipp-kopp,
kipp-kopp.

Kipp-kopp
az éjszakában, ha száll a harmat.
Kipp-kopp
az éjszakában,
hol egy szál rózsa
világít.
S kipp-kopp
az éjszakában, melynek
józansága
vizes borogatás a tántorogtató
lázra.
Kipp-kopp
kipp-kopp
kipp-kopp
kipp-kopp,

a
kék-batik-éjszakában,
a
vasbeton-éjszakában,
a
baldachin-éjszakában,
kipp-kopp,
kipp71'

Etruszk szobrok mozdulása
Díílőszél füvén,
félkönyéken
hűsöltük délben a hangyálló
hőt,
hasaszalonnát
falatoztunk,
eszegettünk
savanykás
meggyet;
pucér bőrünkön
sikonkázott
a levélrések
közt benyüzsgő
fény,
ujjaink közül szökkenteti
meggymag
egy akáccserjét
rákétázott:
katapultáló
szöcske
zizzent,
ellipszis-ívvel
kötötte
össze
a kis akácot egy
szőlőlevéllel,
köztük meg szemünk egyenest

húzott:

volt már nyilunk is, kézbe
kaptuk,
s rálőttünk a hamis
istenre,
ki vérünkön vett gyémánttal
fönt
épp az ég üvegét
hasogatta.

Változás
Ágyam,

ki hintált
hajdan,
himbálózott
a monszun
tengerek
fodrozó
párás

bájolódott

bajjá,
sárkánymadár:

egén

velem:

csikordul,
vascsőrén
propeller —
pörög

az

életem

TORNAI

JÓZSEF

Veres Péter-énekek
7. SÍRTÁL
Sírtál
és most én siratlak,
én, a földön egyedül
maradt,
városban fuldokló, zsíros hajú utód,
fekete az arcom,
csatornás az arcom a könnytől,
mert el se
búcsúztál,
nem mozdulsz többet a rögök alatt,
a földet is
gyűlölöm:
megevett,
megemésztett
téged,
gyűlölök minden
elevent,
röpülőt, ugrálót, csattogót,
kiabálót,
csontod
átízzik
a fekete göröngyök
likacsain,
szemed odatűzve az őszi
kukoricaszárra.

8. MEGTAGADTAD A TÖRVÉNYT
Megtagadtad
a
törvényt,
a sötétségbe
elindultál,
a tűz felé
elindultál,
hideg fejeddel a lángok felé,
véresen a nagy tűz felé,
összetört testű, összerugdalt
mellű,
paraszttalan
paraszt,
összekapott
fogú, kirepedt
száj,
véreset köpő, hangtalan
torok,
a nap felé tovább
csúsztál,
recsegő bordákkal kihegyezett
karók
között,
testedet magaddal
húztad,
parázs harapta testedet, a mi
testünket,
az én sebhelyes
testemet
a nap felé tovább
vonszoltad,
karókat
összetörve,
kapukat
beszakítva:
a kapuk
beszakadtak,
megtagadtad
a
törvényt.

9. SZEGÉNY VOLTÁL, MINT ÉN
Szegény voltál, mint én,
lenézett, mint én,
beszakadt szemgödrű, mint én,
és még
szegényebb,
még
lenézettebb,
még beszákadtább
szemgödrű,
még fújtóbb
lélegzésű,
még élesebb
szájú,
beleharaptál
a kiszáradt
kenyérbe,
belevágtad
fogad a világ
húsába,
vérzett a kenyér,
fölszakadt a világ húsa,
megcsavarodtak
az utak
és a csődörök két lábra állva,
szétrepedő pofával
nyerítettek.

10. A P A R T S Z A K A D É K B A N
A
partszakadékban
kiállnak csontjaid a homokból,
ülök a szél nyalta
homokpadon,
városoknak
háttal,
örömömből
kihasítva,
dünnyögök
valamit,
fogaim közt valami kis apró
sokáig
dünnyöghetöt,
érthetetlen
zsoltárt,
madárvonulástól
mikor fordul egyet

hangot,

madárvonulásig,
a
napraforgó,

hol vagy,
isten,
hova kapjam a szemem?
Magyarország
minden
homoktarajából
csontjaid
kiáltanak.

11. EGYSZER AZT M O N D T A D
Egyszer azt
mondtad,
kezedet nézve a barackfák
alatt:
„Forradalmárfajtának
látszol,"
de te vagy az
átfordító,
megtermékenyítő,
a feketeföldi
ember:

magokkal
suru,
kétkezi
világcsíráztató,
lábadból két folyó
sodorja
a buborékkapkodó
halakat,
hátadon árpatáblák
beszélgetnek
szétnyíló
esőkkel,
akinek kezét
megérinted,
elindul a másik
emberhez
kanyargó
dűlőutakon,
por rakódik fölrepedt
sarkába,
fájdalmával
minden nap közelebb

vonszolódik.

12. A NAGY GYÁSZÉNEK
A nagy
gyászének
most sírjon föl:
a földön-átlátó
elment
tőlünk,
a tűzfal-arcú fogta
botját,
alszik a
gyökerekben,
mint okos
bogarak,
kezét mossa egy
esőfelhőben,
azt mondja: törjétek le a kukoricát,
sajnálom ezt a kis
országot,
a nagy
gyászének
most kígyózzon föl a fák
koronájáig,
pukkanjanak
el a zöldarany
levél-halak,
mintha
tűztől,
azután sötét lesz itt,
senki se görnyed a kérges
senki se vonít,

akácok

hazamegyünk,
bort öntünk hideg
poharakba
magunkra ma,radtan,
sírva,
mint a szélben ide-oda
csapkolódó
deszkaajtó.

13. MAGAMHOZ KÖTLEK
Magamhoz
kötlek
és megint magamhoz
feketedő
kötéllel,

kötlek

te meszes, sárga
csontváz,
de te is köss
magadhoz.

között,

CZEGÖ

ZOLTÁN

Legendabéli csend
Apáczai Csere János Kolozsvár előtt

Peregni kezd az este
lombja,
mezőnket
titokkal hinti be,
marékká hűl a tűz a földön,
szítani nem jő senki sem.
Legendabéli
ág hajol
fölém
— csak ilyen lehet a vízi csend —,
mint lomha hal, inog körül a szél,
mint végső számvetés
idebent.
Nem olcsó, nem, egy ilyen
éjszaka,
csak az önámításnák
pihenés.
Mint a múlt a teljes
szerelemből,
egy-egy
parázs hunyva
visszanéz.
Meginog, mint harang, itt fönn az ág,
hozzá elnémult
éjek
konganak.
Egy vár zsivaja zuhog újra
bennem,
még egyszer tudatván,
hogy minden
omlatag.
Lám, a hajnal is alig érhet el,
a harmat maradt csupán s e vízi
csend.
Fordul még egyet s megugrik
a szél,
megidézi
rám csöndben a
végtelent.

Háborúk mélyén
Száztizennégy
háború
romjaiban
bokáig
állván,
s törmelékeit
morzsolgatva
tenyeremben
jobbról balra, balról
jobbra
(ordítani
szeretném,
hogy egyáltalán,
egyáltalán
nem
mindegy,
semmi sem
mindegy
Scipio Africanustól
Hitlerig!)
rettegve
látom, hogy végül is
velem történt meg
minden,
amit a történelem
eddig a napig
elsodort.

Hiába számlálom össze gyermekkori
bűneimet,
hűtlen kutyáimat,
tévedéseimet
és visszatekintő menyasszonyaimat
—,
egyetlen sikoltás a mellem, hogy tudnom kell,
mindezekkel mennyire
meggazdagodtam.
Végül is nem sokkal,
csak egy rámbízott, rámtörő
történelemmel,
s annak mélyén valahol nevemen szólít egy vén
egy elomló falu és két fürdőző leány.

varázsló,

77'

ÚJHELYI

JÁNOS

Virágzott a rózsa
Bolond május volt, nagyon bolond. Nem is tavasz volt az már, hanem
égető, forró nyár. A természet megbolondult abban az évben. Januárban és
februárban kiskabátban tétlenkedtek az emberek a házuk udvarán, de március
elején újra előkerültek a bekecsek, úgy járt ki a nép a földekre elvetni a tavaszi búzát, a korai borsót, a tengerit. Aztán április közepén egyszerre megfordult az időjárás, kitört a korai kánikula. Az orgona ideges gyorsasággal bontotta ki szirmait, és néhány nap alatt el is virágzott a nagy hőségben. A falu
legényei gondban voltak, nem volt virág, amit kitűzhettek volna kedveseik
kapufélfájára a május elsejére virradó éjszakán. A falu legöregebb emberei a
fejüket csóválták: megbolondult a világ, hajtogatták, Isten büntet bennünket a
bűneink miatt.
A hatalmas koporsó ott állt Sipos Lajosék udvarán. Nyitva volt. Sipos Marika és Karajos Jóska egymást átölelve feküdtek benne. Áz utolsó kívánságuk
volt, a búcsúlevelükben megírták, hogy egy koporsóban temessék el őket.
A kívánság teljesítése nem volt egyszerű, sehol a járásban nem lehetett ilyen
nagyméretű koporsót kapni, végül a gyászoló családok hosszas utánjárására egy
derecskei asztalosmester vállalta a munkát. Egy nap, egy éjszaka ácsolta, gyalulta a koporsót Sipos Marika törékeny testének, Karajos Jóska hosszú, sovány,
kétméteres alakjához igazítva a méreteket.
A gyászoló családok a koporsó két oldalán, egymással szemben ültek .a
házból kihozott vizespadon és a tengerimorzsoláshoz használt kisszékeken, sámlikon. A bal oldalon Siposék: apa, anya és a három testvér, két lány, egy fiú; a
jobb oldalon Karajosék ketten: férj, feleség. Nekik egyetlen gyermekük volt
Jóska. Karajosné száraz szemmel nézte csendesen jajongó nászasszonyát, tekintetében már nem volt harag, sem gyűlölet, az alatt a néhány nap alatt, amióta
a tragédia bekövetkezett, hozzászokott a gondolathoz, hogy a menye beszélte
rá az ő egyetlen fiát az öngyilkosságra. Tisztes távolságra a két családtól a
gyászolók sokasága félkört húzott a koporsó körül. Elöl fekete ruhás idős
asszonyok és emberek álltak, mögöttük a középkorúak, leghátul a fiatal lányok
és legények. A gyerekek elszóródtak a felnőttek között. A ház végénél, egy
gyalulatlan deszkákból rögtönzött asztalnál tíztagú cigánybanda ebédelt. A cigányok szótlanul kanalazták a marhagulyást, hófehér, frissen sütött kenyeret
ettek hozzá. Egy tíz év körüli kerek arcú fiúcska, Varga Sanyika, az elhunyt
fiatalasszony távoli rokona kitartóan bámulta az ebédelőket, korgott a gyomra,
mivel aznap még nem evett semmit.
A búcsúlevélben, amelyet Sipos Marika írt, de Karajos Jóska is aláírt, így
hangzott az egyik kérés: „A temetésünkön cigánybanda játsszon, muzsikaszó
kísérjen el bennünket az utolsó utunkra." A következőkben pontos listát adtak
az eljátszandó nótákról, gondosan meghatározva, hogy melyik mikor csendüljön fel.
78'

Délután két óra volt. A nap meredeken tűzött a korán lesült arcokba, apró
izzadságpatakok indultak el a hátakon, a sötét ruhák mohón szívták magukba
a kemény fénysugarakat. Lopva, hogy a másik észre ne vegye, egyre többen
pislogtak a kiskapu felé, hogy jön-e már a tiszteletes úr, megkezdődik-e végre
a gyászszertartás. De az utca egyelőre üres volt.
A koporsóban békésen feküdt egymást átkarolva Sipos Marika és Karajos
Jóska, őket már nem zavarta sem a nagy hőség, sem a nagy sugárzás. Marikán
a fehér menyasszonyi ruhája volt, Jóskán a fekete vőlegényi öltönye. A ruhák
még újak voltak, hiszen csak hat héttel ezelőtt volt az esküvőjük. Nem voltak
szép halottak. Jóska arca szederjes volt, majdnem fekete, látszott rajta, hogy
hosszú volt a haláltusája. A halottkém megállapítása szerint először Jóska
akasztotta fel magát, de még élt, mikor Marika is nyakára hurkolta a kötelet.
Ö néhány perc alatt kiszenvedett. Marika foga között csipkés szélű zsebkendő
maradványa fehérlett, azt gyűrte a szájába az utolsó pillanatokban. Később a
szorosra zárt állkapcsokat nem tudták szétfeszíteni, Siposné nem tehetett mást,
ollóval levágta a zsebkendő kilógó végét.
A gyászoló tömegen elégedett sustorgás futott végig. A kiskapuban feltűnt
a tiszteletes úr a furerátor és néhány egyházfi társaságában. Sietős léptekkel a
koporsóhoz ment, fekete palástjának két szárnya picinyke porfelhőt kavart,
pedig a levegő mozdulatlan volt. A gyászban legmélyebben sújtott családtagok
felemelkedtek a helyükről, a tiszteletes úr együttérzően fejet hajtott előttük,
azután imára kulcsolva a kezét belekezdett az első énekbe.
„Tebenned bíztunk eleitől fogva . . . "
A két anya, Siposné és Karajosné, a koporsó két oldalán ráborult a gyermekére, egyik a lányára, másik a fiára, csendesen jajongva szólították, csókokkal borították az élet helyett a halált választó szülötteiket. A ház végénél most
fejezte be az ebédet a tíztagú cigánybanda.
Marika és Jóska holttestét a falu határában, egy üresen árválkodó dohánypajtában találták meg. Kétnapos halottak voltak akkor már. Marikán a vasárnapi selyemruhája volt, Jóskán katonai egyenruha. Mert Jóska katona volt, a
jugoszláv határon szolgált, eltávozásra jött csupán haza, de ők ketten tudták,
hogy ez az eltávozás több lesz, mint negyvennyolc óra, ez végleges lesz és
örökérvényű — mindkettőjük számára. A búcsúlevelet Marika selyemruhájában találták meg. Rövid levél volt, szinte semmitmondó.
„Kedves szüleink, testvéreink, rokonaink és barátaink! Közös elhatározással
úgy döntöttünk, hogy nem élünk tovább. Ne sírjatok, mi végre boldogok vagyunk. Bocsássatok meg, ha fájdalmat okozunk nektek a halálunkkal. Most
búcsúzunk, Isten veletek, az utolsó álmunk elérkezett. . ." Ezután már csak a
temetésen eljátszandó nóták felsorolása következett.
'
A tiszteletes úr az ének elhangzása után rövid imát mormolt, majd intett
a derecskei koporsókészítőnek, hogy lásson munkához. A derecskei ember, másik három helybeli segítségével magasba emelte a koporsó fedelét, de egyelőre
nem tudták a helyére tenni, mert a gyászoló tömegből fiatal lányok léptek elő,
és a kezükben szorongatott gyöngyvirág- és tulipáncsokrokkal teleszórták a két
fiatal élettelen testet. A szemfedőt, teljes egyetértésben, Siposné és Karajosné
hajtotta le. Most már nem volt akadálya, hogy a koporsófedél is a helyére
kerüljön. A derecskei ember szögeket és kalapácsot húzott elő a táskájából.
A tíztagú cigánybanda rázendített az első nótára, úgy ahogy azt Sipos Marika
és Karajos Jóska rendelte.
Lehullott a rezgő nyárfa
Aranyszínű levele .. .
A gyászoló tömegben az asszonyok és a lányok felzokogtak, Siposné ájultan
hullott a földre. Karajosné kiégett szemekkel nézte a derecskei koporsókészítőt,
aki. megfontoltan, szép sorjában a száraz tölgyfába verte a hosszú szegeket.
A fiatal párt a debreceni vasútállomáson látta utoljára egy helybeli szem79'

tanú. Jóska a vonat lépcsőjén állt, Marika a sínek mellett, görcsösen szorították
egymás kezét. Csak nézték egymást, nem beszéltek egy szót sem. A vonat megrándult, lassan elindult, Marika futott a sínek mellett, nem engedte el Jóska
kezét. Aztán Jóska leugrott a vonatról. Ez vasárnap történt, a holttestüket két
nap múlva, kedden találták meg. Akkorra már katonák jártak a faluban, Jóskát keresték, és a rendőrség is vizsgálatot indított.
Az utcáról négylovas, koszorúkkal és virágcsokrokkal roskadásig megrakott gyászkocsi fordult be az udvarra. Három fiatal lány és három fiatal
legény a koporsó két oldalához ment, megmarkolták a fekete rudakat, a magasba emelték Sipos Marikát és Karajos Jóskát, egyenest a nap felé. Aztán
óvatosan elhelyezték a koporsót a halottaskocsi belsejébe. A gyászolók menetbe rendeződtek, elöl a szülők és a legközvetlenebb hozzátartozók, majd a
többi nép, úgy ahogy ez ilyenkor illik. Leghátulra a cigánybanda maradt, s amikor a fekete kocsi kigördült a nagykapun, új nótába kezdtek.
Édesanyám is volt nékem,
Keservesen nevelt engem . . .
A halottas menet szép lassan elindult a templom irányába.
Hogy miért halt meg Sipos Marika és Karajos Jóska, erre senkinek sem
sikerült kielégítő magyarázatot találnia. Sem a falunak, sem a hivatalos szerveknek. Belenyugodtak a megváltoztathatatlanba: elmentek, mert nem szerettek élni. Voltak persze rosszindulatú emberek, akik azt pusmogták, hogy Marika kislány korától nagyzási mániába szenvedett, s mivel a szülei igen szegények voltak — a lakodalom, istenem, de sivár volt! — egyszer és utoljára ki
akarta harcolni magának a boldogságot, azt az egyetlen pillanatot, amikor mindenki csak róla beszél, amikor ha csak néhány óráig is, ő áll az események
középpontjában. Ezért rendelte a négylovas gyászkocsit, a gyönyörű koporsót
•és a tíztagú cigányzenekart.
A gyászoló menet a tanácsháza előtt vonult el, onnan már csak néhány
lépésre volt a templom. A tanácsháza épülete (néhány éve még bírói kúria) fel
volt díszítve virágokkal és zászlókkal, hosszú, kígyózó feliratokkal, amelyek
•egytől egyig a béke győzelmét hirdették és harcba szólítottak a szocializmus
esküdt ellenségeivel szemben. A dekoráció középpontjában, az őt megillető
kiemelt helyen, Magyarország legbölcsebb embere, minden dolgozó apja, a tévedhetetlen géniusz arcképe mosolygott a gyászolókra. Csak néhány napja volt
május elseje, a díszítést még nem szedték le, a temetést is a kötelező felvonulás miatt kellett egy nappal elhalasztani. A tanácsházán látszatra nem volt
senki, a függönyök eltakarták az ablakokat, az emberek mégis lejjebb hajtották a fejüket, ahogy elhaladtak a sárgára festett, kocka alakú épület előtt.
Még a cigányok is halkabban cincogtak a hegedűjükkel. Csak Varga Sanyika,
•a kerek arcú kisfiú bámulta kitartóan a bölcs vezér képmását. Azon töprengett, mitől lett olyan csupasz a bácsi nagy feje. Az életben nem látott még
kopasz embert, ezért volt számára szokatlan a látvány. Az édesanyja megrángatta a kisujj át: Ne bámészkodj, te! — sziszegte a fülébe. A kisfiú elkapta a
fejét a képről, szomorú arcot vágott, a szandálját figyelte, ahogy újra és újra
elmerült az utca porában.
A templom kapuja előtt a zenekar elhallgatott, a gyászoló menet megállt.
A három lány és a három legény leemelte a koporsót a halottaskocsiról, a
templomkertbe cipelte. A népség bevonult istenházába, hogy végső búcsút vegyen a fiatal pártól. Varga Sanyika az utolsó pillanatban, a templom ajtajánál
kicsúszott az anyja szorításából, a magányos koporsóhoz ment, a feliratokat
betűzgette. Az egyik oldalon ez állt: Karajos József né Sipos Marika élt 19
•évet. Átment a másik oldalra, itt ezt olvasta: Ifj. Karajos József élt 20 évet.
Sanyika megsimogatta a koporsó fedelét, a nagy melegben is hűvösnek találta.
Aztán megpiszkálta az orrát, unatkozott. Zsebre gyűrte a kezét, és megkereste
:80

piros ceruzája-csonkját. A ceruza hízelgően simult a markába. Még egyszer a
koporsóra pillantott, aztán kényelmes léptekkel kisétált a templomkertből.
A tanácsháza most is kihaltnak tűnt. A kisfiú óvatosan körülpislogott, nem
látott senkit a környéken. Felágaskodott a bölcs vezér képmásához, előhúzta
zsebéből a piros ceruza csonkját, és elsőnek szép nagy bajuszt rajzolt a csupasz
arcra. Aztán a koponya következett, olyan hajat pingált rá, amilyet az édesapja viselt: bozontos, dús göndör fürtöket. Még a nyelvét is kinyújtotta erőlködésében. Mikor kész volt a fejjel, piros szemüveget kanyarított a húsos,
tömpe orr fölé. Ilyen drótszárú szemüveget meg a nagyapja hordott. Nagyon
elégedett volt a munkájával. Már éppen hozzáfogott, hogy füstölgő cigarettát
vagy pipát rajzoljon a bácsi szájába, amikor meghallotta a cigányok muzsikáját. A dallamok lágyan úsztak a templom felől.
Kék nefelejcs, el ne felejcs,
Virágzik a, virágzik a síromon . . .
Sanyika visszatrappolt a koporsóhoz, szótlanul megmarkolta kisírt szemű
édesanyja kezét, aki észre sem vette, hogy a fia eltűnt mellőle arra a félórára,
amíg a gyászszertartás tartott. A gyászolók újra a megszokott rendbe rázkódva
elindultak a temető felé. Megszólaltak a harangok, előbb a nagy, aztán a kicsi.
A nap még mindig magasan volt.
Sipos Marika a halottkém megállapítása szerint háromhónapos terhes volt.
Tehát a nagy tölgyfa koporsóban nem ketten, hanem hárman feküdtek. Marika
közepes eredménnyel végezte el a nyolcadik osztályt, nem tanult tovább, a
szülei mellett dolgozott hatholdnyi földjükön. Nagy teher volt rajta, mert a
testvérei mind fiatalabbak voltak nála. Karajos Jóska az Üj Élet téeszcsében
zetoroskodott, ő csak hat elemit járt ki, az iskolában a legrosszabb tanulók
közé tartozott. Hogy mikor, hol találkozott egymással a két szerencsétlen fiatal,
erről senki sem tudott. Mindenesetre kész helyzet elé állították a szüleiket, de
azok megértőek voltak, áldásukat adták rájuk. A világ rendje ez ősidők óta,
hogy a fiatalok egyszer kirepülnek a családi fészekből. A fiatal pár az esküvő
után csak nyolc napot élt együtt, Jóskát visszaszólította a kötelessége a jugoszláv határra.
A temető kapujában a gyászkocsi megállt, a négy ló nem tudott tovább
menni a keskeny úton. A koporsóvivők, újabb három fiatal lány és legény,
ismét a magasba emelték a koporsót.
A cigányzenekar is új nótába kezdett.
Temető a Tisza, mikor kivirágzik . . .
A sír messze volt a temető kapujától, egészen fent a domboldalon. A legények arcáról csíkokban folyt az izzadság, a lányok ruhája átázott, mire a sírgödörhöz eljutottak. A megerőltetéstől zihálva tették le a koporsót a sír szélére. A tiszteletes úr végignézett az elgyötört gyászolókon, s gyorsan mormolni
kezdte a Hiszekegyet. Erős férfikezek helyezték el a koporsót a mély sírgödörbe. A cigányprímást meghajtotta fejét a sír felé, és elrántotta vonóját a húrokon. Felcsendült az utolsó nóta, pontosan úgy, ahogy azt Sipos Marika és Karajos Jóska rendelte.
Virágzik a rózsa, zúgnak a patakok,
Nem tehetek róla, szerelmes vagyok.
Nem tehetek róla, jött egy szép legény,
Vadrózsahulláskor megszerettem én.
A nyers sárga föld egyenletesen zúdult a szép tölgyfa koporsóra. A sírásók
összeszorított szájjal, keményen, gyorsan dolgoztak. A gyászolók felzokogtak.
Mindenki sírt, férfiak, nők, gyerekek, csak Varga Sanyika szeme maradt száraz, gondolatai messze jártak. Siposné, mint a kivágott fiatal akác, eszmélet6 Tiszatáj

81

lenül esett össze újra. A szép dallamok repdestek, szálltak a sírok felett, az
egész temetőkertben, mindenütt.
Szeretem azóta, nem is sejti ő.
Elnyílott a rózsa, ám szerelmem csak nő.
Ne kérj szívet mástól, ó te szép legény.
Vadrózsa hulláskor szeress te is belém.
A gyászolók lódobogásra kapták fel a fejüket. A sírtól alig ötvenméternyire a néhány hónapja kinevezett új rendőr törzsőrmester, Kis Kovács János
feszített a lován. Tekintetével átfúrta a tömeget, nyilvánvalóan keresett valakit. Varga Sanyika görcsösen kapaszkodott az anyja kezébe, érezte, tudta, hogy
őérte jött el a szép, büszke törzsőrmester. Mert rosszat cselekedett, ott a tanácsházán. Szabad kezével benyúlt a kisujjasa zsebébe, és óvatosan, hogy senki ne
lássa, a földre ejtette a piros ceruzacsonkot. Az áruló jelet. Kis Kovács János
türelmesen várakozott, deres lova mohón harapta a temető kövér füvét. Varga
Sanyika szíve vadul kalapált, izzadság borította el kis testét mindenütt. Már
éppen kiáltani akart, hogy én vagyok a tettes, engem vigyen el, mikor a gyászolók sokaságából kivált egy negyven körüli mokány férfi, és elindult a törzsőrmester felé. Kerekes Berti volt ő, a rendőri felügyelet alatt álló egyén, aki
egy évvel ezelőtt megtagadta a kötelező beszolgáltatást, és ezért nyolc hónapot
húzott le a városi fegyházban. Berti, amikor odaért Kis Kovács Jánoshoz, meghajtotta előtte a fejét, de csak egészen kicsit, és elindult a temető kapuja felé.
A törzsőrmester lépésben követte a lovával.
A síron már a fejfát helyezték el. A gyászolók fájdalma elapadt, nagy
csend volt mindenütt. A cigányok lábhoz tett vonókkal várakoztak. Siposné
figyelmes szemekkel számolta a koszorúkat, csokrokat. Az emberek lehajtott
fejjel hallgattak. S ekkor Varga Sanyika bömbölni kezdett. Hüppögve, görcsösen rázkódott. Senki sem szólt rá.
A nap meg csak ragyogott, ragyogott. . . Mintha soha nem akart volna
lebukni azon a délutánon.

82'

Emlékek birodalma
ZELK Z O L T Á N : AHOGY A KÖTÉLTÁNCOSOK

Egy városszéli ház hatodik emeletének betonfalai között születtek Zelk Zoltán
ú j versei. Már azok, amelyek nem a kórházi ágy verejtékes vásznai között, a testi
fájdalom feszültségében. Magányban és csendben mindenképp, „még soha ilyen
messzi a világtól", külön planétán, amelyet „távcsövek se mérnek" (Ketten). A szenvedés, a kényszerű mozdulatlanság, a lélek borongó melankóliája alakítja dallamukat. Elégikus ez a dallam, egy szorongó szív kihagyó üteme szabja meg ritmusát.
Mégis élettel teli, bár ez az élet többnyire múlt idejű, az idő rétegei alól feltörve
tölti meg a versek zárt terét. A költő emlékeit idézi és lajstromozza, velük bútorozza be a kelenvölgyi szobát, a kényszerű magányt. Általuk szerez percnyi enyhülést a testi gyötrelem mindent elsodró hullámaiban.
Az emlék valóságosabb lesz, mint az, ami van; a múlt élőbb, mint a jelen,
„ . . . a m i mögöttem, mind köröttem" — olvassuk a Hatvanhat év után egy sorát;
„nem múlik el semmi sem mögötte, / utána zúdul amit elhagyott" — hangzik a
Ne nézzenek utána. Az emlékezet egy másik és igazabb életet sző a felidézett múlt
dolgaiból. Ennek az életnek nem szab határt a tér és az idő; a léleknek, minden
szokással ellentétben, nem a homályos jövő, hanem az egyre valóságosabb és gazdagabb múlt ad transzcendenciát. „ . . . élünk míg élünk, de gyermekkorunk / az
istennél is halhatatlanabb!" — mondja a költő a Tengernél erősebb zárósoraiban.
A személyiség az emlékezésben találja meg igazabb önmagát, a múlt életre keltésében lépi át azokat a szigorú határokat, amelyeket a test romlása zárt köré. Zelk
Zoltán költői személyisége valójában emlékező személyiség, amely a múlt eseményeiből, lélekrezdüléseiből, színeiből külön világot, öntörvényű költői birodalmat
teremt.
Ennek a világnak megvan a maga múltbeli természete és társadalma, a maga
története. Emberi arcok kelnek életre, miket régen betemetett az idő, az elmúlás, a
feledés. Elpusztult erdők öltik fel tavaszi ünnepi ruhájukat. Elsodort életformák jelennek meg újra, régi szatmári falvak, pesti irodalmi kávéházak, zuglói reggelek.
Régi párbeszédek folytatódnak, Móriczcal, Babitscsal, Nagy Lajossal. Elporladt lovak
támadnak fel, s lendülnek vágtába valami régi ügetőn. Mindennek tiszta képe, világos rajza van. „Költészet, nem értekezés, / nem okfejtés, nem disszertáció, / a pontos, szabatos fogalmazás / itten parancs! olyan építkezés, / ha egy kanálnyi habarcs
is hiányzik, / bedől a ház, és vak romok alól ,/ kaparhatod vissza, ha még tudod, /
a betemetett, fuldokló világot" — olvassuk a Megsértett szóban, mintegy az emlékező költői személyiség ars poeticája gyanánt. A hiánytalan emlékezetet töretlen
kifejezőerőnek és pontos fogalmazásnak kell kiegészítenie.
Az emlékek nyomán születő versek tiszta rajzot és telt színeket adnak, költői
erejük ezúttal valóban inkább a kép, a szemléletes látvány és nem a zene (amelynek
különben Zelk Zoltán költészetében szintén kitüntetett szerepe van). Ezek a képek
természetesen magukon viseiik az emlékezet bélyegét. Azét az emlékezetét, amely
háló módjára meríti ki a múlt vizéből egy hajszolt élet maradványait; sokszor
6*

83

olyan képeket, amelyeknek belső rendjét nem a logika hitelesíti, hanem csakis a
személyiség belső szükséglete. Maga az emlékezet, amely megszervezi a képek a r á nyait. A kompozíciónak ezért határozottan van valamelyes szürrealista jellege.
(A szürrealizmus különben sem idegen Zelktől. Költői pályája ennek az irányzatnak
a vonzásában indult, a Dokumentum és a 365 című folyóiratokban jellegzetesen
szürrealista verseket közölt. Későbbi költészetén is érződött időnként, hogy megőrzött valamit a szürrealisták vívmányaiból.) Az álomszerű jelenetek, az egymásba
játszó, áttűnő képi formák, az asszociatív szerkezetek belső feszültsége sorra a szürrealista költészet (és festészet) kompozíciós technikájára utal. Zelk metaforáit különös belső feszültség hatja át, jelzős szerkezeteiben sajátos ellentmondás, olykor
paradoxon ölt alakot. „ . . . ellobbant záporok", „föltüzelt palánkok deszkáját rágó
holt komondorok", „köddel fűtött vaskályha", „az ablakokon kihajol a bámész alkonyat" — hangzanak ezek az ellentétekre épülő metaforikus szerkezetek. A szürrealista képtechnika mellett bizonyára ott rejlik bennük a szimbolisták szinesztéziájának emléke is.
A festői világ, amely Zelk Zoltán szürrealisztikus képeket teremtő, emlékeket
és álmokat mozgósító költészetében alakot ölt, természetes analógia gyanánt idézi
fel Marc Chagall festői látomásait. A költő maga hivatkozik a festőre Só és emlékezet című homraage-versében. (A „hegedűs a háztetőn" témát megfestő 1908-as
Ravatal a sötét utcán című képre utal.) A gyermekkori, szatmári emlékeket festő
költemények azonban minden nyílt utalás nélkül is Chagall világára emlékeztetnek.
„És jött egyszer a pópa is, / de le nem ült, szalonnát sem evett, / csak állt a kőtörők fölött, / szakállát markolva beszélgetett, / de hiába markolta is / szakállát ha
tíz ujjal is, / az első szél fölkapta s elröpült, / a kémények s a fellegek / közt még
sokáig föl s alá merült, / míg el nem szállt fejéről süvege / s az a süveg a holdig
meg nem állt, / míg szoknyája hegycsúcsokig be nem / takarta Ilobát" szól a Mikor
Ilobán este lett, Chagall híres képét idézve, az 1914-es Vityebszk,külvárosát.
És hivatkozhatnék még a Ha kialudtak is a gyertyák, a Megkövült perc, a Csak ott, a
Nagyanyáim, a Kezitcsókolomolgácskadeszépma
című versek festői kompozíciójának
chagalli ihletésére is.
A Chagall-művekre utaló analógia azonban nem pusztán a versek képszerkesztő
technikájából következik. Ez az analógia lehetne a kulcsa annak is, amit Zelk Zoltán „népiségének" nevezhetünk. A Párizsban élő orosz-zsidó mester képei arról a
nosztalgikus érzésről tanúskodnak, amelyet szülőföldje és ennek a földnek a népi
élete iránt érzett a világvárosban is. Ebben az értelemben Marc Chagall mindvégig
Vityebszk festője maradt. Érzékeny emlékezettel idézte fel szülővárosának népét és
életformáját, az orosz parasztok és a zsidó kisemberek életét, a pravoszlávia és a
zsidóság mítoszait. Ami Chagallnak az orosz falu, az Zelk Zoltánnak Szatmár vidéke,
Érmihályfalva, Homoród, Iloba. Ö is a gyermekkori falvak népi életére emlékezik,
magyar és román parasztok, zsidó iparosok alakja támad fel verseiben. A szülőföld
és a gyermekkor mitológiájának egyszerre van esztétikai szerepe és szociográfiai
jelentése. Ez a mitológia hozza létre az emlékképek álomszerű, „chagallos" szerkezetét. Egyszersmind egy olyan zsidó-magyar népi világra utal, amelyet azóta elsodort a történelem. Mert Zelk Zoltán gyermekkorának szatmári, érmelléki falvai
ma már csak az emlékezet és a költészet imaginárius térképén találhatók. Szociográfiai valóságból éppen ezért lett költői mitológia. Ez a mitológia színezi sajátos
folklórral (mint Chagallnál is) Zelk Zoltán mai költészetét. És az emlékezetből életre
kelő folklór hajlítja vissza a lírai dalhoz ezeknek az elégikus verseknek a dallamát.
Az emlékek sora a gyermekkori világ életre keltésével indul, aztán sorra következnek a költői sors eseményei és évtizedei. A fiatalkori nélkülözés, a toloncház, az
irodalmi élet, a háború, a munkaszolgálat, a szerelmi boldogság, a börtön, a szabadulás, a gyász emlékei. Mindaz, ami betöltötte Zelk Zoltán zaklatott sorsát, több
mint hat évtizedét. A verseskönyv záródarabja: az Aki bejárta a világot m á r az
egész életpálya összegzését végzi el. E verseket gazdag epikus anyag szövi át, események, tájak, emberi arcok jelennek meg, akár egy önéletrajzi regény lapjain.
84'

Valójában Zelk Zoltán verseskötete úgy is olvasható, mint egy verses önéletrajzi
regény. Az egymást követő darabokból a költő életrajza bontakozik ki, akár egy
lírai regényből. A kötetet, mint önálló, magasabb kompozíciót az önéletrajz elve, a
kronologikus és emlékező előadás szervezi. Ebben a tekintetben Zelk Zoltán könyve
korunk magyar irodalmának önéletrajzi regényeivel, Déry Tibor ítélet nincs és Vas
István Nehéz szerelem című emlékirataival tart rokonságot. A vállalkozást őnála is
a visszatekintés, az önvizsgálat és a számvetés fűti; az az igény, amely a megélt
sorsról akar mérleget készíteni. Az önéletrajzi műfajok, mint ezt Déry és Vas műve
is igazolta, áthangolódtak, átalakultak az idők során. A klasszikus önéletrajzi regény
erősen intellektuális jelleget kapott, az „esszéregényhez" közeledett (mint ahogy az
ítélet nincs és a Nehéz szerelem is „esszéregény"). A verses önéletrajzi regény,
amelynek klasszikus formája nálunk olyan művekben jelent meg, mint Arany János
költeménye: a Bolond Istók és Arany Lászlóé: A délibábok hőse, viszont „lírizálódott", a lírai költészethez hasonult. S legfeljebb verseskönyvszerkesztő-elvet jelentett, áttételesen a verseskötet magasabb sruktúrájában jelentkezett. Ebben az értelemben lehet „verses önéletrajzi regénynek" tekinteni az Ahogy a kötéltáncosok
című kötetet is.
Zelk Zoltán új verseiben gazdag epikus anyag, ha tetszik, önéletrajzi információ
található. E versek eredendő költészetét mégsem pusztán a festői kép szerkezete, a
szürrealisztikus-álomszerű kompozíció okozza, hanem vallomásos, meditatív karakterük is. A színesen és pontosan festett emlékképeket mindig lírai meditáció zárja
le. Az álomszerűségükben is szemléletesen felrajzolt képek körvonalai és méretei
hirtelen kitágulnak, a jelenet kozmikus dimenziókba emelkedik. Az Ezerkilencszázhuszonnégyben láttam című vers például régi emléket idéz, hat cigányasszony önfeledt táncát a családi ház udvarán. Aztán a kép hirtelen átvált valami egyetemes
jelentésbe, a létezés szomorúságát fejezve ki. A cigányasszonyok lerogynak a fáradtságtól, és zokogni kezdenek: „zokogni kezdtek, s oly fekete szájjal, / oly világrepesztő vonítással / zokogták át az alvadt éjszakát, /' akár az isten, / ha zokogni
tudna, / mintha zokogni tudnának a fák!" S idézhetnők a példákat tovább. A meditatív záradék mindig a költő mai közérzetére, szorongó tudatára utal. Arra, hogy ma
már a testi szenvedéssel, a hanyatló erővel, az elmúlás kísértő árnyaival kell
küzdenie.
Ez a küzdelem nem jár mindig a vereség érzetével, a létezés elégikus szomorúságával. A Bolond szájból bolond dal fúj ciklus árulja el, hogy Zelk Zoltánban
mennyi életkedv feszül, milyen bölcs iróniával és humorral tudja szemlélni a világot, saját helyzetét. És van verse, a Győzelem, amely arról tanúskodik, hogy a múlt
idézése mellett a jelen derűsebb pillanatairól is talált szavakat. Arról a bölcs egyensúlyról, szelíd harmóniáról, amelyet az öregség hozott. Üj verseiről szólván, talán
ezzel a költeménnyel búcsúzhatunk: „Ha átgázolva a tengereken, / az öregség csuszamlós / földrészét megtalálod, / visszanézve, látod: /' az ifjúság / fölbokrétázott
csillagok alatt, / mindig zöld évszakokban járva, / zsákmánnyal megrakott napokkal
is / kudarc kudarc kudarc — / megöregedni! /' az a győzelem." (Szépirodalmi, 1975.)
POMOGÁTS BÉLA

A mai poétára
VERESS MIKLÓS: BÁDOGKIRÁLY
Veress Miklós első kötetében (Erdő a vadaknak) már biztonsággal komponált
versekkel ismerkedhettünk. Bizonyosságot szerezhettünk arról, hogy költő: képekben
lát, zenében gondolkodik és fontosat akar mondani. Újszerű formákkal, szokatlan
észjárással nem lepte meg olvasóját, de nagyon sokféleképp szólalt meg színvonala85'

san. Nem egy-egy költő vagy költői irányzat hatott rá, hanem úgyszólván a magyar
líra egész örökségét igyekezett újraélni.
Megvallom, először zavarba ejtett ez a sokféleség, ez a tanulékonyság. A kitűnően gördülő, pazar szókinccsel áradó, nagy sodrású, mégis finoman kikalapált
versmondatok mögött éreztem a személyiség jelenlétét — de inkább sorsában, hitében, akarásában és poéta doctust ígérő fölkészültségében, mintsem a hang eltéveszthetetlen karakterisztikumában. Mestereivel — régiekkel és újakkal — egyrangút
vagy majdnem egyrangút már tudott: az Átváltozásokat Ágh István is írhatta volna,
a Babits című szonettet a Nyugat nagy költőjének valamelyik ősz halántékú tanítványa; a Mikrokozmoszt
pedig akár Weöres, de ezúttal egy olyan Weöres, aki a
személyiségnek nagyobb jelentőséget tulajdonít, mint az igazi. Veress Miklós személyisége határozottan jelen volt a versekben, de nem a formák, nem a stílus jellegzetessége által, hanem a szándék megmutatásával, sors- és életrajzával, költői önarcképével. A Köd és arcok, a Megjelöltek, az Óda a könyörtelenséghez
és az Ikon
fekete Krisztussal azonban oly magas színvonalon valósította meg személyiségét
ezen az elsajátított nyelven, hogy velük már kilépett a jó tanítvány iskolapadjából:
ilyen teli tüdőből csak az énekelhet, aki nemcsak megtanulta a versírást, hanem a
személyiségét is hozzáadta.
Négy remekbe szabott vers már elég, hogy szerzőjét ne csupán „tehetséges fiatal költőnek" tekintsük, hanem nagykorú poétának tartsuk. (A látszólag igénytelenebbek közt is akadnak olyan ékszerek, mint például a Rondó.) Óvatos bizalmatlanságomat az okozta, hogy a „nagy vers" igényével írott poémái némelyikében
gyakran merített a hatvanas évek közepe táján országosan elterjedt költői köznyelv
fordulataiból. Gondolattársításai sokszor kapcsolódtak a történelmi sors ezerszer idézett közhelyeihez — bár ez nem jelent minden esetben egyúttal nyelvi közhelyet.
Nem győzött meg arról, hogy valódi lírai élmény táplálja a „latinok szlávok magyarok", a „huszok és dózsák", a „tüzes-abroncsok", a „zápolyák horthyk hitlerek" meg
a „dózsa-kezek kaszái" fordulatait. Szerintem ezekre éppúgy illik a Bata Imre által
emlegetett historizálás, mint Veress Miklós bármelyik kortársára, vagy akár elődeire,
például Váci Mihályra. A historizálás persze nem okvetlenül hiba. Historizált hiszen
Berzsenyi, Kölcsey, Vörösmarty, Petőfi, Arany, Ady, József Attila is, Illyés is,
bőven! A történelemről is elmondhatjuk, hogy „közös ihlet", akárcsak a nemzetről,
hiszen a nemzet történelmi fogalom. Kérdés, hogy a költő, részben a korszerűtlenné
vált hagyománynak, részben a divatnak engedve, allegória formájában veti-e oda
versébe a történelmi példát — vagy maradjunk ennél a szónál: példálózik-e a történelemmel — vagy pedig személyes élményévé, s így szimbólummá
növeli-e. Nemzeti költészetünkből csupán egy példát. Amikor Ady azt írta: „Ülj törvényt, Werbőczi" — pontosan kifejezte, hogy még mindig a középkori, feudális állapotok uralkodnak Magyarországon. Jogosan helyezhette szembe vele tehát azt is, hogy „Dózsa
György unokája vagyok". Amikor Veress Miklós azt mondja, „ki őseiben nem élte
végig / az egy-utat az összeroppan / s nem ér el jövőnkig soha" — a szó esztétikai
értelmében is igazat mond. De amikor néhány sorral odébb ezt olvassuk: „kulturált
robotokban / zümmög a rabszolgák kórusa" — nem érzékeli, nem érzékelteti a rabszolgák robotja és az elidegenítő futószalag-bérmunka sarkalatos minőségi különbségét. A történelmi régmúlt példáit még versben sem elég végiggondolni ahhoz, hogy
mai gondjainkat megemésszük.
De nézzük második kötetét, a Bádogkirályt, miként lépett előbbre ez a nagyra
hivatott költő. Először is illusztrálni szeretném egyetlen sorával, milyen nagyfokú
érzékenységgel és képzelőerővel alkot költői képet. A szavaknak nemcsak helyi értékét, hanem gazdag jelentéstartalmuk, vagy éppen többértelműségük ág-bogát is
elsőrendűen ismeri: „te griffmadár ki héjázol velem" — ebben egyaránt benne foglaltatik a „valakire hajaz" (hasonlít) és a „valaki fölött héjaként köröz" fogalma.
Vagyis két, egymással ellentétes gondolat feszül szembe ugyanabban a fél mondatban.
A részletszépségek fölmutatása azonban olyankor elsőrendű kritikusi feladat, ha
egy poéta költő voltát akarjuk bizonyítani. Veress Miklós erre már nem szorul:
koncepcióját érdemes mérlegre tenni. A történelem idézése továbbra is egyik leg86'

fontosabb módszere. Olyan személyes érdekeltségű versében is, mint a Szerelem.
Családfáját és szerelmeit írja meg benne, kihagyásos, szürrealisztikus eszközökkel, s
ezektől mégsem bonyolultabb a költemény, hanem — legjobb strófáiban — tömörebb és így kristályosan egyszerű, mint a népdalok. Látomásos forgatagban jelennek
meg a nőalakok, mind a maga arcával, de ugyanazon szubjektív élmény kiváltóiként: „egy testben mégis másban".
Nem annyira a népköltés, mint inkább a nemzeti költészet archaikumához kapcsolódik Veress Miklós. Üjabb líránkban jelentős költők gyakran élnek az archaizálás módszerével. Az egyiknél nem egyéb, mint visszavágyódás a romolhatatlan versek
régies nyelve iránt: a ma beszélt köznyelvtől eltérő szóhasználat, mondatszerkezet, igeidő, s a többi patina, a költészet igazának időt lebíró állhatatosságával hat a
mai olvasóra. A másiknál ős- és példaképkeresés, erkölcsi-gondolati szellemidézés, a
tradíció és hegemónia ápolása. A harmadiknál játék, az én kipróbálása különféle
szerepekben, esetleg a személyiség önmegsemmisítése, idegen lélekbe költöztetése,
elfordulás a mától. Olykor nem több, mint stilizálás, a szókincs és a köznyelv tágítása — a gazdag arzenál egyik eszköze a többi között. Veress archaizálásáról ezek
közül csak azt nem mondhatjuk el, hogy a személyiség semlegesítésére törekszik,
s elfordulásra korától.
Az archaizálás különféle szándékai közül egyiket sem helyezhetjük a másik elé.
Éppúgy, ahogy a historizálás is csak kinek-kinek egyénisége, vérmérséklete és művészi elgondolása függvényében mérlegelhető igazságosan. Az, hogy Veress mintegy
kívülről illeszti verseibe az archaikumot s a történelmi utalást, még semmiféle hátrányt nem jelent azokkal szemben, akik személyiségükben fedezik föl a magyar
történelem és a népi-nemzeti kultúra örökségét, mint valami sorsmeghatározó átkot
és gyönyörűséget. A magyar líra múltja arra int, hogy sokszor épp azok a költők
voltak a cselekvők, akik eszmélkedésük idején magányosak és hontalanok, „gyökértelenek" voltak. Például József Attila.
Aki a klasszikus népi közösségből jött, annak a magyarság, az etnikum szinte
természeti adottság: a szülőhazát a szülőfölddel azonosítja. Aki viszont nem érez
maga alatt ilyen talajt, az keresi, és így szerencsés esetben nagyobb szenvedéllyel
és átfogóbban sajátítja el az egész magyarságot, mint örök problémát: annak a magyarsága feladat lesz, s nem megoldás. És így egyúttal szenvedélyesebb kritika
tárgya is.
A „Somogyvilágnak" alighanem életreszóló kötelékeket köszönhet Veress Miklós.
De magyar, horvát, s — ha jól értem versét — osztrák ősei, számtalan lakóhelye,
vándorlása a közép-európaiság tudatát jobban elmélyítette benne, mint számos kortársában. Ennek köszönheti, hogy magyar költőnek vallva magát, két vékony verseskönyve tanulsága szerint rendkívül szerteágazónak tekinti feladatát. Ezért látom
egyelőre eklektikusnak a nagy vállalás folyományaként költői formavilágát. És ezért
lett középponti témája a költészet maga. Nem a formák, nem a stílus, hanem az
ars poetica, a költőelődök sora, a költészet mint sors és küldetés.
Legfontosabb verseit — a Csillagtűz ciklusban — Petőfi szelleméhez írta. A Könyörgő-átkozódó formai bravúrja külön említést követel. Kiváló formaérzékét dicséri, hogy az oldott, szabálytalan hosszúságú verssorok maradéktalanul fölidézik a
Balassi-strófa ritmikai hangulatát; Veress a magyaros verset nem cezúrákban számolja, hanem periódusokban gondolkodik, a logikai hangsúlyt tekinti mértékadónak,
s a lélegzetvételt zenei szünetjelnek.
A Szikrák Petőfi pipájából és az V. Ferdinánd felszólamlása is kitűnő teljesítmény. Az előbbi pontos jellemzés Petőfiről, az utóbbi kitűnő szatíra ellenségeiről —
a császár könyörgése-fenyegetőzése Petőfi szellemi-politikai súlyának hiteles lenyomata. E ciklusban számomra a Széchenyi ismeretlen levele Petőfi Sándorhoz jelenti
a vívmányt. (Veress Miklós eklekticizmusa és költői feladatvállalása tudatában különösen fontosnak érzem a teljesítmény és a vívmány megkülönböztetését.) Nem az
itt a vívmány, hogy versben dolgozza föl a történelmi tényt, miszerint Széchenyi elborult elmével fiának hitte Petőfit, ahogyan a „nemzethalálhoz" vezető forradalom
87'

és szabadságharc is a saját reformkori tevékenységének következménye volt háborgó
lelkiismerete számára. Ez még nem volna több, mint a történelmi lecke dicséretes
teljesítése. A téma nagysága mellett még mindig kismesteri alkotás maradna. De itt
sokkal többről van szó. Két alternatívát helyez egymás mellé: a lángoló forradalmár
és a kiábrándult, kozmikus válságba jutott reformpolitikus egzisztenciáját. Kitűnő
lelemény, hogy a kései Vörösmarty kulcsszavaival jellemzi Széchenyit: „megőrülés
és kétségbeesés" fenyegeti, „sárkányfogakkal vettettem ezt az országot teli". És az is
telitalálat, hogy a Felhők és Az őrült Petőfijét idézi: „e férges bolygót fölrobbanthatod". A ciklusban elfoglalt helyi értéke folytán a vers egyesíti a vívódó magyarság és az életre lázító magyarság alternatíváját.
E kettősség végighúzódik Veress egész eddigi ú t j á n : swifti, bulgakovi keserűség,
berzsenyis, vörösmartys, széchenyis undor és depresszió, és petőfis, ostorozó jobbítani akarás váltakozik magatartásában. S ez a kétféleség sokkal súlyosabb a mérlegen, mint nyelvi-stiláris eklekticizmusa. (Mint a Széchenyi-versnél is láthattuk, a
parafrazáló módszer a legsajátságosabb kifejezés szolgálatára is alkalmas lehet.)
Nem az a gondom, hogy a mindent vagy semmit kérdése foglalkoztatja — hiszen a
maga módján ilyen akarással, ilyen kétségekkel és fatalizmussal álltak a társadalmi
harc élére legjobbjaink: Berzsenyi, Kölcsey, Vörösmarty, Ady, bizonyos értelemben
még József Attila és Illyés Gyula is. (Pontosabb is, ha így fogalmazok: ha a Mindent nem akarhatjuk, akkor a Semmit akarjuk.)
Arról van szó, hogy szerintem Veress — egy-két kiemelkedő verstől eltekintve —
egyik alternatívát sem gondolta korszerűen tovább, mint elődei. S itt nagyon szükségesnek érzem hangsúlyozni: Veress Miklós maga hívja ki költészetével szemben a
felsőfokú kritikusi várakozást és igényességet. Feszíti, gyötri a hivatás tudata és a
küldetés láza, de még ritkán jutott tovább azon, hogy továbbra is kell a magyar nép
legvégső reménysége, az igazmondó, protestáló, minden fontos kérdést fölvető költészet; hogy kell a magyar költő, ez a szent voluntarista. Verseinek heroizmusa
egyelőre nem több, mint a magyar líra hagyományos heroizmusának igenlése. Roppant erőket halmozott föl már, olyanokat, hogy birtokukban képes lenne kimondani
az idült gondokat. Amit eddig mívelt, az többnyire a nemzeti líra (és olykor a
világirodalmi példák) önmagára-vonatkoztatása, nem annyira önkifejezés, mint inkább magas színvonalú stilizálás, ha mégoly lendületes és magával sodró erejű is.
Az első kötetben főleg a szubjektívabb érdekeltségű költemények, az egzisztencia
közvetlen fenyegetettségét kimondok mutattak kiutat ebből az állapotából. A másodikban az objektívabb felfogásúak ígérik eszmei magasodását. A Petőfi-ciklus mellett
különösképp azok, amelyek Benjámin László nemzedéki utóvédharcos költeményeivel rokoníthatók. (Benjámin: Mit csinál a fiú?, Búcsúbeszéd, Szocialisták stb. Veress:
Fillérvitézek, Interjú.) Igen fontos állomása fejlődő költői önismeretének a Bádogkirály nyitánya: A néhai poétára. Itt ébredt rá, hogy alkata számára a vers m á r
nem az önkifejezés eszköze elsősorban, hanem feladat. A költészet — a múlt poétáitól eltérően — „szakma" lett; az ellenség nem szemből támad, hanem hátulról vagy
belülről; a mai poéta már nem tud olyan egyértelműen, „egytorkúan" dalolni, mint
a néhaiak; a személyiség szétforgácsolódik, a világ egyre áttekinthetetlenebb, az
igazság csak paradoxonokban mondható ki, a „virtus" hatálytalan és hiteltelen.
Veress a nehezebb utat választotta. Ahelyett, hogy belenyugodna az egyéniség szétforgácsolódásába, s ennek tetszetős megjelenítését tűzné ki célul — megpróbálja
rekonstruálni a reá hagyományozott örökséget. Tudja azt is, hogy nem érheti be a
régiek parafrazálásával. De mindeddig nem volt módja, elszánása, hogy nyelvezetét
kikristályosítsa. Hogy ne csak szabatos és sokoldalú legyen, hanem ú j nyelvi jelenséggé integrálja stílusát. Hogy ne érje be az objektív módszer kísérleteivel, melyek
többnyire elszakadnak nemzeti-klasszicista vállalásától, hanem ehhez a vállalkozáshoz teremtsen ú j formanyelvet. A modern líra „kismesterei" közül számosan szereztek hírnevet azzal, hogy egyetlen, szerény és ösztövér formakoncepciót fejlesztettek
a tökélyig. (Más lapra tartozik, hogy ezek a költők egy idő után megrekednek, s
olykor hosszú évekre, vagy véglegesen elhallgatnak, esetleg az íráskényszernek engedve, újabb koncepció híján fölhígulnak.) Veress A néhai poétára konzekvenciáit
88'

egyelőre csak egy-két magányosan álló vers erejéig vonta le. Szinte minden k i próbált — mások által kipróbált — irányban tágítja lehetőségeit, de sokfélesége nem
lehet számára formakoncepció, mint az egyéniség teljes megsemmisítésére tudatosan,
törekvő Weöresnél. Kettejük különbsége a költő létébe vág. Weöres éppen az által
vált a legszuverénebb költővé, hogy személyiségfeloldásából költői elvet formált.
Veress Miklós viszont elkötelezett lírikus, s mindaddig nem követheti Weörest, amíg.
sorsát a társadalmi cselekvéshez köti. A Semmi akarása csupán a Minden akarása
árnyékaként, kontrasztja- és ellenpontozásaként szerepelhet verseiben. Ügy, mint
Adynál, József Attilánál.
Ügy vélem, további fejlődés számára nem a közhelykritikák szokvány javallata,
kívánkozik ide. (Már amennyiben hinni lehet abban, hogy a kritikus javallatát megfogadják.) Nem az „egyetemesebb mondanivaló" vezetheti messzibbre — nem is
hiszem, hogy választhatna egyetemesebb témákat, mint második kötetében. A stílus
változatosságának fokozása sem megoldás. Egyfajta stílust erőltetni úgyszintén annyi
volna, mint szíves eligazítás a zsákutca torkolatába. Szívesebben mondanám: a költő
ismerje föl lehetőségeit és korlátait korunkban, s a hagyományból ne azt válassza ki,,
ami szép és hasznos volt a maga idején, hanem azt, ami ma fontos. És ami n e m
igazán fontos, azt vesse el könyörtelenül. A kötet utolsóként leütött akkordja: „boldog ki e népnek lehet prédikátora". A benne rejlő igézet várja beváltását. (Szépirodalmi, 1975.)
ALFÖLDY JENŐ

Kenyeres Zoltán: Gondolkodó irodalom
Ez a könyv nem pusztán a fiatal magyar irodalomtörténész-nemzedék egyik legtehetségesebb képviselőjének kitűnő tanulmánykötete, hanem áttételesebb jelentősége
is van, mert nagyon jól reprezentálja egy fontos tudományfejlődési folyamat eredményeit. A Gondolkodó irodalom meggyőző bizonyítéka, szép igazolása annak, hogy
mindazok az esztétikai és irodalomtudományi viták, amelyek az utóbbi két évtizedben lezajlottak nálunk, a lényeget tekintve nem a pusztába kiáltottak, hanem érzékeny és értő fülekre is találtak, volt értelmük és eredményük, hasznosan alakították,
többek között a fiatal irodalomkutatók szemléletét, tájékozódását és módszertani felkészültségét. A másik, a szubjektív oldalról közelítve pedig beteljesült ígéret ez a
könyv arra nézve is, hogy a fiatalabb generáció az irodalomtudományban sem lesz
méltatlan elődeihez, megvan a kellő tehetsége, tanult az előtte járóktól s — relatívepersze — egyenrangú alkotóként felzárkózik hozzájuk, mindinkább részt vállal a
tudományág fejlesztéséből.
Ezeknek a kedvező objektív és benső adottságoknak szerencsés találkozására az
egyik legjobb példa Kenyeres Zoltán kötete. Ha a terjedelem szabta kereteken belül
választ keresünk arra, hogy mivel érdemli ki ezt az elismerést, több fő tulajdonságát emelhetjük ki úgy, hogy sorrendünk nem hierarchikus, hiszen mindezek
együttesen adják az értéket, -nála, noha külön-külön sem lebecsülendők.
Kenyerest egyszerre jellemzi az érdeklődés sokfélesége és a tárgyi tudás alapossága, felkészültsége egyformán extenzív és intenzív. A tartalommutatót átfutva ugyan
várakozással és kíváncsisággal vegyes kételkedés fog el bennünket, hiszen a tárgykör nagyon változatos; az olvasás azonban vitathatatlanul meggyőz arról, hogy
Kenyeres írásai sehol sem felszínesek, nem ismeri a rutinmunkát, József Attila kritikai szemléletéről, Lukács Györgyről és Illyés Gyuláról ugyanolyan elmélyülten éstényismeretbeli megalapozottsággal ír, mint Weöres Sándor lírájáról vagy költői
műfordításunk negyedszázadáról.
89'

Ez a nyitottság azonban nemcsak az érdeklődésre, hanem az értésre is vonatkozik. Ritka képesség: Kenyeres nemcsak egy-két írói módszerre, magatartásra, stílusra beállított és érzékeny, hanem sok irányban fogékony, mindegyik alkotói attitűdöt — olykor a legellentétesebbeket is — lényege szerint érteni és értékelni tudja.
Ezért írhatott olyan árnyaltan elemző tanulmányt felszabadulás utáni irodalmunk
egyik legbonyolultabb témájáról, a magyar líra 1945—48 közötti időszakáról, ezért
t u d j a egyformán megfejteni és feltárni Illyés és Weöres költészetének titkait, egyedi
különlegességeit.
Mindezt azért is teheti, mert jól egyesül benne a filológus és a teoretikus. Amire
vállalkozik, abban mind elméleti, mind irodalomtörténeti síkon otthonos, jóllehet
már utaltunk rá: témái nem könnyűek. A műalkotásoknak úgynevezett külsődleges
megközelítésében és belső elemzésében egyaránt jártas, egyszóval vizsgálati módszere nagyon összetett. Illusztrációként a sok lehetséges példa közül csak kettőre
utalunk: Kenyeres külön-külön is szépen és részletesen elemzi a költői világképet és
a művek belső világát, de emellett nagyon meggyőzően mutatja ki szerves összefüggésüket is például a „látomásos népdalról", a fényes szelek ifjú költőnemzedékéről
vagy Weöres Sándor lírájáról szólva.
Feltűnő az a következetesség is, amellyel Kenyeres Zoltán az irodalomtudomány
műszavainak és kategóriáinak pontosítására és árnyalására törekszik. Ezt a szándékot néha nyíltan megvallja: „Polgári humanizmus? Ennek fogalomköre olyan tág
értelmezésekre ad lehetőséget, hogy minősítésként alig használható már. Nem jobb
az elvont humanizmus nevű eufémikus megjelölés sem. Effajta címkék helyett pontosabban körülhatároljuk Weöres Sándor versvilágát, h a . . . " — s a részletes kifejtés
•során meg is teszi a kellő körülhatárolást, Weöres lírájának olyan értő elemzését
adva, amely az eddigi szakirodalom legjobbjai közé emeli tanulmányát. Kenyerest
láthatóan nagyon foglalkoztatja az a költői módszer is, amit a „tárgyias líra" műszavával jelölhetünk. Ez már önmagában is nagyon jó irodalomtörténészi tájékozódási
készségről tanúskodik, hiszen a magyar lírának egyik megkülönböztető jegye éppen
ennek a vonulatnak erőteljes jelenléte, gyakran egyenesen meghatározó szerepe költészetünkben. Kenyeres azonban nem elégszik meg azzal, hogy általánosságban szólva
a tárgyias líráról, ennek ürügyén egybefogjon más vonatkozásban eléggé eltérő jelenségeket; megmutatja ugyan a közös vonásokat, de azt is kifejti, hogy a tárgyias líra,
még pontosabban a líra tárgyiassága nem ugyanazt jelenti Illyésnél, mint Szabó
Lőrincnél, s megint más a funkciója az Újhold, költőinél. Ez a differenciálás rendkívül fontos elméleti, irodalomtörténeti és értékelési szempontból egyaránt.
Kenyeres Zoltánnak az is nagy erénye, hogy értékrendszere határozott, de egyben finoman árnyalt. Az irodalom és a tudomány valóságtükröző s alakító funkcióját vallva és vállalva Kenyeres tudatosan tette kötete élére József Attiláról, Lukács
Györgyről és Illyés Gyuláról írott tanulmányát; a kompozíció tökéletesen egyezik a
koncepcióval. Ez azonban nem jelenti sem azt, hogy őket nem t u d j a vagy a k a r j a
bírálni, sem pedig azt, hogy a polgári irodalom eredményeit alábecsülné.
Az külön érdekesség, hogy a kötetben egymás mellett szerepel a Lukács Györgyről és az Illyés Gyuláról írott tanulmány. Nagyon sokan vannak, akik inkább a
"köztük levő szakadékot, semmint az összekötő hidakat keresnék és építenék. Kenyeres Zoltán nagyon helyesen a két életmű egymástól független vizsgálatából hozza ki
az implicite meglevő s látszólagos feleselések mögül a lényegi egyezést; azt, hogy a
nemzetinek és az egyetemesnek a dialektikáját bizonyos hangsúlyeltolódás ellenére
.sem értelmezik ellentétesen. Tényekkel bizonyítja, hogy „Lukács György, döntő
pályafordulóin, mindig fontos impulzusokat kapott választásához a magyar történelemtől és a magyar kultúrától", Illyés pedig „példát ad arra a világirodalmi szemléletre, amely nem mond ellent a nemzeti irodalom ápolásának, és példát ad arra a
nemzeti irodalomszemléletre, amely nem zárja magába követőjét, hanem hozzáköti a
világ művelődésének nagy áramlásához".
Az "irodalomtörténész tehetségének egyik fontos mércéje, hogy tudja és meri-e
kritizálni azt, ami valóban bírálandó, még a legnagyobbaknál is. Kenyeres — hozzáértése és felkészültsége mellett — azzal tiszteli meg legjobban Lukácsot és Illyést,
-.90

hogy megalapozottan vitatkozik is velük. Joggal kérdőjelezi meg Lukács álláspontját a magyar történelmi fejlődés megítéléséről, a haladás—reakció értelmezéséről a
társadalomban 'és az irodalomban, valamint az ezzel összefüggő, de esztétikai nagyrealizmus elméletéből is következő „vagy világirodalom, vagy provincializmus" hamis alternatívájáról. A Választ szerkesztő Illyés törekvéseinek szükségszerű derékba
töréséről szintén nyíltan ír: „Az a paradoxon, ahogyan a szerkesztői elv a szerkesztői gyakorlatban önmaga ellen fordult, azt jelezte, hogy a plebejus demokratizmus
— noha még korunkban is létrehozhat nagy ívű, egyenes vonalú életművet — nem
elég erős ahhoz, hogy egymagában, a munkásság és a városodás érdeke, valamint a
minőségteremtő ú j értelmiség eszméje nélkül irányítsa az egész nemzeti irodalmat . .. még akkor sem, ha olyan korszakos nagy író, mint Illyés Gyula tesz rá
kísérletet." Mindezt azért is el kell mondani, mert Kenyeres Zoltán József Attila
mellett Lukács Györgytől és Illyés Gyulától tanult a legtöbbet. József Attilától megtanulta, hogy az irodalomkritika „az elemző szövegértelmezés és az elvi kritikai
értékelés feladatát egyaránt ellássa", Lukácstól átvette az elméleti igényességet,
Illyéstől pedig a magyar irodalom nemzeti felelősségének tudatát. Tanult persze másoktól is, de éppen azért tudja igazán érteni és értékelni Weörest, Jékelyt és Hajnal
Annát, mert József Attilát, Lukács Györgyöt és Illyés Gyulát jól ismeri és szereti!
Sok szó esik mostanában a színvonal és a közérthetőség összefüggéséről. Kenyeres Zoltán könyve jó példa arra is, hogy nagyon bonyolult kérdésekről olvasmányosan és szórakoztatóan lehet írni, a nem könnyen felfogható mondandót élvezetes
stílussal közelebb lehet hozni. A Gondolkodó irodalom nemcsak irodalmunk egyik fő
tendenciáját, intellektuális jellegét emeli ki, hanem valóban el is gondolkodtat, mert
kitűnő könyv, tartalmi és stiláris szempontból egyaránt a legjobbak közé tartozik az
utóbbi idők irodalomtudományi munkái közül. (Szépirodalmi, 1974.)
VÖRÖS LÁSZLÓ

Tamás Attila: Líra a X X . században
Tamás Attila csaknem lehetetlen föladatra vállalkozott: nevetségesen szűk, ötívnyi terjedelemben áttekinteni a XX. századi költészet áttekinthetetlen gazdagságát. Teljesítménye épp ezért példaadó; nemcsak az ismeretterjesztő szándéknak
nőtt fölébe, főképp a szakember érdeklődését is kielégítő új szempontjaival, hanem
a m ű f a j veszélyeit is sikerrel elkerülte. Gondolatmenete nem fulladt bele a panorámát beszűkítő részletezésbe, de nem is sekélyesedett el a semmitmondásig elvont
általánosságokba. Munkája újabb bizonyíték arra, hogy a tudomány igazi nép-szerűsítése nem mond ellent a szakmai igényességnek, sőt elválaszthatatlan tőle.
Tamás Attila munkájából — füzete látszólagosan laza szerkesztése ellenére is —
alaposan átgondolt ökonomikus módszer olvasható ki. Nem irányzatokat, életműveket vizsgál; ha ezt tenné, tanulmánya költői dzsungellé válna — hanem „fontos
sajátságok magyarázó elemzése" a célja; iskolák, portrék az eszmefuttatásba legföljebb mint példák épülnek be. Esztétikai minőségeket kitűnő műelemzésekkel ír le,
úgy rendszerez, hogy összegezéseiben benne lélegzik korunk lírája. Elemzései inkább
megközelítések, nem törekszenek a mindenoldalúság, a teljesség, a részletező alaposság ismérvére.
A szerző elfogulatlanul, sine ira et studio közeledik századunk lírájának jelenségeihez. Esztétikai pártosság ez, a legnemesebb értelemben szolgálja az igazi értékek kultuszát. Nincsenek előítéletei az izmusokkal szemben, de nem is azonosítja
91'

őket a modern költészet fogalmával. Meggyőző érveléssel mutatja ki, hogy az avantgarde újításai sem függetlenek a hagyománytól, s nem általában a hagyomány, hanem csak egyféle örökség megkérdőjelezései. De leszámol az úgynevezett hagyományos vers körül támadt babonákkal is: bennük nem a XVIII. vagy a XIX. század
él tovább (mint neoklasszicizmus vagy szimbolizmus), hanem éppoly korszerű, XX.
századi életérzést, esztétikai tartalmakat fejeznek ki, mint a formabontó alkotások;
hisz az újszerűség minden (nem csak avantgarde) esztétikai érték szükségszerű velejárója, nélkülözhetetlen eleme.
Figyelemre méltó megállapítása, amit az izmusokról tesz. Nem megkülönböztető
sajátosságaikat hangsúlyozza, hanem ami bennük közös: lázadásukat a „masszív
nyugalmú idillizáló világlátás" ellen, szembefordulásukat a fin du siècle enervált
szépségkultuszával. Kifejezőeszközeikben is több a közös, mint az eltérő: ritmusuk
a szabad versé, képszerkesztésükre a szabad asszociáció a jellemző. Nagyobb különbség van elnevezésükben- — expresszionizmus, futurizmus, szürrealizmus —, mint
eszmeiségükben, formavilágukban. A polgári irodalomtörténetírással szemben, amely
hajlamos a modern költészet látomásos expresszivitásában csak a szubjektum teremtő, kivetítő energiáját észrevenni, Tamás Attila e jelenség objektív — a társadalom feszültségeiben, a tárgyi-technikai környezet megváltozásában gyökerező —
valóságalapjára is hivatkozik. Közben más egyoldalúságokat is helyreigazít: a f r a n cia szimbolizmus (Rimbaud) mellett az avantgarde előfutárai sorában a jelentőségének megfelelő teret szentel a whitmani költészetnek, s megnyugtatóan tisztázza
Appollinaire helyét is a XX. századi líra folytonosságában.
Tamás Attila a modern költészet csomópontjaiként verstípusokat emel ki s elemez. Ezek a futurista-expresszionista szabad vers (Gottfried Benn, August Stramm,
Kassák stb.), az impresszionizmus intim hangulatiságával rokon szürrealista költemény (Reverdy, Eluard), a forradalmi poéma (Majakovszkij, Neruda), a konstruktivista és racionális vers (Mandelstam, Becher, Kavafisz, Brecht, József Attila), az
objektív (pontosabban a személytelenség látszatát megteremtő) líra, Lorcáék ősibbösztönösebb hangvétele, a teljességigény nagyverse (Saint-John Perse, Eliot, Juhász),
a hagyományos és a konkrét költészet (Höllerer, Aragon, Gomringer, Tandori). Sokarcúságát a valóságtartalom táplálja; a XX. század, amely egyszerre szülője a háborúnak és a forradalomnak, a fasizmusnak és a szocializmusnak, az individualizmusnak és a kollektivizmusnak, az űrhajónak és az atombombának, a racionalizmusnak és az életfilozófiának. Mozgását, alakulását egyoldalúságai szabják meg
azzal, hogy minden irányzat kitermeli önmaga ellentétét.
Tamás Attila tárgyának alapos ismerője. Otthon van a modern világirodalomban (tán csak a 45 utáni líra iránt tanúsít bizonyos közömbösséget), s ha tere nincs
is a bonyolult filozófiai és képzőművészeti összefüggések föltárására, jártasságának
többször is tanújelét adja. Könyvében egy nagy monográfia vázlata rejtőzik. (Tankönyvkiadó, 1975. Műelemzések
kiskönyvtára.)
GREZSA FERENC

Fejlődésregény vagy üdvtörténet?
SPIRÓ G Y Ö R G Y : KERENGŐ

Porházy Péter, a Város mindenható ura s a maga által sem tisztázott okokból
és célokért működő, mindazonáltal a kétségbevonatlanul helyes Magasabb Elvi Érdekeknek engedelmeskedő Porházy-féle szervezet szellemi atyja a noteszában kipipál
egy nevet — és ezzel Adorján András, a nemrég letelepedett ifjú költő sorsa meg92'

pecsételődik. A Város Ura nem magyarázkodik és nem indokol, csak határoz. De a
Város lakói nem is firtatják az okokat: Porházy személye szavatolja a számukra, hogy
a döntések Magasabb Elvi Érdekből következnek. És: „ki vagyok én, hogy beleavatkozzak érvényesülésük szabad folyásába?" Adorján neve mellé tehát odakerült a végzetes
fekete jel. Az ítélet megszületett, a gépezet őrlőmalmai komótos magabiztossággal
hozzákezdenek végrehajtásához. Néha lélegzetvételnyi szünetet tartanak — elvégre
hová siessenek, ha fogaskerekeik közül semerre sincs kiút? —, és Adorjánt a menekülés lehetőségének szirénhangjaival bódítják: „Térj meg a mi boldog szigetünkre,
í r j ' ü n n e p l ő ódát városunk Uráról, s tiéd leend a hatalom s a dicsőség — amen!"
„Töltődj föl e világ iránti megvetéssel oly erősen, hogy belebénulj, rázd le magadról
a Nagy Szellemhez méltatlan tettek mocskát — és bérelt helyed lesz Porházy birodalmában: leszel majd világfájdalmas, ártalmatlan keserű különc, megvetésből nem
lázadó fanyar shakespeare-i bohóc!" „Én is a gőgös fensőbbség tudatát kínálom:
légy ravasz, és fitogtasd te a gazdád erőit — ha valóban hatalmas nem is, mindenesetre rettegett lehetsz, s ez boldoggá t e h e t . . . "
A regény hőse tehát bekerül egy sorsszerűen rázúduló életszituációba, amelyben
minden belátható reális kiút látszólagosnak bizonyul. Csak a saját lelkiismeret fölmentését, a saját fensőbbségtudat öntetszelgő kielégítését ígérik, objektíve viszont
nem többet, mint a felső priccset — ugyanazon a barakkon belül. Minden reálisan
választható életút végső soron ugyanannak a Nagy Gépezetnek az üzemanyag-szükségleteit fejezi ki. Adorján András a regény folyamán mindvégig a hamis alternatívák szorosra zárult gyűrűjében „kereng". A regény sztorija — egészen az utolsó lapokig — Adorján hamis alternatívák közötti téblábolása. Tétova útkeresése szubjektíve korántsem ilyen szétfolyó: saját oktalan sorsa ébreszti föl benne a vágyat egy
olyan emberszabású életközeg után, melyben — hogy stílszerűen Spiró egy versére
utaljunk — a tettek nem élnek tevőjükről lemálltan, ahol tehát, más szóval, az ember
lényegét kifejező cselekvések otthon vannak, a mindennapi létezés és a létezés értelme ugyanazokban a gesztusokban nyerhetik el egységes alakjukat. Spiró regénye,
innen nézve, példázat arról, hogy Adorján világában a tettnek és a tevőnek, az eredménynek és az akaratnak, a külsőnek és a belsőnek ez az egysége nem valósítható
meg normális eszközökkel. Az egység — a „kerengés" föloldása — csak a radikális
kívülhelyezkedés életformájában valósítható meg. A jóság, a lélek egészsége — a
rossz Egész szimbolikus egyéni vállalása; az egyén számára az igazi megváltás ígéretét, a lényeghez elvezető transzcenzus útját csak olyan önként vállalt életút hozhatja meg, amely tudatosan szembe szegül az evilági normalitás, a „common sense"
minden érvével. Adorján minden evilági szirénhang csábításától megkísértetik —
majd eltépi magát tőlük, hogy végül megfontolt számítással, tudatosan menjen a
halálos betegség elébe.
Az egyén valósággal szembeni magatartásának két nagy típusa van. Az egyik a
reáliák világát úgy tekinti, mint a lényegi emberi értékek kibontakozásának a szféráját. A másik ugyanezeket az értékeket csak a valóság, a reáliák világával szembehelyezkedve érzi megvalósíthatóknak. Az előbbiben az egyén a maga életét lényegimmanensnek (legalábbis lehetőségében feltétlenül annak) fogja föl. Az utóbbi esetében a lényeg szempontjából az élet összes reálisan adott formája és lehetősége
értékközömbös, ezért csak két szempontból jöhet számításba: vagy a teljes elutasítás
önmagában halott tárgyaként, vagy a „magunk képére gyúrás" önmagában szintúgy
halott nyersanyagaként.
Végső soron minden művészi alkotás egyetlen zárt, legömbölyített érzéki alakban szimbolizálja az ember lényegi törekvéseinek evilági állapotát és esélyeit. Ha a
művész számára az élet valóságosan adott lehetőségei és keretei lényegimmanensek,
akkor a mű az ember minden szubsztanciális jelentőségű mozdulását megjelenítheti
a reálisan adott tárgyi-dologi szféra és a benne tevékenykedő emberek kölcsönviszonyán, e kölcsönviszony éppen megjelenő formáinak motívumain keresztül. Ha ellenben a művész meghatározó életélménye, melyet művé akar formálni, éppen ennek az
ellenkezője — vagyis a lényegi értékek kívülszorulása a valóságos életkeretekből —,
93'

akkor alkotásában az összes, valóság illúzióját keltő mozzanat jelenléte csak annyiban indokolt, amennyiben önnön lényegvesztettségét érzékíti meg. A két út és a két
művészi beállítódás: a szimbolikus és az allegorikus történet, a klasszikus realista
regényforma és a példázat ellentéte.
Spiró regénye olyan életérzést próbál hagyományos realista formává kiteljesíteni,
amelynek adekvát művészi alakja a példabeszéd, a parabolikus történet lehetne.
Racionálisan akarja motiválni Adorján irracionális halálugrását, a „normális" élet
ábrázolására szerveződött eszközökkel kísérli bemutatni az — innen nézve — tökéletes abnormalitás önkéntes vállalását. Más szóval, Spiró egy tézist — mellesleg, a
XX. századi „művésztragédia" számtalanszor feldolgozott vándormotívumát — leforgat egy századforduló körüli magyar kisvárosban; de csak az első felét, a való élettől történő tudatos elidegenülést forgatja le a reális motiválás igényével, a másodikat
viszont, a „hazatalálást" csak mint csodát, hirtelen megvilágosulást jelzi, és ábrázolás helyett csupán kommentálja és értelmezi. A regény végére kiderül, hogy műve
valójában példázat — de ő mintha nem akarna belenyugodni, hogy a realista valóságábrázolás és a példázat lényegükből következően mindig egymás ellen dolgoznak,
és hogy a regénye által szuggerált életérzés a vele azonosuló író számára művészileg
hitelesen nem ábrázolható, legfeljebb jelezhető. ~A példázatban a megérzékítendő jelentés mindig a priori azzal az anyaggal szemben, amelyben megjelenik; a regény
ezzel szemben nem ismer semmiféle a priorit, semmiféle rajta kívülálló s így zárt
világához képest transzcendens jelentést — illetve, mihelyt ismerni kezdi, m á r ú j
műfajba nő át, amelynek lényegi sajátosságait csak elleplezi, hogy éppúgy regénynek
nevezik. Spiró művének súlypontja egy óvatlan pillanatban mintha kicsúszott volna
a regény testéből, hogy anyagtalan és így láthatatlan centrumaként lebegjen r a j t a
kívül — azonban a regényen belüli egyensúly ezzel megbomlott. Fele parabola — fele
regény kentaurforma született.
De tekinthető-e merőben egyéni alkotói kisiklásnak, hogy Adorján afféle modern
„Bildungsroman"-ként induló históriája épp a legdöntőbb ponton a hirtelen megvilágosulás kommentálásába csap át?
Spiró rögeszmés eltökéltséggel akarja hőse csodaszerű megvilágosodását úgy
megértetni és ábrázolni, mint az őt körülvevő társadalmi környezet ésszerűen belátható, ha nem éppen szükségszerű következményét. Ennek érdekében extenzív teljességű tablót igyekszik adni Porházy egész birodalmáról. Mozgalmas, eleven leírások, helyenként szinte követhetetlenül fordulatos, intrikáktól zsúfolt cselekmény,
mindvégig a szakadatlan sürgés-forgás légkörét érezzük — és ugyanakkor ez a mozgalmasság nyomasztó egyformaságot, verkliszerű monotóniát szuggerál. Mert valójában a Porházy uralta városkában minden csak tart, de semmi nem halad. Minden és
mindenki végzetszerűen ama klisé sablonformái szerint él, tesz-vesz, politizál, szórakozik, amelyhez hozzáigazíttatott, olyannyira, hogy saját arca, saját gondolatai és
gesztusai nincsenek senkinek. Vagyis a nyüzsgés mögött valójában nem történik
semmi. S e dermedt mozdulatlanság láttán már nem nehéz megérteni, miért nem
sikerülhetett a főhős nevelődését hitelesen, realista módon ábrázolni. A személyiségfejlődés ábrázolhatóságának előfeltétele a hatások és ellenhatások, az egymásnak
feszülő törekvések és tettek, a szólamok és a velük feleselő ellenszólamok mozgalmas
közege: vagyis autonóm emberi lények, valóságos alternatívák gazdag világa. Spiró
épp ennek hiányát akarja modellálni Porházy városával — de ezzel egyben megfosztja magát Adorján reális fejlődéstörténetétől is. Ha ez a világ olyan zárt és kilátástalan, mint szuggerálja, akkor a kiutat kereső hősnek, amíg r a j t a belül van,
csak az egyre fokozódóbb „passzivitás" felé lehet „fejlődnie", kilépése pedig csak
csoda, irracionális ugrás lehet. A regényben az ideologikus tézis megtorpedózta az
írói szándékot: ha az összes reálisan lehetséges életforma egyedüli viszonya az értékek világához az a távolság, amely ez utóbbitól elválasztja őket, akkor reálisan csak
az értéktelenség írható le, de a hazatalálás az értékekhez, lévén hogy ennek ára épp
a valóság törvényeinek felfüggesztése, legfeljebb metaforikusán jelezhető. Adorján
„üdvözülése", vagyis a vérbajos nőhöz való visszatérése, ilyen metaforikus jelzés,
94'

amelynek fényében visszamenőleg funkciótlanná, üres körülményeskedéssé lappad a
megelőző háromszáz oldal aprólékos társadalomrajza, indázó intrikái és fantomszerű alakjai.
De ez a lényegi értékek érvényesíthetőségének szempontjából teljesen befagyott,
közeg (a regény egész tere) nemcsak a belőle „kifejlődő" főhőst teszi meghatározatlanná (olyannyira, hogy benne eleven ember helyett csak az elvágyódás „Adorján"címkével ellátott absztrakcióját érezzük), hanem kontúrtalanná változtatja a két másik, mélyebben jellemezni kívánt figurát, az önmagát finnyásságból és „zsenialitásból" megbénító Sidó Zolit és a cinikus, élveteg Virág Mikit is. Ök képviselik a
bevezetőben említett „kísértőket" — de most nem is Adorjánhoz intézett tirádáik tartalmára akarok kitérni, hanem ezek formai funkciójára, ő k Spiró koncepciója szerint szerves részei annak a világnak, amelyben nem történik semmi. Ebben a világban a tettek, még ha vannak is — mint Virág Mikinél —, nem egyénítenek, hiszen előre kijelölt pályán mozognak. De Spiró nem akarja őket a pszichikumukon
keresztül sem ábrázolni. Ehelyett a két alakot „önkibeszéltetéssel" próbálja egyéni
profillal körülhatárolni. Itt természetszerűleg ötlenek eszünkbe Dosztojevszkij „eszmehősei", akik egész életüket valamely egyetlen, s számukra mindent eleve elhatározó idea végigélésének rendelik alá. De Spiró „eszmehőseinél" olyan aránytalanul
viszonyul egymáshoz az intellektuális önelemzés, önjellemzés terjedelme, a szaporán
idézgetett olvasmányanyag mennyisége, az előadásmód pátosza, és — másrészt — az
ideából következő életek kisszerűsége, hogy ami így létrejön, az sem Sidó, sem Virág
esetében nem karakter, hanem — Bahtyin egy terminusát parafrazálva — „groteszk
sematizmus". Virág Miki, ez a „népszínműre" átírt Karamazov Iván, akinek „démoniáját" Spiró azzal jellemzi a leggyakrabban, hogy ha nem fekszik le minden éjjel
két nővel, megbetegszik, egyszerűen nevetséges. Sidó Zoli, ez a viszolyogtatóan morbid széplélek, aki a cselekvésről való lemondás komor aszkézisében, a tettek böjtjének szenvedő mártírjaként fekszik a maga akarta bénaságban az egész könyvön át,
már inkább bosszantó. Zseni, s ezt igyekszik is a lehető legtöbbször hangsúlyozni.
Azonban a legfőbb tulajdonságát az olvasó mindössze két jelből mérheti föl: az egyik,
hogy Fichtét csak per „a hülye" titulálja, a másik, hogy tizenöt oldalon át egyhuzamban fejtegeti, miért kárhoztatja őt zseniális éleslátása, valamint történetfilozófiai
műveltsége örök tétlenségre. Ez a kulcsfontosságúnak szánt eszmefuttatás a regény
legmulatságosabb része: olyannyira hemzseg a XX. századi filozófia málnaszörppé
fölhígított közhelyeitől, a Dosztojevszkij-reminiszcenciáktól, a nevekkel és a rosszul
megemésztett művekkel való bennfenteskedő dobálózástól, hogy bár Sidó Zoli lángeszét volna hivatott illusztrálni, csak felszinességéről és önhittségéről győz meg.
Spiró regénye egészében véve tökéletes írói félresiklás. Hibái között azonban minőségi különbségek vannak. Az egyik — amely objektíve is tanulságos, de egyben
kivételesen tudatos formakereső tehetségről tanúskodik — az alapkoncepció. Kérdés
formájában megfogalmazva, lehet-e hagyományos realista társadalmi regényt írni
egy allegória anyagából? A választ a regény szükségszerűen felemás formai megoldása, szétfolyóan fantomszerű főhőse, sematikus másodszereplői adják meg. A többi
hibát inkább melléfogásnak,- fülsértő ügyetlenségnek érezzük. Végül, az alapjaiban
elhibázott mű szerzőjét a sikerült részletekkel vigasztalni éppoly sértő volna, mintha
úgy bókolnánk egy asszonynak, hogy „a füle, az mindenesetre szép" — ezért ezekre
külön nem tértem ki. S éppúgy nem éreztem lényegesnek az Adorján András—Ady
Endre analógia még csak futó említését sem, mert — bár a szerző maga hívja föl rá
a figyelmet — rögtön hozzáteszi azt is, hogy a régi Ady-ötletből született regénynek
„már nem sok köze van Adyhoz". Egyetértek vele. (Szépirodalmi, 1974.)
KÖNCZÖL CSABA

95-

Kósa László—Filep Antal: A magyar nép
táj ¡-történeti tagolódása
Szinte érintésnyi közelségben még az az idő, melyben a mainál jóval szűkebb
táji keretek közé szorított ember tájékozódását közvetlen környezetében csupa őseitől örökölt hely- és tájnév biztosította. Amikor a hegyek, vizek, erdők, irtások éppúgy a hely megjelölésének eszközei voltak, mint a nagyobb szárazulatok, a vízmosások és dágványok vagy a földet elborító növényzet; a fűz, az éger, a bozót. Közvetlenül tapasztalható jellegzetességek fejeződtek ki a falu határán m á r túllevő, de
azért még közvetlen életterét jelentő tájak elnevezésében is. Ezeket formálta, tette
kifejezőbbé lakója, és hagyományozta nagyon következetesen nemzedékek között
folytonosságot teremtő erős kapocsként. Az apró földrajzi megjelölések így építettek
mind nagyobb tájakat, illeszkedtek a felülről összefogó közigazgatás fogalomrendszerébe s „értelmezték" hovatovább az egész országot. E nem minden részletében
tudatos folyamat eredménye volt az azonos nevű tájak sokasága. A hegyhát, sárrét,
mezőség típusú tájnevek a magyarlakta vidékek egészét behálózták. Az élete nagyobb részét egy helyben töltő ember számára a más t á j a t is illető azonos név
mégsem okozott félreértést. Környezetében jól, egyértelműen eligazította, a tőle távol
levő azonos névalakkal pedig életében is alig találkozott.
A mai ember számára e fogalmak zöme, ha nem is értelmetlen, de nem kapcsol
közvetlen tartalmat. A népi táj megjelölések vagy azért idegenek számára, mert
megváltozott maga a környezet, amelynek jellegzetességét a fogalom kifejezi, vagy
azért, mert a földrajzkönyvből iskolában tanult újabb keletű fogalmak a fizikai—
földrajzi következetesség érvényesítése miatt szakítanak a népi tájnevekkel. Csaktiogy a t á j — történeti értelemben és a mára vonatkoztathatóan is — nem egyszerűen a puszta tájékozódás tárgya, a terület, melyet minden részletében jelölni kell,
hanem — a belső mozgást kevésbé biztosító társadalmakban még inkább, mint ma
— az emberi kultúrát hordozó egység is; kapcsolat, amely hasonló viselkedésű közösségek mozaikjaira bontja az azonos etnikumot is, úgy, hogy végül csak e mozaikok
együttese fejezheti ki az egységes népi kultúrát. Ennyiben a népesség táji-történeti
tagolódásának, függetlenül a fogalom használatától vagy feledésbe merülésétől, máig
"ható értelme van, hiszen a magyarság mai egész kultúrájának, még inkább kulturális különbségeinek megértéséhez szolgáló kulcs. A kulturális integráció lehetőségeinek felmérése vagy gátló tényezőinek felismerése a táji-történeti csoportok vizsgálatát aligha nélkülözheti.
A néprajztudomány sajátos helyzetben van, midőn a táji-történeti típusok leírás á r a vállalkozik. Tisztán áll előtte a feladat etnográfiai fontossága (tudja, hogy a táji
tagolódás etnográfiai különbségeket fejez ki), de hiányzik is számára az a szükséges
•előzetes ismeret, amelynek más tudományágak, főként a történettudomány, a nyelvészet és a földrajz eredményeiből kellene összegződnie. A néprajzot csak részben
érdekli a történeti tények időbeli alakulása, kapcsolódásuk s kapcsolatuk időben is
változó értelme (ahogy például a történettudományt elsődlegesen érdekli mindez),
és sokkal inkább a kész viszonyok természetére kérdezne. A táji tagolódás és az
ember kapcsolatában sem annyira a történeti-táji tagolódás tényére lenne kíváncsi,
mint inkább a tájilag is kifejeződő kulturális különbségek mai mibenlétére. Tudománytörténeti előzmények magyarázhatják, hogy miért kényszerül a néprajztudom á n y — saját későbbi fejlődése lehetővé tétele érdekében — ma olyan feladatok
megoldására, melyeket a rokon tudományoknak már régebben meg kellett volna
oldania.
Az előttünk fekvő könyv szerzői — miként a könyv lapjain is többször említik —
egyetemi éveik során, Tálasi István professzor előadásai nyomán jutottak el a téma
fontosságának felismeréséhez, s azokat a főbb módszertani elveket is ott sajátították
:96

el, melyek lehetővé tették számukra a téma újszerű feldolgozását. Segítette őket
ebben széles körű történelmi ismeretük, meg az a jártasság, amelyet a nyelvészet,
a topográfia és a művelődéstörténet területén egyaránt megszereztek, s ami, tegyük
hozzá, a magyar néprajztudomány jó művelésének mindenkor feltétele volt. De
talán ennél is figyelemre méltóbb elméleti 'igényük, mely a Kósa László által írt
bevezetőben s a közösen alkotott szócikkekben egyaránt megmutatkozik. Ez az igény
teszi számunkra nyilvánvalóvá, hogy a tájhoz köthető népi csoportok kultúrájának
vizsgálati programja (a kultúrát itt is, máskor is széles értelemben használva) nemcsak magyar, jelenlegi hazai néprajzi stúdiumokhoz kapcsolódó kérdés, hanem általánosabban is a nemzetközi néprajzi érdeklődés egyik központi témája.
A bevezető (Néprajzi csoportok és tájak a magyar népismeretben) szerzője
induktív úton járja körül tárgyát, majd tanulmánya summájaként röviden fölvillantja annak az elméleti vitának a főbb vonásait (milyen alapon tagolható a tájitörténeti közösség), mely a későbbiekben analitikusan földolgozott magyar anyaguk
kiértékelését, rendszerezését lehetővé teheti. Tanulmánya nagyobb része mégis tudománytörténeti jellegű áttekintés, annak a folyamatnak időrendi bemutatása, melynek
során a kezdeti (reformkori) romantikus őskereső kérdéseket (kik a leginkább magyarok; a palócok, netán a székelyek?) a tudományos igényű kérdés váltotta föl;
miként tagolódik a magyar népi kultúra tájak szerint. E tudománytörténeti áttekintést korunkig folytatja. így ismerteti azokat a főbb eredményeket is, melyek Györffy
István, Viski Károly s legújabban Diószegi Vilmos kutatásait dicsérik. Áttekintése
különösen alkalmas lehet a még tájékozottabbaknál is olykor fellelhető tévképzetek
eloszlatására. Hasznosan foglalja össze a székelykérdés irodalmának legfontosabb
megállapításait, rámutat a palócok gyűjtőnévvel összefogott északi magyarok között
megteendő különbségtevés szükségességére, s módszertanilag is fontos megjegyzéseket tesz a népi kultúra újabbkori széttöredezettségének történeti 'folyamatára
vonatkozóan.
A bevezetést záró, már említett elméleti összegzés három csoportba sorolja a
táji-történeti különbségekkel magyarázható néprajzi egységeket. Az első egységet
adó néprajzi vagy etnikai csoport két altípust foglal magába. Az egyikbe azok, a
tájilag is körülhatárolható közösségek tartoznak, melyek — a szociológiából kölcsönzött szakkifejezéssel élve — sajátos „mi" tudattal rendelkeznek. Ezek a csoportok —
például a székelyek, kunok, jászok — megfelelő történeti érveléssel, rendi-társadalmi
kiváltságokkal és egyéb, másoktól elkülönítő tényezőre hivatkozva alakíthatják ki
közösségi, összetartozási tudatukat. Az etnikai csoport másik altípusába tartozóknál
a külső megítélés zár egybe, tehát jóval kevésbé formalizálhatok, mint a „mi" tudattal rendelkezők. Ám esetenként a belső összetartozás tudatával szinte egyenértékű magatartási és egyéb azonosságok figyelhetők meg náluk (palócok, poták stb.).
A másik csoport az úgynevezett etnokulturális,
még a másodjára jelzett altípus
értelmében sem valós csoport, hanem a néprajzi kutatás által kialakított segédfogalom, melyben bizonyos véges számú és értékű kulturális hasonlóság alapján
(házassági szokások, hiedelmek) sorolnak együvé közellakókat. Végül a harmadik
fogalom, a táji csoport, a legtágabb értelemben ragadja meg a táj és az ember
kapcsolatát (hetésiek, somogyiak). Nem kétséges, hogy ez az utóbbi széles értelmű
csoport, mely szintén rendelkezik vagy történetileg valamikor rendelkezett az összetartozás és az ennek megfelelő közös cselekvési formák jegyeivel, a legkevésbé kutatott táji-történeti típus és a legnehezebben is formalizálható a kutatás számára.
Végül a bevezető röviden ismerteti a népi tájelnevezési gyakorlatot, a tájnévadásban megfigyelhető bizonyos szabályosságokat, s jelzi, hogy a szócikkek földolgozásánál a bevezetőben vázolt elméleti modell érvényesítésére törekedtek.
A második részben (Néprajzi csoportok és tájak) a társszerzők a szócikkek betűrendje szerint haladva adnak nagyon hasznos, részletes, a témában kézikönyvszerűen
használható segédkönyvet. Nem a fontosság szerint, hanem inkább a gazdag ismeretanyagból a recenzens önkénye által kiragadva, jellemzésként említünk meg néhány címet. A tájnevek elhalásának példájaként említhetjük, hogy a Duna—Tisza
köze fogalomnak a XVIII. századot megelőzően a Két víz köze és (legalább rész7 Tiszatáj

97

ben) a Homokság elnevezés felelt meg. A Hegyalja elnevezés a magyar etnikum
által lakott területeken hat esetben szerepel tájnévi megjelölésként. A kézikönyvből
pontosan kiderül, hogy kik a poták, a hostátiak és milyen jellemzői vannak a
Nyitra menti Zoboralja magyar etnikumának. Részletes településtörténeti tablókat
kapunk a volt hódoltsági területek benépesítéséről, nemcsak a külső telepítés, de a
belső migráció részleteiről is.
A szerzők a fellelhető történeti névalakok lehetőleg teljes közreadására törekedtek, ami érthetően megnöveli a könyv használhatóságát a szakember számára.
Nagy érdeme a könyvnek a pontos irodalmi tájékoztatás a szócikkek végén. Történeti, néprajzi és nyelvészeti vagy földrajzi munkákat válogattak össze lehetőség
szerint, hogy ezzel is megkönnyítsék a tovább kutatni szándékozó m u n k á j á t . Itt
tűnik ki igazán a szerzők türelme, s hogy munkájuk mennyire fáradságos lehetett,
hiszen több esetben kiderül, hogy szinte járatlan úton haladtak, töredékes vagy erősen elavult irodalmat kellett kiegészíteniök. A cikkek végén fölsorolt irodalom külön
bibliográfiaként csatlakozik a kötethez, melyet végül a külföldi helynévalakok és a
néprajzi tájak fölsorolása zár. Nagy kár, hogy a kötet mellékleteként nem készült
legalább az áttekintést megkönnyítő térkép. Bár a térképre vetítésnek számos, a
bevezetőben implicite jelzett akadálya lett volna, gondolva itt az átfedésekre és
arra, hogy egyes esetekben térképre alig vetíthető jelenségekről esik szó, a térkép
mégis sokat segíthetne a tájékozódásban, a manapság ugyancsak hiányos topográfiai
ismeretek felelevenítésében.
A módszerében is sok újat felmutató munka remélhetőleg a jellegében még
„néprajzibb" kutatások kiindulópontja lesz. Ennek szükségére a szerzők is utalnak,
megemlítve azt a nagy feladatot, mely a néprajztudományra vár a magyarság tájitörténeti tagolódásának még pontosabb megrajzolásával — s főként az így megragadott kulturális különbségek mibenlétének
összetett és modern értelmezésével
kapcsolatban. (Akadémiai, 1975.)
/
NAGY JÓZSEF ZSIGMOND

98'

Két új Téka-kötetről
(SINKO ERVIN: DON QUIJOTE ÜTJAI. VÁLOGATTA, AZ ELŐSZÓT IRTA ÉS JEGYZETEKKEL ELLÁTTA BRETTER GYÖRGY. — BOLYAI-LEVELEK. VÁLOGATTA, A BEVEZETŐ TANULMÁNYT IRTA ÉS A JEGYZETEKET ÖSSZEÁLLÍTOTTA BENKO SAMU.)

Két fontos művelődéstörténeti forróskiadvánnyal gyarapodott a Kriterion rangos és néhány év alatt valóságos hagyományt teremtő könyvsorozata. Az egyik a
Bolyaiak leveleiből, a másik Sinkó Ervin második világháború előtti írásaiból válogat. Az utóbbiak mind a Korunkban jelentek meg, egy kivételével, ami — bár
Sinkó beküldte — nem jutott el a nyomdafestékig.
Sinkó Ervint a Bolyaiaktól évszázadnyi időköz, s az évszázadban világrésznyivel
fölérő történelmi távolság választja el. A Bolyaiakat a fölbomló erdélyi feudalizmus
rendi korlátai, Sinkót egy felemáson megvalósult kapitalista fejlődés társadalmi s
nemzetiségi ellentétei szorították. Ezek késztették őket — mindegyiküket a maga
módján — ellenállásra. Mások természetesen válaszaik is a körülmények kényszereire; lelki alkatuk és a társadalmi-történelmi helyzet szerint eltérőek. Aligha
lehetne különbözőbb a szellemi terep is, amit munkaterületükül választottak, helyesebben ami feladatként nékik jutott: a Bolyaiak, matematikusokul, nyilvánvalóan
másként kellett lássák a világot, mint az író és társadalomtudós Sinkó. De különbségeken és elválasztásokon túl mégis mintha összekötné őket valami; úgyannyira,
hogy a Bolyaiak értelmezésére — azaz megértésére — szinte önként kínálkozik
Sinkó némelyik — sejthetően magamegfejtő — megfontolása. Vagy látszat csupán
minden mélyebb kapcsolat; az egymás mellé kerülés véletlenszülte optikai csalódása? Akkor is közös bennük, hogy életük s munkájuk nyomán alaposan megváltozott az a szellemi terep, amin ma mi járunk, s más irányt vettek az utak, amiken
indulnunk kell. Vagy ahogyan Bretter György írja a Sinkó-kötetet bevezető esszéjében: „Mit is lehet mondani a halottakról? Csak annyit, hogy mindenük elveszett...
Mindenük elvész, de a halottak után már nem lehet ugyanazt csinálni, amit azok
hajdan elvégeztek. Azt, hogy a más van, azt köszönjük a halottaknak, s ha értelmiségi volt, akkor a más gondolatot, írást, vagy amit lehetővé tett, azt köszönjük neki."
*

A Bolyai-levelek elsősorban ennek a másságnak az „árát" mutatják meg. Azt a
töméntelen kínt s szenvedést, amivel apa s fia fizetett a mi mai kényelmesen bejárható nem-euklidészi világunkért. Mert ami nékünk ma már — Sinkó Ervin tanulmányával szólva — „Middlesex", azaz a reális és hasznosítható tapasztalat világa,
az az ő korukban még merő „Utópia" volt, úgyannyira, hogy a nagy Gauss, félvén
a „middlesexiektől", nem is merte nyilvánosságra hozni a maga hasonló gondolatait.
Igazában még saját magának is alig-alig vallotta be őket. Bolyai Farkas—Gauss—
Bolyai János görög tragédiákba kívánkozó kapcsolata — Benkő Samu páratlan szakértelemmel s történész-lényeglátással összeállított válogatásából azonnal nyilvánvaló
— „Middlesex" és „Utópia" küzdelme. Eleve „reménytelen" volt tehát, és szükségképpen kellett, hogy az Utópia — később jórészt Middlesexszé szelídülő — bukásával végződjék. így hát semmi köze az ügyhöz Gauss „hidegségének", „szívtelenségének", Bolyai Farkas annyiszor s oly oktalanul felhánytorgatott — „bizalmaskodásának", „maga- és fiakelletésének", János „bizalmatlanságának", „sértődékenységének"
stb. Ezek s hasonló — "meglevő vagy vélt — tulajdonságaik teljesen lényegtelenek,
félrevezetőek. Hiába írt volna Bolyai Farkas királyokat megillető hódolattal Gaussnak, hiába „kímélte" volna meg sok gondot okozó borküldeményeitől s magánélete
— viszonzást váró — „kiteregetésétől", de János is mind lehetett volna mintafiú és
mintakatona, a sorsukon mindez nem vagy alig változtatott volna. Mert az azon
minutában eldőlt, hogy átlépték — János végleges és végletes elszánással, Farkas
tán tétován és hátra-hátrapillan.tgatva — az utópiák határát. „Az egyes ember —
7*

99

írja Sinkó Ervin —, amint az utópisztikus szellem kerül felül benne — mert az
egyes emberben a middlesexi és utópisztikus princípium halálosan közel áll egymáshoz, és nem valahol egyik ezen, másik más csillagon —, akkor minden közösségből
következő, közösséget összetartó relatív etika összeomlik, és az egyes ember, mint
individuális lélek, az abszolút igézete alatt állván, a közösség rossz lelkiismerete
lesz." A jó marosvásárhelyi polgárok például még a századfordulón sem tudták
megbocsátani szegény Bolyai Jánosnak — a rossz lelkiismeretüket; de nem lehetetlen, hogy a nagy Gauss kurta-furcsa elismerése megett is valami efféle dilemma
rejtőzködött.
Bolyai Farkas Gaussnak írott levelei magyarul (B. Fejér Gizella szó szerint hűséges, de jellegzetes Bolyai Farkas-fordulatokkal hitelesített fordításában) mindenesetre sokkal természetesebben hatnak, mint németül, s még elképzelni is nehéz,
hogy valóban „sérthették" a matematikusfejedelem „érzékenységét". Elhidegülésük,
a levelezés meg-megszakadása hosszú időre, s legfőképp az epedve várt s csak ismételt sürgetésre megérkező vélemény János művéről így semmiképpen sem magyarázható efféle egyszerű pszichológiai momentumokkal. S az is jól látható a levelekből, hogy a göttingai s a marosvásárhelyi professzor szellemi és anyagi helyzete sem
különbözik olyan égbekiáltóan, mint a tudománytörténetírás tartja. Igaz, Bolyai
Farkas Marosvásárhelyt sokkal bajosabban jutott könyvekhez, s főleg hasonlíthatatlanul rosszabbak voltak publikációs lehetőségei; de évek hosszú sora alatt mégis
igen jól használható kézikönyvtárat gyűjtött, s ha nehezen, ha küzdelem s megalázó
pártfogáskérés árán is, de kinyomtathatta legfontosabb gondolatait s fölfedezéseit.
Hasonló gondokkal — még a feudális világban mindenütt megkívánt hajbókolást
sem kivéve — Gaussnak is küzdenie kellett, a különbség inkább kvantitatív mint
kvalitatív. S Gauss is hasonlóan — s ugyanolyan nehezen — gondoskodott tanítványairól, mint a maga szerényebb lehetőségei közepette Bolyai Farkas. S Gauss
sem volt ment az afféle anyagi gondoktól, amik a marosvásárhelyi professzor éltét
lépten-nyomon keserítették. Az itt először vagy egészükben először közölt levelek —
Bodor Pálhoz, Kendeffi Ádámhoz, Bod Péterhez, Incze Dánielhez — a kor átlag
kisvárosi professzorainak az életmódjához közelítik a Bolyai Farkasét, s a „nyomorgó" és az „arisztokraták kegye után kapkodó" — maga módján egyformán
romantikus — Bolyai Farkas-képet egyaránt megcáfolják. „A helyzetéből következően segítségre szoruló Bolyai Farkas — írja Benkő a Bevezetésben — a reformmentességtől remélhetett támogatást. . .. Sokszor bátorította magát, s mellőzte a
»kényes point d'honneur«-t, ha úgy érezte, hogy ezzel mozdíthat valakinek kátyúba
ragadt szekerén. Nem önös célok s nem urakhoz dörgölődző szolgalelkűség vezérelték lépteit a szalonokba, hanem a körülmények kényszerítő ereje, hogy a tőle
függetlenül létező társadalmi szerkezetből kikényszerítse a lehetséges kompromiszszumot. Akciói váltakozó sikerrel jártak, de jóérzés töltötte el, valahányszor közvetíthetett a tehetség és a tehetősek között." Fiát is csak így sikerült bejuttatnia a
bécsi hadmérnöki akadémiára, a néki akkor elérhető legjobb helyre. A Bécsbe, fiának írt leveleiből itt közöltek — s hozzájuk Benkő értő kommentárjai — szépen
mutatják, milyen kivételes szakmai s apai gonddal irányította a távolból is lángeszű
gyermekét. S egyben figyelmeztetnek is a többi — a Magyar Tudományos Akadémia
Könyvtárában őrzött — Bécsbe írt levél kiadásának a szükségességére és felelősségére.
A kiadás, a csonkítatlan kiadás fontosságát mutatja az az itt először közölt
néhány levél is, amit Bolyai János öccsének, Gergelynek írt az ötvenes években.
Ezeket a (Magyar Tudományos Akadémia Könyvtárában őrzött) leveleket régóta
ismerik a Bolyai-kutatók, használtak is belőlük szavakat, töredékeket eleget. De csak
így, teljességükben árulják el igazi mondanivalójukat, s csakis értő kézzel összeszedve — épp ebben rejlik az edíciós munka művészete — segíthetik az igazság
megismerését. Ezekből a levelekből például eddig főleg Bolyai János apja elleni —
„hálátlannak" vagy épp „kórosnak" minősített — kifakadásait „mazsolázták ki",
vagy makacsul folytatott s bőven részletezett Priessnitz-kúrájából próbáltak „karakterére" következtetni. Holott valójában egy velejéig normális és racionális elme, csak
100'

éppen félelmetesen magára maradt lélek próbál ezekkel a levelekkel — még önmaga
leplezgetése árán is — kapcsolatot teremteni, megkeresni az egyedül lehetségesnek
látszó fogódzkodót az emberek világához. Üdvtana utópiáiról nyilván nem írhatott
nagyon is middlesexi öccsének; de akkor aligha maradhatott egyéb, mint kisebbnagyobb közös ügyeik: apjuk sajnálkozással s szeretettel teljes fiúi szidása — magában is a „családi együvé tartozás" jele —, az örökség s egyéb anyagi ügyek latolgatása, a betegség, a kúrák, az öregedés. Szívfacsaró, ahogyan belékap az első halvány reménybe, mihelyst Gergely némi matematikát-tanulhatnéknak látszik. Hogyan
tanítaná mindjárt, hogy' ajánlkoznék mesterül! Igaza van Benkő Samu kommentárjának: a magányról szólnak ezek a levelek, s a kitörés vágyáról. „A magány a
kényszerűség fattyúhajtása, alapvetően ellentétes az emberi természettel, s ezért
valamennyi magányos előbb-utóbb megpróbál rést vágni az őt bezáró falakon." De
nem akármilyen magány a Bolyai Jánosé. Ez a magány — ismét Sinkó Ervin szavával szólva — „ . . . a közösségtől különvált emberé, aki szenved alatta, hogy nincs
társadalmi küldetése — és kigondol magának egyet, azt, amit a legnemesebbnek tart
és — s ez nagyon fontos: a legszebbnek." Nyilvánvaló: az Üdvtan forrásvidékén
járunk. Ám „aki kiválik a kész feltételek világából, annak minden kérdéssé válik.
Shakespeare embere már semmitől és senkitől se kap segítséget: egyedül kérdez és
neki magának kell életéhez célt és tartalmat találnia". Bolyai Jánosnak Gergely
öccséhez írott levelei éppen tökéletes kérdésmentességükkel, normalitásukkal, mondhatni mindennapi józan egyszerűségükkel árulkodóak — és félelmetesek. „Don
Quijote észre tér, s mert észre tér, már nem tud tovább é l n i . . . A norma győz, de
nem válik dicsőségére. A győzelem nem morális érv, csak faktum, de hogy Don
Quijote számára a. valósághoz való megtérés egyértelmű a remény feladásával, s
hogy megtérni a valósághoz összeomlást jelent a lélek s halált Don Quijote számára:
ez érv a valóság és a kollektívum ellen, ha sírásba fúló érv is." „Don Quijote —
összegezi a Sinkó-kötethez írt előszóban Bretter György — a vergődő, meddő, tragikusan elszigetelt, a társadalomból kiközösített ember szimbóluma... Csak esztétikai és etikai viszonya van saját magával, a világgal szembeni viszonya a bolondé,
aki mikor észre tér — meghal." Sinkó Ervin tanulmányai elsősorban azt firtatják,
hogy miféle társadalom az, amelyik száműzi magából az öntudatára ébredt individuumot ábrándjai világába, s csak a normáit elfogadókat veszi vissza — meghalni.
*

Bretter György válogatása és előszava a filozófus Sinkót mutatja be, „aki Lukács
György mellett a legkövetkezetesebben gondolta végig a forradalom és az etika
viszonyát". A bemutatáshoz azonban nélkülözhetetlenek a szépirodalmi művek is,
elsősorban Sinkó nagy regénye, az Optimisták. Bretter mindenekelőtt azt mutatja
meg, hogyan fejti ki a regényben Sinkó az egyéni humánum és a forradalmi terror,
az egyén és a forradalmi hit problematikáját. Az Optimisták ezeknek a dilemmáknak a keletkezéstörténete; Sinkó azt az erkölcsi lényt ábrázolja, „akit a lázadás
természetesen a forradalomba sodort, de aki eszményeit nem fedezte fel abban, ami
megvalósult". Az Optimisták így elsősorban és főleg a kétely regénye, nem a meggyőződésé. A meggyőződését Sinkó a tanulmányaiban fejtette ki: „ . . . a dilemmákat
szülő kor csak dilemmákat szülhet, a kétség az egyedüli meggyőződés, a cselekvés
pedig kiállás a kétségekben hányódó, a történelmi szükségszerűségeknek kiszolgáltatott emberek mellett." Regényével s meggyőződésével Sinkó egyaránt magára maradt, nem ilyesmikben gyötrődtek a kor forradalmárai; „ . . . a mozgalom kérdései
háttérbe szorították a töprengést. Az értelmiségi forradalmárok viszont nem kerülhetik el; hozzájuk tartozik." Ez magyarázza az Optimisták korabeli fogadtatását, s
azt is, hogy a regényben „ábrázolt" önéletrajz eszmei változata, a Szemben a bíróval
akkor sehol sem jelenhetett meg magyarul: „ . . . a kételyt, a döntés előtti érzelmitapasztalati momentumot érezték súlyosabbnak és nem magát a d ö n t é s t . . . Két tűz
között tengtek akkor a Sinkó-félék: a reakciós polgári rend és a rendet követelő
101'

mozgalom között. És mégis mindig a mozgalom mellé állnak: ez a végső ráció, más
nincs, csak a tehetetlenség."
Bretter finoman és erőteljesen megrajzolt Sinkó-vázlatát a találóan kiválasztott
esszék, tanulmányok, bírálatok, elbeszélések nemcsak folytatják és meghosszabbítják,
élettel is töltik. Bretter ugyanis — igazi filozófusként — az elhallgatásnak is mestere: tudja, hogy a szűkszavú utalás beszédesebb ott, ahol összecsapásokon — helyesebben összecsapások és dilemmák értelmezésén — keresztül bomlik ki az elemzés
folyamata. Így utal Sinkó történetfilozófiájára, ami a történelembe vetett egyén
tragikumát fejti ki.
Sinkó történetfilozófiája — szigorúan marxi értelemben értve a szót — „történelemellenes"; azon a fölismerésen alapul, hogy az eddigi történelmet, azaz az osztályharcok, a kizsákmányolás, a háborúk és a szenvedések szakadatlan sorozatát
áthidalhatatlan szakadék választja el a sui generis emberi fejlődéstől. „Az ember
esztétikai és morális, az ember szociális érzékenysége már nem az, mint a görög—
perzsa háborúk vagy Dzsingisz kán korában volt; a történelmi faktorok, a nemzetek és rétegek tusája, a történelem, melyben az ember él, a módszereiben egészen
régi, erőszakos, pusztító és gyilkos história útjai a nem-emberi törvényeinek uralma
alatt maradtak." Azaz az egyes emberek lelki és szellemi szenzibilitása sokkal gyorsabban fejlődik, „mint a gazdasági szükségszerűségek nyomása alatt alakuló történelmi-társadalmi feltételek". Az emberi lélekben, az egyéni öntudatban ezért mindig
utópia formájában épült fel az ú j világ. Az utópia azonban szükségképpen szembekerül a környező emberietlen történelemmel, s meddővé válik, „destruktívvá", emigrációba kényszerül. Az egyes ember utópisztikus szkepszise így méri és megítéli a
történelmet, de egyre nagyobb árat fizet destruktív igényességéért: hazátlanná válik
a valóságban, mesterséges álomvilágba kényszerül. „Don Quijote alakja magának az
embernek, a tőkés rend adta feltételek közt vergődő emberi léleknek szimbólumává
nő, mert ennek az összefüggésnek a keretei között meddő és tragikusan izolált, a
társadalmi realitásból kiközösített minden, ami csak emberi." S így folyton nő a
kultúrértékekben megnyilvánuló egyéni öntudat s a történelem közt tátongó szakadék.
Sinkó természetesen lát megoldást, de — s filozófiája szempontjából ez a lényeg
— nem a történelemben, hanem A töke klasszikus analíziséhez csatlakozva a történelem fölszámolásában. „Az individuális lélek, a gonosz rontás verte Don Quijoténak hazátlan lelke marad mindaddig, míg a másik gonosz rontás, mely határokat
von a földön és az emberek között, meg nem törik. A jó értelemben felfogott nép
az egyetlen erő, mely ezt a munkát elvégezheti... A befutott históriai út végén az
individuum realitásként találkozik a próféták korabeli utópikus vis-á-vis-jával: az
emberiséggel."
És végül is ezért találkozik Don Quijote útjain Sinkó Ervin elébb-utóbb a
Bolyaiakkal. (Kriterion, 1975.)
VEKERDILÁSZLÓ '

Tudomány - anyanyelv - nemzetiség
A KORUNK ÚJ ÉVKÖNYVE

A nyelv, mint a gondolkodás anyagi megvalósulása (vagy e megvalósulás
tősége) a tudományművelés és a tudományos művelődés alapfeltétele. Egy
társadalmi tudatforma: a művészet; az irodalom vonatkozásában ugyanúgy
adekvátnak fogadjuk el, hogy anyanyelvű művelésének a fontossága — emberi
102'

lehemásik
eleve
meg-

őrzésre-megmaradásra képesítő ereje folytán — egy nemzetiségi közösségen belül
éppénhogy megnövekszik. Az sem tagadható, hogy változó körülmények között a
társadalomtudományok önismeretet gyarapító tevékenysége szintén nélkülözhetetlen.
Arra a kérdésre, hogy értelme van-e a többségi nép nyelvének szomszédságában
egy nemzetiségi nyelvet a tudományos munkálkodásban is művelni, kétfelől érkezik
igenlő válasz.
A tudomány felől: A valóság megismerését szolgáló s tükröző egzakt tudatformák
nyelvileg, a nyelvben is követelik a maguk teljes hatáskörét. A valóság feltárásának
éppúgy eszköze a tudományos megismerés, mint a művészi-irodalmi. A feladat jelentős hányada a műszaki és természettudományokra hárul, melyek jellegükből adódóan
kevésbé kötődnek helyhez. A nyelv felől: A nyelvi teljesség szempontjából nagy
jelentőségű, hogy egy nemzetiségi közösség anyanyelve milyen társadalmi-szakmai
régiókra terjed ki, s milyen mértékben. Ez nem pusztán nemzetiségi, hanem általános emberi és a szocializmus viszonyai között konkrét társadalmi probléma. „Aki
anyanyelvén alulmarad, más nyelven sem lesz teljes ember" — figyelmeztet Balogh
Edgár 1970-es Kiáltó szavában. A tudományos terrénumokra is kiterjedő anyanyelvű
teljesség ezért nem öncélú kívánalom: intellektualizálódó korunkban az anyanyelvhez mint a gondolkodás, a fogalomalkotás eszközéhez kell ragaszkodni. „Teljes ismerete feltétele mindannak, ami ideológiai tájékozódásban és szaktudásban a magánytól és az elidegenedéstől megőrizheti és a közösségi feltörekvés alkotó részesévé
emelheti az egyént" — írja Balogh Edgár, s a két év előtti első Korunk Évkönyvben
közzétett tanulmányában (Számadás az írásbeliségről) megállapítja: „ . . . a hazai
magyarság önismereti szükségletét az írásbeliség teljes skáláján igyekszünk kielégíteni."
A romániai magyarság tudományos művelődésének központi fóruma, melyen —
Balogh Edgárral szólva — a magyar írásbeliség teljes skálája kibontakozhat, a
Kolozsvárt havonta megjelenő Korunk, amely a romániai valóság teljes képét ma is
az egykori, marxista eszmeiségre elkötelezett folyóirat szellemében igyekszik megrajzolni. Mindenre kiterjedő fáradozással, hiszen ahány szakma, ahány szemlélődési
pont, annyi szakfolyóirat, annyi monográfia munkáját vállalja magára a maroknyi
stáb, a felkészült fáradhatatlan szerzőgárda. Igaz ugyan, hogy a Nyelv- és Irodalomtudományi Közlemények, mely a Román Tudományos Akadémia magyar folyóirata,
évi két füzetében is jelentős irodalomtörténeti és nyelvészeti kutatásokról tájékoztat,
s a Művelődés című folyóirat a szociológiai és etnográfiai kutatásoknak (stb.) az
egyetemes magyar kultúra szempontjából szintén kiemelkedő fóruma, a tudományos
szintetizáló munka mégis a Korunkra marad.
A Korunkra, melyet éppen a végzendő feladatok sokasága szorít évek óta fokozott rendszerességre, és vezetett a tematikus számok sorozatához, hogy — mint körcikkelyekből a kör — az egyedi a részletbeni vizsgálódásokból kialakuljon s egybeálljon az állandóan változó egész: a romániai magyarság önismereti enciklopédiája.
Ez az integráló szándék, mely korábban csak az egyes folyóiratszámokban mutatkozott meg, két éve ú j vállalkozást eredményezett: kiadták a Korunk
Évkönyvét,
mint a romániai magyarság tudományos vizsgálódásának első összefoglalóját. Könyvtárszobák és kutatólaboratóriumok, szakmai műhelyek és műtermek legjelesebbjei
szóltak az Évkönyvben munkájukról. így készült el egyetlen vaskos kötetben Balogh
Edgár ígéretének megfelelően a romániai magyar tudományosság helyzetképe.
A Korunk újabb, 1974-es Évkönyvében tudósok és publicisták a romániai magyar sajtó történetéről és jelenéről adnak képet.
Imreh Istvánnak az 1849-es székely hadilapokról szóló tanulmánya szerint: „Életünk lényegéhez tartozik, hogy hagyományokba születünk bele." A jelentkező utódokra azonban jellemző a visszatekintés módja: mit lát meg az erdélyi 48—49-ből
Imreh István? A négy, Erdélyben megjelent forradalmi újság — a kolozsvári Honvéd, a csíkszeredai Hadi Lap, a kézdivásárhelyi Székely Hírmondó és a Brassói Lap
emlékezete Bem nemzetiségi és kultúrpolitikáját idézi fel benne. Ez a lengyel tábornok, aki — maga is könyvet író ember — „tudta, milyen nagy jelentőségű a tudatokban világosságot teremtő emberi szó". Ö ösztönözte-sürgette a magyar lapkiadást,
103'

de nemcsak Petőfit vonzotta magához, hanem haladó szelleme melegétől virágozhatott ki a román Cezar Bolliac brassói Espatriatul című lapja, s végül az ő környezetében találta meg helyét a szász forradalmár, Anton Kurz is.
S mintha a lapok szerkesztői is mai eszmények példázatául támadnának föl.
Hiszen cselekvésre, munkára nemesítő példa a Bíró Sándoré, aki a csíksomlyói zárdában — éjjelente, mert nappal századosi kötelmeit látta el — másodmagával szerkesztette a Hadi Lapot, s később is, egész életében „a népszolgálat módját kereste".
Vagy Fogarasi Jánosnak a Székely Hírmondó szerkesztőjének az emlékezete, aki a
Világszabadságot és a nemzeti függetlenséget egybekapcsolódó fogalmakként emlegette 1849 tavaszán.
A Bem körében dolgozó Cezar Bolliac neve Engel Károlynak, az első bukaresti
magyar lapról, a bukaresti Magyar Közlönyről írott dolgozatában ismét fölbukkan.
A román demokrata ebben az 1860-ban 27 számot megért magyar újságban tette
közzé ugyanis azt a felhívását, melyben „honfitársait az olasz nép szabadságharcában
való részvételre buzdította". Ezt a „garibaldista beállítottságú" politikai hetilapot az
egykori márciusi i f j ú : Oroszhegyi Józsa szerkesztette, aki — miközben lapjával a
román nép demokratikus mozgalmát minden ízében támogatta — a nemzeti kérdésre
vonatkozóan „fő szempontként" leszögezte: , , . : . a nézeteltéréseket csakis az egyenlőség szellemében lehet méltányosan megoldani."
Érdekes határeseti vizsgálódásról számol be Elfelejtett recenziók című m u n k á j á ban a Korunk rovatvezető munkatársa, Szilágyi Júlia. A régi Korunk 1927-es, 1931-es
és 1936-os évfolyamaiban megjelent recenziókat olvassa újra, s a következő fejlődésvonalat állapítja meg: 1927: „Szempontokat, értékeket mérlegelő szelekció, a kizárólagosságnak a látszatát is kerülő nyitottság jellemzi... A marxizmus a Korunkban
ekkor inkább fokozatosan erősödő tendencia, mint egységes irányelv." 1931: „Mindinkább úgy tűnik, hogy a viták célja éppen az ellentétek kiugratása, az elhatárolódás még egyazon táboron belül is." 1936: A Korunknak a népfront nem átmeneti
politika: „...ténylegesen kiváló lapot adtak az olvasó kezébe."
Dávid Gyula, aki a magyar komparatista irodalomtörténetírás kiváló művelői
közé tartozik, egy 1924-ben megjelent, tiszavirág-életű kolozsvári folyóirat emlékét
eleveníti fel. A Cultura „tudományos, irodaimi, művészeti" folyóirat négy nyelven
(franciául, románul, magyarul és németül) jelent meg; kiadásán olyan román, szász
és magyar alkotók fáradoztak, akik szilárdan hitték, hogy a nemzeti acsarkodás
fölött közösségre lelhetnek a kultúra világában: „Abban a reményben indulunk ú t nak — írták a szerkesztők programcikkükben —, hogy sikerül gyarapítanunk azok
számát, akik baráti jobbot nyújtanak a mulandó barikádokon át, s összefognak annak
a szolgálatában, ami mindannyiunkban a CULTURA."
A történelmi visszatekintés csak a jelenbeni vizsgálódást készíti elő. Szabó T. E.
Attila, a természettudományos szaksajtóról közölve áttekintést, leszögezi, hogy „ . . . az
anyanyelvű tudományos műveltség az irodalmi műveltséggel egyenrangú része a
nemzeti műveltségnek — és nyilván a nemzetiséginek is", de a magyar nyelvű
alkotó tudományos tevékenységnek a lanyhulását nem elsősorban fórumhiánynak
tulajdonítja. Szerinte maguk a szaknyelvet magyarul nem használó magyar kutatók
is „ . . . idegenkednek eredményeik, szakproblémáik anyanyelvű bemutatásától."
Magyar nyelven a felsőfokú tudományművelésről, az alkotó tudományos m u n kálkodásról, a középszintű tevékenységről a közművelődésre tolódik a hangsúly.
Ehhez a romániai magyarságnak megfelelőbb fórumok állnak rendelkezésre. Elsősorban a Korunk ú j rovata: a Tudományos Műhely, vagy a Bukarestben megjelenő
A Hét című hetilap természettudományokat népszerűsítő rovata. Ezen kívül a m a gyar szakemberek román nyelven megjelenő szaklapokba is írhatnak. Ilyen szempontból — olvassuk az egyik cikkben — minden magyar kutató élhet azzal a lehetőséggel, hogy románul beszámoljon kutatásairól, tudományos nézeteiről, eredményeiről. Spielmann József orvos-tudós í r j a például: „ . . . m i n d a marosvásárhelyi,
mind az ország bármely részében működő magyar orvosok és orvos kutatók előtt
nyitva állnak a hazánk egyetemi központjaiban megjelenő román nyelvű folyóiratok
éppúgy, mint az RSZK Akadémiájának orvosi közlönyei."
104'

A magyar nyelvű tudományos könyvkiadásról e rövid írás keretein belül n e m
tudunk számot adni. A társadalomtudományok több ágazatában romániai magyarszerzők jelentősen gazdagították a magyar kultúrát (különösen az irodalomtudományban, a népművészeti kutatások területén stb.). Nagy Miklós időbeli meghatározása helytálló: 1953 után a Mezőgazdasági és Erdészeti Könyvkiadó kiadványaival
kapcsolatban „ . . . magyar nyelvű szakkönyvek tucatjai jelentek meg, zömmel 1955
és 1960 között."
Láthatjuk tehát, hogy napjainkban Romániában a magyar nyelvű tudományos,
művelődés fő szálai a Korunkhoz vezethetnek; a Korunk „a hazai magyarság ö n ismereti szükségletét" a periodikák munkaterületén lassan húsz esztendeje szinte
egymagában igyekszik kielégíteni. Azzal, hogy immár másodszor állít össze nagyigényű tudományos körképet, nemcsak hagyományt őriz, hanem példát is teremt::
egy nemzetiségi közösség korábban megkezdett tudatos, öntudatos magafigyelését,
szellemi, tudományos gazdagságának a számbavételét a feladat súlyából következőalapossággal és felelősséggel továbbra is folyamatosan véghezviszi.
Abban a szellemben, ahogy Tessedik Sámuel megfogalmazta: „A nemzeti és.
felekezeti gyűlölködés, a felvilágosodásnak ez a két esküdt ellensége mindig is hatalmas akadálya volt Magyarországon a tudományos fejlődésnek."
ODOR LÁSZLÓ

Gion Nándor: Olyan, mintha nyár volna
Amit az Ezen az oldalon után csak sejteni lehetett, most bár bizonyosság: Gion
Nándor egyelőre nem a regény m ű f a j á b a n talál rá igazi önmagára, nem ebben v a lósítja meg legjobb képességeit. Az ú j kötet, az Olyan, mintha nyár volna is különös,
m ű f a j változat: nem regény és nem is pusztán csak novellák gyűjteménye. A kevésszereplő különböző nézőpontból való láttatása, az árnyaltabb jellemrajz, a motívumok
visszatérése túlmutat a novellaformán, ám a kötet darabjait mégsem szervezi egységbe az azonos szereplők csoportja vagy egy összefüggő cselekmény. A novellák,
mondanivalói nem sűrűsödnek valamiféle csomópontban, jelentésük nem sokszorozódik meg. A kötet mégis több tizenkét egymás után következő írásnál. Főként a.
választott elbeszélő forma, az uralkodó egyes szám első személyű előadás miatt. Az
ebből a kifejezésmódból fakadó személyesség tartja össze, kapcsolja egybe a tizenkét
novellát. Ez kölcsönzi a meghittség hangulatát, az őszinteség és a közvetlenség érzését. A m ű f a j eredeti nóvumaira figyeltet ez a személyesség: az én kitárulkozik, beavat titkaiba, élete részesévé tesz, történetének elmondásával ú j r a a l k o t j a sorsát. J e l lemzi a Gion-novellákat az is, hogy tanulságokat fogalmaznak meg, ha nem is tételesen. Mindegyiknek, mint a hajdani fabuláknak, van „értelme". Meg is nő ez az
„értelem", egyrészt a bensőségesség varázsa miatt, másrészt, mert jelképekhez kötődik. Különös vonása aztán az Olyan, mintha nyár volna írásainak, hogy a személyesség nem egyetlen alakhoz tapad. Sokszor eldönthetetlen az elbeszélő kiléte. Csak az
egyenes beszéd biztos; hogy ki a beszélő, az néha homályban marad. Gion mesélőként égy arán t-szerepeltet útépítőt és tervrajzolót, csavargót és írogató fiatalembert.
Valami furcsa titokzatosság veszi így körül a novellák főszereplőit, az ő egyéniségükre vetül a legkevesebb fény. Az önéletrajzi elemeket felhasználó író szemérmes
tartózkodása volna ez? Hogy Gion önmaga sorsát írja, hogy ő maga az elbeszélő —
erre csak néhány, főként a múltat, a gyermekkort megidéző novella enged következtetni (Patkányok a napon; A postás, aki egy ujjal tudott fütyülni). Némi fogódzót.
105'

nyújthatnak még az olyan részletek, amelyekben félig tréfásan az írói műhelymunkáról esik szó, vagy arról, hogy egy könyvből egyetlenegy hasonlat miatt is érdemes
•elolvasni száz oldalakat.
A hasonlat, amiért A galamb főhőse lelkesedik, cseppet sem eredetibb és meghökkentőbb az Olyan, mintha nyár volna egyes mondatainál, történeteinél. „ . . . Az állatbarát ismerősöd pokrócba bugyolált egy vekkerórát, a kölyökkutya mellé tette, és
az mindjárt megnyugodott, mert azt hitte, hogy anyja szívverését hallja" — így az
•egyik történet (A galamb); a másik egy festőről szól, aki mindennap levélpapírt
vásárol, pedig vagy tíz éve nem írt már senkinek (A szemüveges lány) — és folytatni
Jehetne a képtelenségre, túlzásra építő történetek, anekdoták sorolását. Azokét is,
•amelyekben a nagyotmondásnak van szerepe, de azokat is, ahol a fantáziát meghazudtoló füllentésnek nincs funkciója. A képzeletet a mesélés öröme vagy a meghökkenteni akarás ragadhatta el. A Gion-könyvnek ez a mesélőkedv is nagy újdonsága. Az Olyan, mintha nyár volna meggyőző bizonyíték: Gion Nándor élvezetesen,
érdekesen tud elbeszélni. Az a mesélőkedv, amelyet a Kétéltűek a barlangban című
•első kötetében csak megcsillantott, most természetesen árad, mert nem gátolja ú t j á t
semmiféle kigondolt, illusztrálásra szánt tétel. Az elbeszélő modort nem kell valamilyen tanulsághoz igazítania, s ha megmaradt is Gion a jelképek kedvelőjének, akár
az Ezen az oldalon című könyvében, most is jószerint mesterkéltség nélkül t u d j a
műve világába építeni e jelképeket. Többnyire tárgyak vagy alakok a lényegi mon•danivaló hordozói, ám ezek a tárgyak, alakok természetes részei az ábrázolt világnak. Egy foglyul ejtett postagalamb sorsa közvetíti a tiszta, ártatlan életre, a szabadságra vágyás gondolatát. Egy eltört kis szobor a megmásíthatatlanságra, vágy és
valóság összeegyeztethetetlenségére, a virágzó hitek elhullására figyelmeztet (Az asztalos). Egyik sem direkt módon; legfeljebb még a kötetnyitó írás befejezésében győz
a didaktikus hajlam. A többi novellában aztán nem a tárgyak, hanem a figurák magasodnak föl jelképes erejűvé. A különös történetek vonzzák a különös alakokat.
A legtöbbször egy-egy ilyen figura magatartására vagy még inkább egyetlen vonására épül az írás általánossá tágított „értelme". Kedveli a szélsőségeket ez a hősválasztás. A szereplők a megszokott viszonyokhoz nem mérhetők, ezek alapján nem
ítélhetők meg. Az előbb vízinövényeket, majd egy oszlopot rágni kezdő kis Burai J.
éppúgy ide tartozik, mint az öreg Bagi, aki esténként gyapjúfonalakból mindenféle
színű csillagokat horgol (Patkányok a napon, Csillagok minden színben I.). De az ő
rokonuk Tóth János is, aki pihenőidejében zsineget feszít ki két fa közé, s a fölött
ugrál szüntelen (Csillagok minden színben II.). Közéjük való aztán a részeges postás
is, aki egy ujjal tud fütyülni, s aki minden délutánját állva alussza végig. A két fényes kukoricaszárral hegedülő Pancsó sem mindennapi alak.
Az ő bemutatásával azt is elárulja az író, amire a korábbi regény, a Virágos
.katona alapján csak gyanítani lehetett: Gion hőseinek édestestvérei Moldova György
műveiben élnek. „Pancsó, a híres vonatos vagány" Mandarinnak, áz ugyancsak „híres
vagány"-nak a tejtestvére, s Moldova hősnői kötnek olyan egyezséget is, mint Gion
Ágnese, hogy ha a volt szerelmesnek szüksége van a másikra, üzen, egy távirattal,
•egy újsággal, és megy is a társ (Az asztalos). Moldova „gázlámpák alatt" mesélő figurái mondanak olyanokat is, mint a Száraz magok férfihőse: lópofájúnak és érdes
bőrűnek nevezi majd a kedvesét, és „ha akkor sem rúg ki, akkor el fogom venni
feleségül". A hasonlóság Moldova és Gion között más vonatkozásban is kimutatható
volna. Az Olyan, mintha nyár volna több írásának az a kiindulópontja, ami az Esték
a téren sorozat darabjainak: a „mindenféle történetek" mesélése. így szórakoztatják
magukat azok, akiknek csak a múlt mutathat fényeket, s akik szépen, a mesék szépségével csalhatják meg önmagukat. Az „elrontottunk valamit, visszavonhatatlanul"
szomorúsága ott kísért a Gion-novellákban is, ott a felismerés, hogy muszáj megtanulni hazudni, muszáj képmutatónak lenni. A Bagik, Tóth Jánosok példája ugyanakkor biztatni akar: szőni kell a csillagokat, „minden színben", még ha bolondnak
nézik is a szövőt. Keserűség és öröm, lemondás és fellángolás így ellenpontozódik
a Gion-kötetben. Az író tudatosan épít ezekre a szélsőségekre. A hangját is e szerint
106'

váltogatja. Mint aki fél, hogy a személyesség túl érzelgőssé teheti, a melegebb, meghittebb hangból hirtelen csap át a nyers hangba. Durva, vulgáris szavakat használ,
hogy aztán ismét emelkedett lehessen. De nemcsak a szóhasználatban kedveli a végletek összebékítését ez a stílus. Ez az ötvözés jellemzi a szemléletet is: egyszerre
mutat tragikusnak és komikusnak egy-egy élet jelenséget, egy-egy pillanatot. Egyszerre mutatja szükségszerűnek a tisztánélést és a bemocskolódást; élcelődik a gyávákkal, alázatosokkal, ugyanakkor sajnálni tudja a félelem szorította embert. Gyengédség és gorombaság, azonosulás és fölény, pátosz és szenvtelenség, szépség és rútság
így vegyül ebben a stílusban. „Galamb és vécépapír" — írja a „paloma" szó jelentéséről Gion, s ez az ellentétezés az egész kötetet meghatározza. Innen is lehet
talán, hogy az Olyan, mintha nyár volna inkább általános igazságokat, tanulságokat
fogalmaz meg a magányról és a szerelemről, a félelemről és a vakmerőségről. Az író
szándéka nyilvánvaló: a mesét, az anekdotát, a történetet akarja visszahelyezni ősi
jogaiba. A társadalmi vonatkozások, aktualitások nem jutottak így olyan kitüntetett
szerephez, mint például a Testvérem, Joáb esetében. Ebből a szempontból kevésbé
izgalmas kötet a mostani. A jelenre — s a múltra így — kevesebb fényt sugároz.
Az író ítélkező hajlama helyett a beleérző képességét engedte érvényre jutni. Szigorú valóságértelmezéséről már régebben meggyőzött. Most azt bizonyította be végleg, hogy a szürke hétköznapokból is képes költészetet írni. Tud csillagokat rajzolni
az égre, „mintha nyár volna". (Forum, 1974.)
MÁRKUS BÉLA

Csíki László: Az idegen város
Csiki László negyedik kötetének „három történetét" kissé tanácstalanul kezdtem
olvasni. Csikivel együtt ismételgettem a „fülön" olvasható kérdést: „ . . . m i é r t éppen
erről és így szólnak ezek a .történetek?" Az első írás (Bevándorlók), melynek sajátos
műfaji meghatározást (Dráma prózában) adott a szerző, úgy indul, mint egy „új
regény". A hagyományos cselekménynek nyoma sincs. Jellemek helyett történetüket
megélő figurákat ismerünk meg. Ki a három vándor? Kicsoda Lót és miért ellensége
a városnak? Ki a „borzas fiatalember"? Miért „végez vele" Lót kisebbik lánya? —
A kérdéseket sorolhatnánk tovább. Később a vándorokról megtudjuk, hogy „ezek
azok, akikről írva vagyon, hogy eljönnek egyszer, ha beérik az idő". Lót, a bűnös
városból az angyalok információja alapján megmenekülő ótestamentumi hős pedig
kijelenti: „Kiválasztottak atyja v a g y o k . . . Elmegyek a pusztába, és megtanítom az
embereket a puszta jóságra." Az idegen város című történet figuráinak egyedi sajátosságai is eltűnnek. A főhősnek, Bének még neve sincs, az időt és a színhelyt illetően ugyancsak bizonytalan minden. Bé egy ismeretlen városban kószál, egyetlen
föliratot sem tud elolvasni, az emberek egyetlen szavát sem érti meg.
Az elmondottak alapján Csiki ú j kötetét (különösen' az első két történetet) a
nouveau román módszerét másoló művek közé is sorolhatnánk. De nem nyújthatunk
be hiánylistát egy, a műtől idegen normarendszer alapján. Az „új regény" tudatosan kerüli az alkotói fantázia adta lehetőségeket. Csiki viszont — éppen a fantázia
segítségével — jut el „valamilyen képzeletbeli vagy inkább lehetséges tartományig",
egy „Volt-Nincs tartományig", ahol a valóságból jól ismert dolgok egyben más arcukról is bemutatkoznak. Az író tehát kitalált, illetve (a Bevándorlók esetében) átdolgozott egy történetet, ami azután keretként, elvonatkoztatott szerkezetként — éppen az általános vonások hangsúlyozásával — mutat túl önmagán. A jelentés így ki107'

tágul, s az már kizárólag Csiki erénye, hogy iró és mű, elhatározás és valóra váltás
között nincs ellentét. Az elbeszélés költőisége már az első prózakötetben
(Cirkusz,
avagy: búcsú az ifjúságtól) is jellemző volt. Az absztraktabb, vértelenebb részeken
most is átsegíti az olvasót az objektivitás mögött bujkáló személyesség, a rejtőzködő líraiság.
Az út szélén már sokkal közelebb áll a szokványos epikai megoldásokhoz. Király
László „a »szabályos« realizmus módszerét" emeli ki (Utunk, 1975. 11. sz.). Valójában az ú j formák keresése erre a történetre is jellemző. Az elbeszélés menetét többször megszakító, az alkotás folyamatát jelző megfigyelések, kitérők például egy rendkívül izgalmas, alkotáslélektani szempontból is érdekes analízis lehetőségét teremtik
meg. („Ennek a történetnek A hidegház címet akartam a d n i . . . Ha alcímet is kellene
adnom ennek a résznek, A testem a történelemben volna e z . . . , . . . amit eddig elmondtam, csak ravasz jelzés" stb.) — „ . . . én csak egyet akartam : leírni azt, amit
most tudok életem egy régi szakaszáról és egy esetről, melyet bárki végigélhetett
v o l n a . . . " — olvassuk az egyes szám első személyű elbeszélésben. Maga az „eset"
különösebben nem jelentős, a hangsúly a fiatalember önmagára eszmélésén van.
S ennek a „születési folyamatnak" felel meg az „új élet" szerveződése, a háború
utáni évek színes, kavargó világa.
Az írót persze mindhárom történetben ugyanaz érdekli. Azt mondhatnánk: Csiki
a magatartásformákra kíváncsi elsősorban. Igaza van Király Lászlónak: a Bevándorlókban a bibliai „ötlet csak ürügy". Az'átdolgozott vallási tárgyú csodás történet
szereplői — a „borzas fiatalember" kivételével — a teljességről lemondva egyfajta
lefokozott életet élnek. Tudjuk, a fiatalember a Lót által hirdetett „puszta jósággal"
szemben valami mást akar. Így lesz a történet harmadik részében („A szerző h a j dani iskolai dolgozatá"-ban) a városépítő hős előképe. S az ellenpont itt is megvan,
hiszen az „iskolai dolgozat" arról a Tót bácsiról szól, aki jó volt, de „nem csinált
semmit". Az idegen város Béje is eligazodni akar a számára érthetetlen és megmagyarázhatatlan világban. Nem fogadja el az idegenséget, bolyongásában nem RobbeGrillet Útvesztőjének riadalma van. Csiki tudja, hogy „Az ú j élethez ú j emberek
kellenek". Már Az út szélén mottója (Farkas Árpád-idézet) is az embert és történelmet egyként felelősséggel néző írói alapállásra utal: „A nagy robogások rostján / életek hullhatnak át. / S nekünk minden kiégett szemre, / ujjongásra és sóhajtásra, /
kacajra és könnyre, / karokra, / vézna és erős karokra / szükségünk van."
A költőként is nemzedéke legjobbjai között említhető Csiki László asszimilálta
a modern próza újításait, vívmányait, írásai (Németh László kifejezésével élve) nem
,¿szellemi járvány" lecsapódásai. Ügy tűnik, Csiki a hagyományos realista epika és a
non-fiction közötti harmadik utat választotta. Természetesen a kötet három történetében különböző, bár műfajilag élesen el nem különíthető variánsok figyelhetők meg.
A Bevándorlók a parabola, Az idegen város az erős hangulati hatásokra építő költői
próza, Az út szélén az esszéregény felé közeledik. De mindhárom írásban nagy fontosságúak az elemző-intellektuális és a morális elemek. — Csiki László könyve a
korszerű romániai magyar próza kiteljesedésének újabb bizonyítéka. (Kriterion, 1974.)
OLASZ SÁNDOR

108'

Hagyományok és új utak
A BÁLVÁNY (ÉSZT KISREGÉNYEK) — ARVO VÁLTON : A HUROK

Már a második kisregény-válogatás látott napvilágot a finnugor népek irodalmából. Először A fiúk téli kalandozása című finn, majd félévvel később A bálvány
című észt. Mindkét kötet különösen érdekes azért, mert eddig kisregény-antológia e
két nép irodalmából nem jelent meg magyarul. Ezúttal az észt irodalomból legújabban megjelent magyar nyelvű köteteket tekintjük át. A bálvány mellett A. Válton
A hurok című novellás kötete látott a közelmúltban napvilágot.
A bálványban szereplő írók egyike-másika régi ismerősünk, néhányuk művét
olvashattuk már az Előérzet című válogatásban (válogatta és fordította Bereczki Gábor). A bálványban megtaláljuk a különböző irányzatokhoz tartozó észt írók műveit, kezdve a hagyományosnak nevezhető tematikát feldolgozó Mats Traat (Tánc a
gőzkazán körül) kisregényétől az értelmiség életérzésének, gondolkodásmódjának
tükröződéséig (Enn Vetemaa: Tojások, kínai módra; Mati Unt: Az élet lehetőségéről
az űrben; Eno Raud: A bálvány). A válogatás szerencsésnek mondható. Fehérvári
Győző biztos és hozzáértő kézzel választott. A kötet tükrözi a modern észt próza
törekvéseit, irányzatait.
A Tánc a gőzkazán körül „előzménye" a finn Vainö Linna A Sarkcsillag alatt
című monumentális trilógiája, valamint az észt Anton Tammsaare: Jog és igazság
című pentalógiája, melynek első kötete Orcád verítékével címen magyarul is megjelent. A kisregény nem más, mint öt tánc, öt egymást követő korszak, nemzedék
sorsának leírása. A tanya belső életét át- meg átszövik a külvilágban lezajló események. Egy azonban soha nem változik, a munka, hiszen a munkára, a gabonára, az
életre mindig szükség van. „A kenyérnekvaló az az isten, amiért itt gyürkőznek,
embert, állatot kínoznak, reggel háromkor kelnek és késő éjszaka fekszenek." A kisregényt témája rokonítja a nagy finn és észt parasztregényekkel.
Mati Unt kisregénye az események, gondolatok, visszaemlékezések mozaikszerű
keverése — lírai hangvételben. Az élet lehetőségéről az űrben témája az egyetemisták élete. Eno Raud címadó kisregénye a humán értelmiség egy-egy csoportjának
ábrázolása. Lelkiismeretlen, felelőtlen emberekről olvashatunk ebben a kitűnő műben.
Az észt irodalomban vezető helyet elfoglaló Jaan Kross írása (Négy monológ
Szent György ürügyén) a híres tallinni képzőművész, Michel Sittow (1469—1525)
életének azt a szakaszát mutatja be, amikor hosszú és nagy sikerű külföldi útjáról
hazatér. A boldogság iránti vágy, a külső és belső harmónia megteremtésének vágya,
az, hogy szülővárosában és szülővárosának élhessen, dolgozhasson, kompromisszumokra kényszeríti.
Mint említettem, a kisregénykötet mintha értelmiségcentrikus volna. Ezzel szemben Válton a kisemberek, az átlagemberek alakjait sorakoztatja fel A hurok című
novellás kötetben. Együttérzéssel, ugyanakkor iróniával, kritikával viszonyul ezekhez az emberekhez, akik mind valamilyen hurokban vergődnek, némelyik anélkül,
hogy tudna erről. Alig van ebben a kötetben vidámság, boldogság. A magányos ember azonban minden áron kapcsolatot keres. Ha nem a társadalommal, akkor legalább a természettel.
Az észt irodalom magyarországi népszerűsítése jó kezekben van, s ennek örülhetünk. A kezdetben szinte egyszemélyes válogatói-fordítói munkát, amelyet Bereczki
Gábor végzett és végez magas színvonalon, a fiatal Bereczki-tanítvány, Fehérvári
Győző folytatja. Mindkét bemutatott kötetet ő válogatta és (részben) fordította.
(Európa, 1974.)
PUSZTAY JÁNOS

109'

Fém és cserép
SZABÓ IVÁN TÁRLATA

Az arspoetica-szerű vallomás, melyet Szabó Iván tollából a Kelet Népe 1941.
december 15-i számában olvashatunk, e kiállítás a tanúság rá, ma is érvényes ihlető
elve munkásságának: „Nagy művészeti stílus akkor teremtődik, sok egyéb körülményen kívül, ha a szellem az anyaggal egyensúlyban van." Legyen a m ű f a j kerámia, kisplasztika, plakett, érem, rézdomborítás: az életérzés, a világszemlélet egységes
marad, ellenáll a szakosodásnak. Ám az átváltás — fából fémbe, fémből cserépbe —
az anyag természetének tiszteletben tartásával, törvényszerűségeinek sérelme nélkül
történik. Az alkotó: jó művész és kiváló mester egyszerre; a motívumok a művekben a tér adottságaiból erőltetettség nélkül bontakoznak ki, az anyag nyelvén szólalnak meg, de a gondolat sosem reked meg a szakmai öncélúságban, mindig az
általánosabb érvényesség felé tör.
Szabó Iván művészi világa a teljesség igényét magában hordozó, zárt, egyensúlyát a derűben, a játékban meglelő, öntörvényű világ. Van valami görögökre emlékeztető abban, ahogy az embert ábrázolja: a mozgás pillanatában, félreérthetetlen
világosságban, az élet ősi, természetes, egyszerű helyzeteinek közepette, a katarzisig
eljutó, a lélek békéjét az ifjúság szépségével és energiájával megteremteni képes
klasszikus ideál igézetében. De a párhuzamokat keresve ugyanilyen joggal lehetne
említeni a folklór tisztaságát is. Az agyagba rajzolt motívumok például: a táncoló
ló, a felszárnyaló madár, a legelésző szarvas, a hajnalt kiáltó kakas, a szeszélyesen
tekeredő kígyó — inkább metaforák, mint szimbólumok, egy ősi-naiv ihletésű vitális
mitológia elemei. Jelentésük egyértelmű, s mentes marad az irracionalizmus sejtelmes homályától, intellektuális bonyolítás nélkül őrzi meg érzelmi tisztaságát. Nincs
semmi modernkedő és divatos zavarosság benne: erő és könnyedség, szépség és természetesség, líraiság és valószerűség jellemzi; a természet és az ösztönvilág humánus birtokbavétele. Ez a művészet az embert bűn előtti állapotában, az ifjúság sértetlen erkölcsével és romlatlan tudatával ábrázolja. A megformálás épp ezért nélkülözi a realizmus túlrészletező aprólékosságát, s vállalja a lényeget sűrítő vonal
egyszerűségét, a plasztika súlyos tömbszerűségét, az egyszeri égetés nyerseségét.
Szabó Iván hagyományhűsége ellenére is, vagy pontosabban fogalmazva: éppen
azért, újító szobrász. Művészetének újszerűsége abban rejlik, hogy kaotikus korunkban az ember ideáltípusát mintázza meg. Nem kerüli meg századunk diszharmóniáit, de válasza rá nem a kétségbeesésé, hanem — Illyés szavával szólva —
a rettenet föloldása. A történelmünk tépettségét jelképező amorf, szakadozott síkra
magyar Orpheuszként Tinódit rajzolja. Dante, Bartók, Petőfi, Bethlen Gábor, Győrffy
István, Erdei Ferenc portréival az egyetemes és nemzeti kultúra ügyéhez kapcsolódik.
Idegen tőle az idill és az életkép, kompozícióiban a harmónia a leküzdött feszültség
eredménye.
Szabó Iván „Fém és cserép" című, a legutóbbi időszak alkotásaiból összeálló
tárlata folytatja a művész sajátos stílusát, megszokott érzés- és formavilágát, de
110'

bizonyos hangsúly- és arányeltolódásokkal. E szempontból elsősorban az intellektusgazdagodása érdemel figyelmet. Anélkül, hogy az életmű törvényeit megbontaná,
halk szólamként valami zaklatottság jelenik meg a témákban, továbbá — az oldottság változataként, a meglepetés erejével — a humoros, ironikus hangvételA mondandó azonban továbbra is a változatok gazdagságában nyilatkozik meg, inkább ciklikusan, mint egyetlen műbe sűrítetten.
A Szabó Iván alkotásaiból készült kiállítás — belső esztétikai értéke folytán —
nemcsak szűkebb pátriánk, de az egész magyar művészélet jelentős eseménye. (Hódmezővásárhely, Medgyessy-terem,
1975. június 29.)
G. F.

111'

Lengyel József
(1896—1975)
Ismét fájdalmas, pótolhatatlan veszteség: súlyos betegség után elhunyt Lengyel
József Kossuth-díjas író, a magyar munkásmozgalom példás életű harcosa, az elveihez, elveinkhez hű forradalmár. Életének embert próbáló stációi ismertek: a k o m m u nista párt alapító tagja a forradalmaktól terhes Magyarországon, a Vörös Üjság
munkatársa, a Tanácsköztársaság bukása után bécsi és berlini baloldali fórumok
szerkesztője. A fasizmus előretörése idején Moszkvába megy, ahol a Sarló és Kalapács szerkesztőségében dolgozik. Ugyanott megjelenik 1930-ban Visegrádi utca című
könyve — hiteles krónika a magyar forradalmak időszakáról —, amelyet a hazai
olvasó majd csak 1957-ben ismerhet meg. Mert Lengyel József életrajzába is bekerült a lakonikus rövidségű, ijesztő mondat: „1938-ban koholt vádak alapján letartóztatták és internálótáborba vitték . . . " Kivételes szerencse, hogy nem az életrajz
utolsó mondata ez, mint másoknál. Öt 1955-ben rehabilitálták, majd hazatért Magyarországra. írói életműve ezután teljesedik ki. 1961-ben jelenik meg a rendkívüli
értékű Igéző (1963-ban ezt jutalmazza hazája Kossuth-díjjal), de a művek sorával
bizonyíthatnánk, hogy Lengyel József rövid egy évtized alatt — az egyéni szenvedéseken fölülemelkedő objektív szemléletmódjával, gondolati igényességével, pátosz
nélküli hitvallásával és realizmusával — a jelenkori magyar irodalom legkiemelkedőbb képviselői közé emelkedett.
„Stilisztikai elemmé a becsület válik" — írja Lengyel Józsefet búcsúztató soraiban Illyés Gyula, majd így folytatja: „Nem stílusunkat kell fejlesztenünk, hanem
magatartásunkat. Hisz teljesítményünket máris az méri, hogy mennyi bennük a megbízhatóság. Vagyis a hűség a föladathoz, amit ránk bízott és elvár tőlünk az a közösség és környezet, amely fölnevelt és eltart bennünket: a nép, a nemzet, az ország,
a haza."
Hűség, becsület, igazság — mindhármat hitte, élte. A művészetre is értette. így:
„ . . . az igazság a mi erőnk és erősödésünk biztos záloga, melytől a szocializmus népei
és állama — és művészete is — ú j magasságok felé megy."
Hűségesek akarunk lenni emlékéhez? Figyeljünk az életművében elmondott
igazságokra!

Szakmunkástanulók és fiatal szakmunkások vettek részt az első szegedi
olvasótáborban, amelyet az SZMT Központi Könyvtára rendezett. Az olvasótábor munkáját lapunk több munkatársa segítette. Annus József, Kovács István, Olasz Sándor és Üjhelyi János előadást tartott, illetve csoportfoglalkozást
vezetett. Mocsár Gáborral és Tóth Bélával író-olvasó találkozón ismerkedhettek meg a fiatalok.
*

A gyulai
112'

Várszínházban

bemutatott

Véres farsang c. drámájának
előadását
a szerző. Veress Dániel is
megtekintette,
majd Szegedre érkezett, ahol
szerkesztőségünk vendége volt.
Ugyancsak
vendégünk
volt
Farkas
Árpád, romániai magyar költő.
*

Az I. magyar—szovjet ifjúsági barátságfesztivál két díszvendége, A. Ny.
Pahmutova zeneszerző és férje, Ny. Ny.
Dobronrarov költő szegedi tartózkodása
idején szerkesztőségünkbe látogatott baráti beszélgetésre.

