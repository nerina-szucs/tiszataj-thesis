A

ktzbútk

„Kezdetben teremté Isten az eget és a földet" - hangzanak a jól ismert bibliai szavak
Károlyi Gáspár fordításában. Az ember szeretne minden történetet a „kezdetben" szóval elindítani. De hol van a magyar irodalom kezdete? Bármilyen viszonylagos kezdőpont kijelölése is ellentmondások vállalásával lehetséges csupán. Az irodalom szó az ír
tőből származik - kínálkozik a megoldás, hogy az első írásos emlék jelölje ki a kezdőpontot. A szóbeli (orális) hagyományt tehát semmisnek tekintsük? A szóbeli hagyományt, amelyből a két homéroszi eposz vagy a Biblia számos könyve sarjadt? Amely
tündérmeséink, siratóink, népdalaink, népballadáink termőtalaja és lelőhelye volt?
Ezek nem tartoznak bele az irodalomba?
Tudjuk, hogy a magyarságnak a honfoglalás előtt is volt írása (a rovásírás), de ezt
hosszabb szövegek rögzítésére aligha használták, az irodalom formája a szóbeliség volt.
Ha ragaszkodunk az írásbeliség kritériumához, irodalomtörténetünket a letelepedés és
az állam kialakulása előtt nem kezdhetjük. A latin betűs írás tette lehetővé az írott irodalmat - ez az írásbeliség pedig a középkorban túlnyomórészt a közös európai kultúrnyelv, a latin használatával volt azonos, s csak a XVI. századtól keletkeztek nagyobb
számban magyar nyelvű írásművek, miközben a latin nyelvűség is fönnmaradt, sőt,
a XVIII. században új erőre kapott. (Bessenyei Györgynek az anyanyelv „pallérozását"
célzó programja a XVIII. század végén a latinnal szemben hirdeti a magyar nyelv fejlesztésének szükségességét.) A magyar irodalomnak része ez a hazai latin nyelvű
irodalom? Vagy ezt is hagyjuk el? Szent István legendáit, Janus Pannonius költészetét?
S kezdjük az irodalomtörténetet az első magyar nyelvű szövegemlékkel, a Halotti
Beszéddel?
A fölvetett problémákból látható, hogy a kezdőpont kijelölése fölfogás kérdése.
Helyesebbnek látszik a magyar irodalom történetét kiterjeszteni a nem írott és nem
magyar nyelvű irodalmi hagyományra, mintsem öncsonkító módon lemondani értékekről.
maggar

askaliészet

Ősi költészetünkből egyetlen sor sem maradt fenn, így a kutatók elszórt utalások
alapján próbálnak meg fogalmat alkotni magyar nyelvű epikus és lírai költészetünk
első fázisáról. Anonymus tudós szerzőként elutasítólag szól ugyan a szájhagyományról
a XIII. század elején keletkezett Gesta Hungarorum (A magyarok cselekedetei) című
munkájában, megjegyzése azt bizonyítja, hogy ez a hagyomány még az ő korában is
eleven lehetett. így ír: „Ha az oly igen nemes magyar nemzet az ő származásának kezdetét és az ő egyes hősi cselekedeteit a parasztok hamis meséiből vagy a regösök csacsogó énekeiből mintegy álomban hallaná, nagyon is nem szép és illetlen dolog volna."
Az Anonymus által említett regösök (latinul joculatorok) hivatásos énekmondók
voltak, akik hősi énekeket költöttek és adtak elő. Témáik a nemzetségi eredetmondák,
az új területek megszerzése és az egyes vezérek hőstettei lehettek. Ezekből a történetekből néhányat ismerünk a krónikaírók műveiből: a turulmadártól származás mitikus
Részlet a szerző Magyar irodalmi kalauz Szent István intelmeitől Petőfiig című, a Nemzeti
Tankönyvkiadó gondozásában megjelenő könyvéből.

3

történetét, a csodaszarvas-mondát, a fehér ló-mondát, Lehel és Botond történetét - az
ősköltészet formai sajátosságait, művészi értékét azonban a tartalmi összefoglalókból
nehéz kikövetkeztetni. Irodalmáraink régi fájdalma, hogy ez az ősi költészet elveszett.
A XIX. században, a romantika korában hallatlan buzgalommal kutatták az ősköltészet nyomait, próbálták meg rekonstruálni az elveszett „ősi eposzt" (ugyanilyen törekvések vezették a finneket és az észteket, és sikerült is gazdag epikus költészetre bukkanniuk; ezekből állították össze a Kalevalát [1833], illetve a Kalevipoeget [1857-1861]).
A nemzeti tárgyú, hősi epika „pótlására" tervezett Csokonai Arpádiász címen honfoglalási eposzt, írta meg Vörösmarty 2alán futása címmel a maga honfoglalási eposzát,
Arany Naiv eposzunk című tanulmányában kutatta ősi epikánk nyomait és eltűnésének
magyarázatát, s költemények sorával kísérelt meg nemzeti, történelmi tárgyú epikát
létrehozni (a hun-magyar mondakörből merítő Buda halála, valamint a tervezett, de el
nem készült Csaba-trilógia tartozik ide).
Miért nem maradt fönn a honfoglalás előtti korból, illetve a középkorból hősi
epikus ének? A hagyományos magyarázat, amely szerint „a keresztény papok századokon át kérlelhetetlenül pusztították ősi nomád kultúránk hagyományait, így hősi énekeinket is" (Képes Géza) - nem kielégítő megoldás. Az egyház valóban igyekezett
visszaszorítani a pogány tradíciót, s a pogánylázadások és azok elfojtása jelzi, hogy
kemény és sokszor véres küzdelem folyt „régi" és „új" között. De a kultúrtörténet
számos példával igazolja, hogy virágzó, eleven hagyományt csupán hatalmi-ideológiai
eszközökkel nem lehet eltüntetni. Nem kielégítő magyarázat az sem, ha történelmünk
nagy pusztításaira, a tatárjárásra és a török uralomra hivatkozunk, bár igaz, hogy fölmérhetetlenül sok kulturális emlékünk semmisült meg ezekben az időszakokban.
Jobban érthetjük a magyarországi jelenségeket, hogyha Európa nyugati népeinek
kultúrájára is vetünk egy pillantást. A nagy nyugat-európai irodalmakban a kereszténység előtti mondákat, hőskölteményeket a nemzeti nyelvű lovagi epika rögzítette
írásban a XÜ-XIII. században, s ennek révén pogány és keresztény, szóbeli és írásos,
„népi" és „magas" kultúra nem vált el élesen egymástól, illetve a lovagi költészetben
összefonódott. Hazánkban azonban a rendi társadalom kifejlődése később indult meg,
mint Nyugat-Európában, s a Nyugathoz viszonyítva nagyobb tempóban és elnagyoltabban zajlott le. Ennek következtében nem jött létre a lovagság jómódú társadalmi rétege. Voltak természetesen lovagok, s a lovagi élet elemei megjelentek a királyi udvarban, de viruló lovagi irodalom számára nem volt meg a kellő atmoszféra. Hazánkban
a lovagkornak úgy lett vége, hogy nem tölthette be funkcióját: az anyanyelvű irodalom
megteremtését és a kereszténység előtti magyar hagyomány összeötvözését a keresztény kultúra elemeivel. Az ősi hagyományt a magyar nyelvű írásbeliség őrizhette volna
meg, a szóbeliség rétegében maradva azonban az idők múltával elkallódott.
ffiazfykan

mütelfaégimk kunit
(kb. 1000-kb. 1200)

szakasza

A latin nyelvű írásbeliség átvétele rendkívüli jelentőségű: ennek révén a magyarság bekapcsolódott az európai kulturális vérkeringésbe, részese lett az egyetemes, szinte
minden tekintetben egységes középkori kultúrának. Szent István nagy tette, a kereszténység felvétele teremtette meg a lehetőséget arra, hogy a magyarság a kor szintjén
álló, civilizált nép lehessen.

4

Tudjuk, hogy az új társadalmi rend, a feudalizmus kialakulása, megszilárdulása
nagyon hosszú, évszázadokig tartó folyamat volt. A keresztény kultúra meggyökerezését is nagyon lassú, nehézkes, keserves folyamatként kell elképzelnünk. A térítés és
egyházszervezés munkáját bizánci papok, valamint Németországból, Franciaországból,
Csehországból, Itáliából hívott Szent Benedek-rendi (bencés) szerzetesek végezték. A VI.
században (529-ben) alapított bencés rendnek Nyugat-Európában is kiemelkedő szerepe volt a civilizáció fenntartásában és fejlesztésében. Jelmondatuk jegyében (Ora et
labora - imádkozz és dolgozz) erdőket irtottak, magas szintű mezőgazdasági tevékenységet folytattak, őrizték és másolták az ókori műveket, irodalmi tevékenységet folytattak, iskolákat tartottak fent. A bencések Magyarországra is magukkal hozzák a magasabb rendű szellemi élet nélkülözhetetlen tevékenységét: az írást-olvasást, a latin nyelvű
kultúrát. Első kolostorukat Pannonhalmán alapították (996-ban), s Szent István hatalmas birtokot adományozott a pannonhalmaiaknak. Az évszázad során számos további
rendházai alapítottak a bencések (pl. Tihany, Bakonybél, Pécsvárad, Szekszárd), s a megszerveződő püspökségek élére is bencések kerültek. Bencés szerzetes volt az itáliai származású, tudós Gellért püspök is, Imre herceg nevelője. A tihanyi apátság alapítólevelében (1055) szerepel az első magyar nyelvű mondattöredék: Jeheruuaru rea meneh hodu
utu rea " (Fehérvárra menő hadútra).
A kolostorok és káptalanok (püspökségek) létrehozásával iskolák felállítása is
együtt járt, hiszen az egyháznak szüksége volt hazai papságra. Az iskoláztatás az irodalom szempontjából is elsődleges kérdés, hiszen az iskolázott emberek közül kerülnek ki a művek alkotói és olvasói is.
Bár a pannonhalmi apátságnak a XI. évszázad végére már 80 könyve volt, ami komoly könyvtárnak számított - az írásos kultúra igen lassú ütemben terjedt. Az írás ismerete ritkaságnak számított, a papságnak is csak a magasabb műveltségű része értett hozzá - adatok bizonyítják, hogy még a XIV. században is volt olyan magasabb rangú pap,
aki nem tudta aláírni a nevét. Olvasni persze többen tudtak, de az átlagos latin nyelvtudás az alsó papság körében sem igen terjedt túl a szertartási szövegek megértésén.
Az írásos kultúra terjedésének komoly akadálya volt a könyv nyersanyagának drágasága is. Az Árpád-korban még kizárólag állatbőrből készült pergamenből készültek
a könyvek, s egy kódexhez egy kisebb birkanyáj bőrére volt szükség. A pergament az
olcsóbb papír csak később váltja fel; papírból készült legrégibb fennmaradt oklevelünk
a XTV. század elejéről való. A kódexeket kézzel írták, s gondosan megrajzolt, kifestett
képecskékkel (miniatúrakkú) és képpé formált kezdőbetűkkel (iniciálékkal) díszítették.
A tömegcikké vált könyv korában nehéz elképzelnünk, milyen drága és ritka dolog volt a könyv a középkorban. Ha azonban ebbe belegondolunk, érthetővé válik,
hogy kezdetben csak a legfontosabbnak tartott dolgokat foglalták írásba: az okleveleket
és az egyházi szertartáskönyveket: misekönyveket (missale), zsoltáros könyveket (psalterium), a mindennapi kötelező papi imákat és olvasmányokat (breviárium), különböző
énekeskönyveket. Ezekhez járultak a szerzetesek lelki táplálékául szolgáló legendagyűjtemények, elmélkedések, prédikációgyűjtemények.
P o r a i legenháink
A középkor sokszínű írásbeliségéből a mi szempontunkból elsősorban azok a műfajok fontosak, amelyek olvasók számára, olvasmány céljából készültek. Ide tartoznak,
ahogyan a műfaj elnevezése is mutatja, a legendák. A latin legenda szó jelentése: olva-

5

sandó. A legendák szentek élettörténetét, csodáit mondják el, a történetek követendő
erkölcsi például szolgáltak; a kolostorokban, együttlétek során olvasták fel őket a hallgatóság: szerzetesek, apácák okulására.
Irodalmunk első legendája a pannonhalmi bencés szerzetes, Szent Mór alkotása
(1060 körül keletkezett); két magyarországi lengyel remete, Szent András és Benedek
történetét mondja el. Korai legendáink közé tartozik a pannóniai születésű Szent Mártoné, a pannonhalmi bencések védőszentjéé is. (Ez a szent egyébként azonos a franciák
által országuk egyik védőszentjeként tisztelt Tours-i Szent Mártonnal.)
István király, Imre herceg és a vértanú Gellért püspök 1083. évi szentté avatása
idején jelentkezett az igény élettörténetük írásba foglalására. Szent István legendája három változatban is fönnmaradt: ismeretlen szerzőktől az ún. „nagyobb" és a „kisebb",
valamint a Hartvik püspök-féle változat. A szentté avatás előtt, 1077 körül, Szent László
(1077-1095) uralkodása idején keletkezett „nagyobb" legenda Istvánt (1001-1038) jámbor, kegyes, emberséges uralkodónak ábrázolja, aki szent életével érdemelt helyet
a szentek között. A „kisebb" legenda kemény kezű, szigorú, erélyes királyként mutatja
be hősét - ezt a változatot szerzője már a szentté avatás után, Könyves Kálmán király
(1095-1116) megrendelésére írta, akinek korabeli politikai csatározásaihoz ilyen elődre
volt szüksége. A Hartvik püspök-féle változat részletesen beszámol István gyászszertartásáról és a szentté avatási eljáráshoz tartozó „felemeltetéséről" (exhumálásáról), a sírnál
lejátszódó csodás gyógyulásokról. Hartvik püspök említi először becses ereklyénket,
a Szent Jobbot.

^zenf ¿Usfiián király intelmei ¿Httt« lfertegl|ez
Szent István királyhoz kapcsolódik a legkorábbi latin nyelvű emlékünk, a Szent
István király intelmei Imre herceghez. Az 1020 körül keletkezett mű az ún. királytükör
műfajába tartozik. Az elnevezés onnan származik, hogy ezek az írások mintegy tükröt
tartanak az uralkodónak vagy a trón várományosának, amelyben az megláthatja, milyennek kell lennie. Az Intelmek szerzőjét nem ismerjük - stílusából, érvelési módjából
magasan képzett egyházi férfiúra következtethetünk. Azt a feltevést, amely szerint az
Intelmeket Gellért püspök, a királyfi nevelője írhatta, az újabb kutatások megcáfolták.
A mű beszédhelyzete szerint István király szól fiához: „fogadj szót, fiam; gyermek
vagy, gazdagságban született kis cselédem, puha párnák lakója, minden gyönyörűségben dédelgetve és nevelve..." Az Intelmek világos kompozíciójú: 10 részből áll, tíz követelményt jár körül, így például a katolikus hit megőrzését, a főpapoknak és a főembereknek kijáró tiszteletet, az elődök követésének fontosságát, az igazság, a türelem
és az irgalmasság erényeinek gyakorlását. A mai olvasó is elismeréssel adózhat a tudós
szerző és a szöveget jóváhagyó király bölcsességének, amikor a szöveg a leendő uralkodót a hatalmi gőg veszélyére figyelmezteti: „a főemberek, ispánok, vitézek [...] legyenek atyáid és testvéreid [...]. Katonáskodjanak, ne szolgáljanak, uralkodj mindannyiukon harag, gőg, gyűlölség nélkül, békésen, alázatosan, szelíden; tartsd mindig eszedben,
hogy minden ember azonos állapotban születik, és hogy semmi sem emel fel, csakis az
alázat, semmi sem taszít le, csakis a gőg és a gyűlölség." A tanítás külön fejezetben inti
a herceget a „vendégek és jövevények" megbecsülésére: „Mert amiként különb-különb
tájakról és tartományokból jönnek, úgy különb-különb nyelvet és szokást [...] hoznak
magukkal, s mindez az országot díszíti, az udvar fényét emeli [...]. Mert az egy nyelvű

6

és egy szokású ország gyenge és esendő." (Kurcz Ágnes fordítása) Az Intelmek fontos
kortörténeti és gondolkodástörténeti dokumentum. A szöveg szépsége, finomsága,
bölcsessége ma is ámulatot válthat ki; nem egy pontja hozzánk is szól.
$zeni^mxt,£bztni

(feliért

ís^zeat

jászla

Ugenhái

Szent Imre herceg (?—1031), a fiatalon vadászbaleset következtében meghalt trónörökös legendája 1110 táján íródott. A szerző az egyháziakat csodálatba ejtő vallásos
magatartás példájaként mutatja be hősét, s művével az akkortájt bevezetett papi nőtlenség (cölibátus) gondolatának kívánt hazai eszményképet állítani. Lehet igazság az
Imre hercegről alkotott képben, állapítja meg Györffy György, de a legendaíró a herceg igazi természetét még akkor sem igen ismerhette volna meg, ha történetesen élethű
portrét akart volna alkotni, ugyanis az írásmű keletkezésének idején már senki sem élt,
aki Imrét személyesen ismerte volna. A szerző az események elbeszélését többször
megszakítja, hogy rajongó csodálatának adjon hangot: „O, milyen csodálatra méltó az
ifjú magatartása, mely a könnyek patakjával fojtotta el a szerelem tüzét, és bár lángot
hordozott keblében, nem égett meg annak tüzétől." (Csóka J. Gáspár fordítása)
Az itáliai származású Gellért püspök (?—1046) Imre herceg nevelője és tudós teológus volt, s nagy szerepet játszott a nyugati latin kereszténység magyarországi elterjesztésében. Legendája két változatban maradt ránk, s különösen a „kisebb" változat
tündöklik kedves, életszerű részletekkel. Csak egyet idézünk: „Az egyházi szolgálatra
nagy gondot fordított. így nyári időben az Úr házába jéggel telt edényeket rakatott,
s ezekben az Úr vérének átváltoztatásához palackokat őriztek a legjobb borral, amit
csak találni lehetett. Mert azt mondta: »Amit hittel fogadunk belül, érezzük azt
kellemesnek kívül.«" (Szabó Flóris fordítása) Szent Gellért pogánylázadás áldozataként
vértanúhalált halt. Ennek elbeszélését a nagyobbik legendából idézzük: „Szent Gellért,
minthogy alacsony termetű volt, és mert Isten szolgálatában minden erejét kimerítette,
kocsin vitette magát. Mikor a pesti révhez jutottak, íme öt istentelen ember, Vata és
cinkosai, eltelve a gonosz szellemekkel, amelyeknek magukat átadták, rárontottak
a püspökökre, és kövekkel támadtak rájuk. Szent Gellért püspök pedig azokra, akiket
kövekkel dobáltak, szüntelenül a kereszt jelét vetette. S Szent István első vértanú példájára [1.: Az apostolok cselekedetei 6-7. rész], Pannónia első vértanúja a földre térdelve
hangosan így kiáltott: »Uram, Jézus Krisztus, ne ródd fel nekik bűnül, mert nem tudják, mit tesznek.« Ám azok ezt látva még jobban megdühödtek, nekitámadtak, és kocsiját felfordították a Duna partjára. Ott leráncigálták kocsijáról, taligára rakták, és Kelenföld hegyéről [a mai Gellérthegyről] letaszították. Mivel pedig még mindig lihegett,
mellét dárdával átütötték; ezután egy sziklához vonszolták, és agyvelejét szétloccsantották." (Szabó Flóris fordítása)
A Szent László-legenda a XII-XIII. század fordulóján keletkezett. A kunok és a besenyők ellen harcoló László király (1077-1095) tettein és kegyességének bemutatásán
kívül bőségesen tudósít László nagyváradi sírjánál bekövetkezett csodákról is: „László
szentségének hírét hallva egy szegény szűz jött a sírhoz, és kiérdemelte, hogy elvesztett
látását visszanyerje; visszakapván testi épségét, akkora lelki jámborság ejtette hatalmába, hogy azt hitték, isteni szellem látogatta meg. [...] És éppen a szentté avatás [1192]
órájában egy fiú, akinek keze s lába helyén - minthogy csontjai teljesen hiányoztak dagadt hústömeg himbálódzott, a szent érdeméből tökéletesen visszanyerte lába s keze

7

épségét: csont nőtt tagjaiba." (Kurcz Ágnes fordítása) „László királyunk, a magyar lovagkor példaképe, népmondáink hőse, alighanem a legnépszerűbb magyar szent - írja
Bálint Sándor - , követendő példaképpé és szent patrónussá válik." László alakjával
részletesen foglalkozik a Képes Krónika (1358) is. A legendánál későbbi keletkezésű
mondai hagyományt dolgoz fel Arany a Toldi estéje betétdalában (5. ének); egy másik
hagyományra utal Janus Pannonius Búcsú. Váradtól című versében.
(Áz egjiljázt szerfarfáankljűH k a p r a n l ó h ó szülxegek;
a ¡Halotti P e s z é h és "pöngürgés
Az egyházi szertartásrend (liturgia) igen sok vallásos vers írását tette szükségessé.
Fönnmaradt korai emlékeink közé tartozik egy Szent Istvánról és egy Szent Gellértről
szóló, latin nyelvű rímes vers.
Az egyházi irodalom műfajai közül a prédikáció és az imádság volt az a kettő,
amelynek révén az egyház a néppel érintkezett, s mely így a leghamarabb jelentkezhetett magyar nyelven. „A magyar irodalmi nyelv előiskolája a latin ellenőrzése alatt álló
szóbeliség volt - írja Tarnai Andor -, első alakítói a tolmácsoló és prédikáló klerikusok (papok), akik [...] ekkoriban egyetlen szavukat sem tartották szükségesnek leírni;
még a Miatyánkot és a Credót (Hiszekegyet) sem, mert a legfontosabb egyházi szövegeket és beszédeiket teljes biztonsággal tudták kívülről."
1200 körül keletkezett az első fönnmaradt magyar nyelvű prédikáció, a Halotti
Beszéd és Könyörgés. Ez a legrégibb magyar nyelvű szövegemlék, s ez egyúttal a finnugor
nyelvek első összefüggő szövegű nyelvemléke. Latin minta alapján készítette ismeretlen alkotója. A „Sermo super sepulchrum" (Beszéd a sír fölött) feliratú szöveg a bűnbeesés történetének felidézésével a halált mint kikerülhetetlen közös sorsot jeleníti meg:
a halott és búcsúztatói nem különülnek el, egyaránt esendőek. A szöveg jól felépített,
a mondatok folyamatosan és jól kapcsolódnak, semmi kezdetlegesség sem érződik.
Stiláris lelemény, hogy a latin „morte morieris" fordulatot háromszoros tőismétléssel
ülteti át magyarra az ismeretlen fordító: „hálálnék haláláal holsz". A tőismétlés (figura
etymologica) rendkívüli nyomatékot, súlyt ad a kifejezésnek. A túlnyomórészt latin
nyelvű kódexet, amelyben a Halotti Beszéd fennmaradt, először Pray György, a kitűnő
jezsuita történész ismertette 1770-ben (a kódexet első ismertetőjéről Pray-kódexnek nevezik), s még ebben az évben megjelent nyomtatásban a nyelvemlék, Faludi Ferenc
olvasatával együtt. Két nagy XX. századi versünk is - Kosztolányi Dezső és Márai Sándor Halotti beszéde - felidézi első szövegemlékünket.
(A. k í i z é p k u r n t á s n M k s z a k a s z á n a k
(az 1200-as és 1300-as évek)

kultúrája

III. Béla uralkodásának idején (1172-1196) jelent meg Magyarországon, ragyogó
udvari kultúraként, a Nyugat-Európában divatos lovagi kultúra. A lovagi eszmények,
szokások később is: II. András (1205-1235), majd az Anjou királyok - Károly Róbert
(1307-1342) és Nagy Lajos (1342-1382) - s végül Zsigmond (1387-1437) uralkodásának
idején meghatározták a királyi udvar kultúráját. Már volt szó róla, hogy széles középnemesi réteg hiányában nálunk nem alakulhatott ki a lovagság mint számottevő társa-

8

dalmi csoport, hiányoztak a lovagköltők is, s így nem jött létre a nyugat-európaihoz hasonló, gazdag, anyanyelvű lovagi irodalom. Bár utalásokból tudjuk, hogy léteztek lovagi
témájú verses epikus alkotások (Toldi Miklósról, Zách Feliciánról) - ezek nem maradtak fenn. Néhány népballadánk XTV. századi eredetre vall (Görög Ilona, A halálra táncoltatott lány, Kádár Kata, Molnár Anna), s egyes feltételezések szerint ezek hosszabb
epikus énekekből keletkezhettek.
A tárgyalt korszak epikus művészete elsősorban a latin nyelvű történetírói munkákban érvényesült.

(AnnnymuB geazfája
A geszta (a latin res gesta 'viselt dolgok' kifejezésből) történetírói műfaj, valamely
időszak történetét mondja el összefüggő, regényesen kiszínezett előadásban. Az első
fönnmaradt geszta Anonymus Gesta Hungarorum (A magyarok cselekedetei) című alkotása. Szerzőjének kilétét homály fedi (az anonymus szó 'névtelen'-t jelent), saját magát „P. dictus magister"-nek (P.-nek mondott magister) nevezi, s elárulja, hogy „néhai,
dicsőséges Béla" király - feltehetően III. Béla - jegyzője volt. Művét az 1200-as évek
elején írta. A bevezető szerint a tudós szerző „Magyarország királyainak és [fő]nemeseinek származását" kívánja rögzíteni; a magyarok történetét az őshazától Géza fejedelemig, az államszervezés kezdeteiig tárgyalja. Az őshazát Szkítiával, a magyarokat
a szkítákkal azonosítja, s bár fenntartásokkal kezeli a mondai hagyományt, fölhasználja a hitelesnek vélt elemeket. Önkényesen konstruált eseményekkel egészíti ki adatait,
kikerekíti a történetet, így például kitalál és színes jelenetezéssel ábrázol egy nagy
csatát Kijev alatt magyarok és oroszok között. Árpád fő ellenfele, a Kárpát-medencét
uraló Zalán bolgár fejedelem is a fantázia terméke. „A regényes geszta írója nem hitelességre törekvő történetet ír források vagy visszaemlékezések alapján, hanem források híján - vagy nem törődve velük - érdeklődést felkeltő irodalmi alkotást" - írja
Györffy György. Anonymus művében lendületesen megírt jellemzések, művészi erővel megrajzolt fiktív harci epizódok, saját korából visszavetített lovagi játékok és lakomák váltják egymást. „Keze alatt a magyar történet színes, fantáziateljes lovagi históriává alakult: fényes hadbavonulások, heroikus győzelmek, bőkezű fejedelmek, hűbéri
hatalmukat megalapító nagyurak sora" - írja Szerb Antal Magyar irodalomtörténetében.
A Gesta Hungarorum 1746-ban jelent meg először nyomtatásban. Vörösmarty a Zalán
futása című eposzát (1824) Anonymus gesztáját felhasználva írta.

(Az (ómagyar (Mária-siralom: az első magyar nyrlim üers
Anonymus kortársa lehetett az az ismeretlen egyházi férfiú, aki létrehozta az első
írásban megőrzött magyar nyelvű költészeti alkotást, az Ómagyar Mária-siralom címmel ismert verset (1200-as évek első fele). Egy külföldön, a XIII. század második harmadában készült latin nyelvű prédikációs kódex (az ún. Lőveni kódex) vendégszövegeként maradt ránk. Korai költészetünknek ezt a felbecsülhetetlen értékét nemhogy
Balassi vagy Arany, de még Ady Endre sem ismerhette: csak 1922-ben fedezték fel!
A Lőveni kódex 1982 óta van magyar tulajdonban (Országos Széchényi Könyvtár).
Az Ómagyar Mária-siralom (ÓMS) a maga korában divatos műfajba, az ún. planctusoV. (siralmak, Mária-siralmak) közé tartozik. A planctusok főként passiók betétje-

9

ként kaptak szerepet, de misén elhangzott énekként, önálló imádságként és ájtatos
olvasmányként is éltek. A siralmak egyes szám első személyben szólaltatják meg Szűz
Máriát, mintegy belülről ábrázolva a meggyilkolt gyermekét sirató anya rettenetes fájdalmát. A planctusok Máriája nem istenanya, nem a világ királynője, hanem szenvedő
ember, földi édesanya. Ennek az emberies Mária-felfogásnak és újszerű Mária-kultusznak a jelentkezése annak a „vallásos, emberi, érzületi forradalomnak" (Martinkó András) a jele, amely Európában a XII-XIII. században zajlik, s amelynek során világi és
vallásos költészet összefonódik, integrálódik.
Sajnos, magyar nyelvű Mária-siralmat csak ezt az egyet ismerünk a korból. Szerzője, a latin minták alapján dolgozó magyar alkotó neve ismeretlen. Nem tudjuk, milyen felhasználói kör számára készült a vers. A minták és az OMS összevetése arra vall,
hogy a magyar vers megalkotója alaposan ismerte a korabeli planctusokat, igen jártas
volt a verstan és a stilisztika terén, nagy gonddal, igényesen, tudatosan dolgozott mindez pedig magas szintű irodalmi élet, lelkesítő példák meglétét feltételezi. Magyarországon azonban ilyenről nem tudunk. Egy bizonyos: a XIII. század elején élt egy
magyar költő, aki európai szinten tudott költeményt írni, s ekkorra létrejött az a nyelv,
amely immár alkalmas volt egy ilyen teljesítmény véghezviteléhez. Az OMS keletkezésével és utóéletével kapcsolatban több a rejtély, mint a bizonyosság, az azonban joggal
feltételezhető, hogy nem előzmények nélkül pattant ki a magyar költő-fordító fejéből.
A későbbi magyar vallásos költészetben nincs nyoma annak, hogy az OMS-t ismerték
volna, nincs egyetlen mozzanat sem, amely az ÓMS folytatása, továbbfejlesztése vagy
akárcsak megismétlése lenne. Az OMS sajnos a magyar költészet folyamán kívül rekedt
egészen XX. századi fölfedezéséig.
A magyar fordító teljesítménye csodálatra készteti az olvasót: a latin planctus tartalmi-emberi-érzelmi és formai világát szinte tökéletes hűséggel adja vissza, tartózkodással és emberi természetességgel ábrázolja az anya csak magának szóló, minden színpadiasságot nélkülöző fájdalmát. Joggal nevezi Martinkó András az OMS létrehozóját
zseniálisnak: az ő kezén a magyar nyelv csodákra képes: „Volék sirolm tudatlan, /
siralmol sepedyk, / buol oszuk, epedek"; „Világ világa, / virágnak virága / keserűen
kinzatul / vos szegegkel veretül". Az OMS bizonyítja, hogy nem a magyar nyelv volt
fölkészületlen európai színvonalú alkotásokra, hanem nem bíztak rá megfelelő szintű
feladatokat: még közép-európai viszonylatban is elképesztően alárendelt szerepű, alsórendűnek tartott nyelv volt a magyar a latinhoz képest. Mindezt magyar költészetünk
és az egész magyar irodalom szempontjából csak sajnálni lehet. De csodálatos Máriasiralmunk megvan: a miénk.
(A rész Martinkó András könyvének felhasználásával készült: Az Ómagyar Máriasiralom hazai és európai tükörben. Bp. 1988.)
P é z a t J&imtrtt gegzfája
A XIII. század végén, 1283 körül keletkezett Kézai Simon Gesta Hungaroruma.
Kézai Kun László király (1272-1290) udvari papja volt. A keleti, honfoglalás előtti hagyományokat életmódjában, erkölcsében is felelevenítő király érdekeinek megfelelően
Kézai a hun-magyar rokonság - Anonymusnál is szereplő - eszméjét megváltoztatja,
művét a hunok és magyarok azonosságának gondolatára építi. Ennek jegyében a mű
első része a hunok és Attila (Etele) történetét mondja el részletesen, s a magyar hon10

foglalást mint a hunok (•= magyarok) visszatérését beszéli el. Ennek az elgondolásnak,
amely korábbi német krónikákban már fölbukkant, történeti alapja nincsen, Kézai
még csak nem is meglévő mondákat dolgozott át, hun-magyar története kimódolt fikció. A hun-magyar azonosság gondolata Kézai műve révén rendkívül népszerűvé,
közhitté vált. „Scripturának [írásos magaskultúrának] ily mérvű átáramlása az íratlan
műveltség birodalmába: párját ritkító irodalmi tünemény" - írja Horváth János A magyar irodalmi műveltség kezdetei című munkájában. Arany János több művében is
Kézai hun-történetét használja föl (Rege a csodaszarvasról, Keveháza, Buda halála).
^mléhtrafnh
Nem kiszínezett, regényes történet, hanem rendkívül érdekes, élményszerű útibeszámoló az a jelentés, amely Julianus barát útjáról számol be a pápának (szerzője
Riccardus domonkos rendi elöljáró; 1237). Julianus barát a keleten, „Magna Hungáriában" maradt magyarok felkutatására indult, s találkozott is velük. A jelentés plasztikus
képet rajzol az utazás rendkívüli nehézségeiről, valamint a fölkeresett keleti népekről.
Szintén egykorú beszámoló az itáliai Rogerius mester Carmen miserabile (Siralmas ének) című munkája (1243-44), amely címével ellentétben prózai alkotás. Rogerius
leírja a tatárjárás rettenetes eseményeit, saját fogságát, szökését, majd bolyongását az
elnéptelenedett országban. Az irodalmi megjelenítés tekintetében kiemelkedő, elemi
erejű, kiváló munka megbízható történeti forrás is. Az elbeszélő és leíró részeket
értekező betétek szakítják meg, amelyekben Rogerius magyarázatot keres arra, hogy
miképpen válhatott a hatalmas Magyarország a tatárok könnyű prédájává.
A tatárjáráshoz kapcsolódik, ezért itt említjük a Siralomének a tatárdúlta Magyarországról című latin nyelvű költeményt (1241-42). Az ismeretlen szerző megrendítő
képet fest a mongol invázióról: „Akik ott a porba hulltak, / vaj' ki tudja, hányan voltak? / Alig győzte a két párka, / aki nyújtja, aki vágja / a veszendők fonalát. // Magyarország ennyi vészből / riadtan az égre néz föl, / pusztulás zúg tajtékozva, / mintha csak
az őskáoszba / hullna vissza a világ." A szerző a pusztulás végső okaként az erkölcsi
romlottságot jelöli meg: „Nem csoda, hogy leverettek, / halálnak prédái lettek, / mert
a köznép s a nagyobbak / jó erkölcsöt megrontottak / s bűnben éltek mindenütt." (Vas
István fordítása) Az az ószövetségi eredetű felfogás, hogy az ország bajainak igazi oka
az erkölcsök romlottsága, végigkíséri a magyar irodalmat: találkozhatunk vele a reformáció korának műveiben, majd Zrínyi eposzában, a Szigeti veszedelemben, később Berzsenyi verseiben és Kölcsey Hymnusiban is.
(Ah ú j

szerzeteBrenheh

Az 1200-as évek a nyugat-európai vallásos kultúra megújulásának nagy korszaka,
a szegénységet hirdető misztikus költő, Assisi Szent Ferenc (1182-1226) és a nagy rendszerező filozófus, Aquinói Szent Tamás (1225-1274) évszázada. Új szerzetesrendek jöttek létre: Szent Ferenc alapította a ferences rendet (1209), Szent Domonkos a Prédikátorok rendjét (domonkosok; 1216), Boldog Özséb esztergomi kanonok pedig létrehozta
a Pálos-rendet, az egyetlen magyar alapítású szerzetesrendet (1250 körül).
A ferenceseknek és a domonkosoknak kiemelkedő szerep jutott a középkori vallásos kultúrában. Mindkét rend városokban telepedett meg: itt találhatta meg azokat az

u

embereket, akik számára mondanivalója volt, akik közül tagjait toborozhatta, és akiktől létfenntartása függött (a szerzetesek koldulásból éltek). Az új rendek meglepően
gyorsan növekedtek: a XTV. század elején Európában a domonkosoknak mintegy 600,
a ferenceseknek 1400 rendházuk volt; a két rend magyarországi kolostorainak száma
csaknem 80. Ebben az időszakban az egyházi műveltség letéteményese ez a két szerzetesrend lett. Gazdag irodalmi hagyományt ápoltak, s mivel az apácazárdák lakói és
a prédikációk városi közönsége nem tudott latinul, az anyanyelvi irodalom kibontakozása is az ő tevékenységükkel függ össze. Ez a folyamat a XV. században gyorsul föl,
de becses emlékek maradtak fenn a XTV. századból is.
¿^z 1300-ag éltek magyar nyelim a l k o t á s a i
Ahogy eddig is láthattuk, a korai magyar nyelvű irodalom a latin hajtásaként, fordítás-irodalomhént születik meg. XTV. századi magyar nyelvű legendáink is latinból készült fordítások, illetve átdolgozások.
A Szent Ferenc-legenda
Szent Ferenc hazai népszerűségét jelzi, hogy 1370 körül „csudálatos mívelkedete"-iről szóló latin nyelvű legendás történetek egész sorát fordítják magyarra, s ez a gyűjtemény, az 1430 körül másolt Jókai-kódex az első magyar nyelvű könyv. A Jókai-kódex
a délvidéki ferencesek körében keletkezhetett.
Szent Ferenc ifjúkorában kedvelte a trubadúrok franciás költészetét, s maga is nagy
költő szeretett volna lenni. Vallásos fordulata után, bár alkotott néhány szép költeményt (közöttük a méltán híres Naphimnuszt), tevékenységének súlypontja áthelyeződött. „Szent Ferenc költő volt, akinek egész élete költemény. Nem is annyira énekmondó
volt [...], mint inkább drámaíró, aki saját darabját, elejétől a végéig, képes eljátszani.
[...] Szent Ferenc megélte a művészetet" - írja róla századunk angol esszéírója, Chesterton. Szent Ferenc különös és vonzó személyiségét áthatotta a teremtett világ iránti
csodálat, a teremtmények testvériségének gondolata és a Teremtő iránti hála. Eletét
a jézusi elvek: a szegénység és a szeretet tökéletes megvalósításának szentelte. Kultuszának ékes bizonyítéka, hogy szülővárosában, Assisiben, a tiszteletére szentelt templomban egész freskósorozat ábrázolja életének eseményeit (Giotto [1266?—1337] vagy valamelyik kortársának alkotása), Dante (1265-1321) pedig, aki a ferences rend világiak
számára alapított ún. harmadik rendjének tagja is volt, az Isteni Színjátékban a 18 legnagyobb szent között jelöli ki a helyét (Paradicsom, XI. ének; XXXII. ének, 35. sor).
A Jókai-kódex egyik bájos történetében Szent Ferenc a madaraknak prédikál:
„Igen tartoztok Istennek, én húgim, madarak. És tartozzatok mindenkoron ütet dicsérni a szabadságért, kit vallotok mindenütt repülést, kettős ruháért [...], égnek életi
nektek adásáért. [...] És mert sem fonni nem tudtok, sem szőni, de maga ad tinektek és
fiaitoknak kellemes öltözést. [Máté evangéliuma 6. 26-30.] Azért igen szeret titeket
Teremtő, ki tinektek ezenne jót adott. [...] Ez bódogságos atyának beszédire mend az
madarak kezdék megnyitni orrokat, kiterjeszteni szárnyokot [...]. És ő éneklésekvel és
mívelkedésekvel mutaták, hogy az beszéden, kiket szent atya mondott vala nekik, sok
képpen örvendeznek vala. [...] És azért ő köztük Szent Ferenc csudálatost dicsiri vala
Teremtőt." Az idézett szöveg (számunkra) régies stílusán is átüt a fordítás nehézkessége: a fordító a latin nyelvtani szerkezeteket alkalmazta a magyar mondatokra.

12

A Margit-legenda
Misztikus beállítottság és aszketikus életmód rokonítja Szent Ferenccel Árpádházi Szent Margitot (1242-1271), IV. Béla király (uralkodott 1235-1270) lányát. Szülei
fogadalma révén lett apáca, a domonkos rendiek szigeti (ma: Margitsziget) zárdájában élt.
Szülei később, politika' megfontolásokból, kétszer is férjhez akarták adni, de Margit
ellenállt, kitartott misztikus „égi jegyese", Krisztus mellett. Amennyire ez a legendából
megállapítható, az idők során egyre végletesebben utasított el mindent, ami evilági,
s egyre erősebb sóvárgással vágyakozott az égi után. 29 évesen sikerült minden földi
kötöttségtől végképp megszabadulnia. Latin nyelvű legendáját az 1300-as évek első évtizedeiben fordították magyarra, majd ezt később kibővítették. A ránk maradt szöveget 1510-ben másolta Ráskai Lea szigeti apáca.
A nagy terjedelmű szöveg fő része Margit életmódját, szokásait mutatja be. A legendát olvasva döbbenetes világ tárul elénk: Margit a test bármiféle igényében a tökéletesség elérésének akadályát látja, ezért minden mértéket meghaladó módon sanyargatja
testét: ostorozza és ostoroztatja magát, szegekkel kivert kapcát, sündisznó bőréből készült övet visel, súlyos betegsége idején is ellátja összes feladatát. A legdöbbenetesebb
azonban az, hogy a tisztaság elemi követelményeinek elhanyagolását is az alázat és
önmegtagadás erényének megnyilvánulásaként fogja fel: „Megfürödni pedig vagy az
ő lábait megmosni bokáinak fölötte az ő szemérmetességének, tiszta szüzességének miatta, ez őneki mindenestől idegen vala. Tizennyolc esztendeig [...] soha az ő testét meg
nem fürösztötte akármely nehéz kórságok után is, kiket gyakorta szenvedett vala."
A legpiszkosabb munkák után sem cserél ruhát, télen is ócska rongyokban, szakadt
saruban jár, térde dagadt a sok térdepléstől, kezének bőre kirepedezik a munkától.
Margit életmódja a középkori aszkézis szélső pontját képviseli, s még apácatársaiban is
ellenérzéseket vált ki: „Mit mívelsz te? Akarod te tennen magadat megölni?" Óvakodnunk kell attól, hogy a középkor szellemiségét a Margit-legenda főhősének viselkedése
alapján képzeljük el. De a kor viselkedési mintáiba ez is beletartozott, beletartozhatott
- ezt is meg kell próbálnunk megérteni.
A Margit-legenda érdemei közé tartozik, hogy szemléletesen ábrázolja a kolostori
élet mindennapjait, és sem Margitot, sem társnőit nem idealizálja, így reális képet formálhatunk egy rendkívül problematikus jelenségről. A Margit-legenda hallatlanul érdekes olvasmány.

A Képes Krónika
A XIV. századi (természetesen latin nyelvű) történetírás fontos alkotása a Nagy
Lajos (1342-1382) számára készült, Képes Krónika címen ismert kódex szövegét alkotó
krónikakompozíció (1358). Összeállítója és részben szerzője - ahogyan a kutatások
újra megerősítették - Kálti Márk székesfehérvári őrkanonok, aki több évszázad különböző korokban élt szerzőinek írásait „ollózta össze" (kompilálta) krónikájába. A kompilálás a középkorban elfogadott, természetes alkotási mód volt. Kálti Márk egyénisége, írói tehetsége Salamon, Géza és László hercegek viszálykodásának fordulatos,
színes előadásában mutatkozik meg.
A krónika 103. részében olvasható az a híres rész, amely elbeszéli, hogy László
herceg (a későbbi szent király) hogyan mentett meg egy magyar lányt egy kun vitéztől:
„Végül Boldogságos László herceg meglátott egy pogányt, aki a lova hátán egy szép
magyar lányt vitt. Mármost Szent László herceg azt hitte, hogy az a váradi püspök leá-

13

nya, és bár súlyos sebesült volt, mégis nagy sebesen üldözőbe vette azon a lován, melyet Szögnek hívott. Amikor pedig már majdnem elérte, hogy ledöfje lándzsájával,
egyáltalán nem tudta, mert sem az ő lova nem futott gyorsabban, sem annak lova nem
maradt le egy csöppet sem, hanem mintegy karnyújtásnyi távolság volt a lándzsa és
a kun háta között. így hát Szent László herceg odakiáltott a lánynak, és mondta: »Szép
húgom, ragadd meg a kunt az övénél, és vesd magad a földre!« Az így is tett. Ekkor
Boldog László herceg távolról eltalálta lándzsájával, s midőn már a földön feküdt, meg
akarta ölni. A lány azonban erősen kérlelte, hogy ne ölje meg, hanem engedje el. [...]
Szent László herceg azonban sokáig viaskodott vele, s miután elvágta az inát, meggyilkolta. Hanem a lány nem a püspök lánya volt." (Bollók János fordítása) A történetet
földolgozta Vörösmarty a Cserhalom című művében.
A Képes Krónika mint kódex rendkívül gazdagon, 147 képpel díszített könyv.
Az ismeretlen festőművész gyönyörű, mívesen kidolgozott alkotásai megközelítik
a kor legmagasabb európai szintjét.
Az Anjou-kor kulturális életének nívóját a Képes Krónikán kívül a Magyar-Anjou
Legendárium elnevezésű képeskönyv és a Kolozsvári testvérek szobrai is jelzik. Ekkor
alapítják hazánkban az első - bár rövid ideig működő - egyetemet is (Pécs, 1367kb. 1390).

középkor utolsó szakasza
(az 1400-as évek és az 1500-as évek eleje)
A késő középkor kulturálisan igen gazdag időszak. Nagymértékben gyarapodik
a magyar nyelvű vallásos irodalom, anyanyelven írt kódexek egész sorát állítják elő a kolostorokban - s ugyanakkor fölbukkan a humanista irodalom is. A XV. század átmeneti, kettős arculatú időszak. Európa vallásos lázban ég: mindenfelől eretnekmozgalmak bukkannak elő, majd megjelenik a huszitizmus, készülődik a reformáció s minderre a katolikus egyház a szerzetesi fegyelem megszigorításával, a katolicizmus
élénkebb terjesztésével reagál. Divatba jönnek a látványos búcsújárások, körmenetek,
misztériumjátékok. Az eretnekek és az egyház vallásos lelkesedése egyaránt az egyre
erőteljesebb világiasság ellen irányul.
A könyvnyomtatás feltalálása a kultúrában új helyzetet teremt: ha még nem is
igazán olcsó a könyv, de sokkal könnyebben lehet hozzájutni. Sajátos ellentmondásként kézzel írott könyveink számának megszaporodása összefügg a könyvnyomtatással
is: a Nyugat-Európában kiadott nyomtatott könyvek nagy kínálata gerjeszti a kulturális igényt, s a latinul nem tudó apácák - egyre több az apácakolostor - és a városlakók
több és változatosabb olvasmányra vágynak. Fordítják és másolják tehát az újdonságokat: legendákat, az ún. példákat (példázat, erkölcsi tanulságot kínáló történet), imákat,
prédikác ' .tat.
A középkor végi kultúrában feltűnnek a nagy egyéniségek. Temesvári Pelbárt
(1440-1504) ferences prédikátor és író kitűnően felépített, gondolatgazdag, szemléletes
prédikációit nagy latin nyelvű gyűjteményekbe foglalja. Népszerűségét, tekintélyét műveinek számos kiadása bizonyítja; magyar kódexirodalmunk prédikációs anyagának
nagy része az ő műveinek fordításán alapszik.
A magyar nyelvű magyar irodalom első nagy egyénisége is szerzetes. Nevét nem ismerjük; rendjének megnevezésével Karthauzi Névtelenként emlegeti az irodalomtörté-

14

net. Gördülékeny, élvezetes magyar nyelven fogalmaz: „Ó azért, szerelmes atyámfiai,
tanácsot vehetünk az Szentírásnak derekából, hogy minden ember annak előtte készüljön hozzá mind idvességéhöz, mind halálához, mind a hatalmas bíróval való számvetéséhez, míg idő vagyon neki és szabad magával. [...] Addig fizessen adósságáról, míg
marhája vagyon [...]. Mert ha az sovány halál eljövend, mind ez fölül mondottakat elveszi embertől, és felette nehéz aztán a másvilágon koldulni az öt bolond szízeknek
példájok szerént [...]." A Névtelen írásaiból áll a XIX. század elején előkerült, közel
700 oldalas Erdy-kódex (1527). Ennek elején fogalmazza meg a szerző írói programját
(az első írói program a magyar irodalomban) - latinul: „az egész küzdő anyaszentegyház
üdvösséges épülésére népnyelven való alkotással új lelki táplálékot kívánok [nyújtani]".
Valódi közönségigényt elégít ki a példa műfaja. Rémtörténetek, kísértethistóriák,
anekdoták, közszájon forgó „sztorik" nagy számban fordulnak elő a példák között,
a szóbeliség beárad az írásos kultúrába. Középkori irodalmunk ezekkel a vallásos célzatú, de valójában a köznapi ember tudati világában m o z g ó történetekkel száll le
a szakralitás és tudományosság magas polcáról. Megváltozott a világ, megváltozott, kiszélesült az irodalom közönsége, megváltozik az irodalom jellege. Mindez a középkor
lezárulásának jele.

középkor éptfészrft és képzomuiiészrft rmíékrt
A z államalapítás egybeesik az európai román stílus kezdeteivel; a magyar művészet első korszaka a tatárjárásig tart. E korszakban építették a zsámbéki és a jáki templomot. A XII. század végén épült esztergomi királyi várkápolna már a korai gótika hatását
mutatja. A gótikus építészet legszebb magyarországi alkotásai az új szerzetesrendek
templomai: a soproni ferencesek (később a bencéseknek átadott) temploma, a nyírbátori minorita (ma református) templom, a pálosok nagyvázsonyi temploma. A tatárjárás után megindult a várépítés. A várak az első időben még lakótornyok (Visegrád,
ún. Salamon-torony),
és ez a várforma a XV. századig kedvelt marad (Nagyvázsony, Sárospatak). Épülnek hegycsúcsokra telepített várak is (Sümeg, Hollókő) és a XIV. század
második felében négy saroktornyos várpaloták (Diósgyőr). A XIII-XIV. században fellendül a városi polgárság lakóházépítése is (Buda: Országház utca, Úri utca); számos plébániatemplomot is építenek (Pest: Belvárosi templom; Sopron: Szent Mihály templom).
A falu egyházi építészetére továbbra is a román stílus jellemző (Velemér, Vizsoly; ezekben a templomokban szép falfestmények is fönnmaradtak).
A gótikus szobrászat kiemelkedő alkotása Kolozsvári Márton és György Szent
György-szobra (Prága) és a Szent László-herma (Győr). Zsigmond király uralkodásának
idejéből rendkívüli értékű és szépségű gótikus szobrokat találtak a régészek a budai várban. A késő középkori táblaképfestészet kiemelkedő alkotói Kolozsvári Tamás (garam-

szentbenedeki oltár) és M. S. mester (Mária és Erzsébet találkozása; Kálvária).

15

£ • V. Kovács Sándor (vál.): A magyar középkor irodalma. (Magyar Remekírók) Bp. 1984.;
V. Kovács Sándor (szerk.): Régi magyar olvasókönyv. Bp. 1983.; Érszegi Géza (vál. és szerk.):
Árpád-kori legendák és intelmek Bp. 1983.; Molnár József-Simon Györgyi: Magyar nyelvemlékek.
Bp. 1976.; Horváth János: A magyar irodalmi műveltség kezdetei Bp. 1988. (Reprint); Kardos
Tibor: Középkori kultúra, középkori irodalom. A magyar irodalom keletkezése. [Bp. 1941.]; Kristó
Gyula: Tanulmányok az Arpád-korróL Bp. 1983.; Györffy György: István király és műve. Bp.
1977.; Szűcs Jenő: Lovagság kereszténység irodalom; István király Intelmei - István király állama.
In: Sz. J.: Nemzet és történelem. Bp. 1974.; Tarnai Andor: A magyar nyelvet írni kezdik. Irodalmi
gondolkodás a középkori Magyarországon. Bp. 1984.; Martinkó András: Az Ómagyar Mária-siralom hazai és európai tükörben. Bp. 1988.; Friedell, Egon: Az újkori kultúra története I. Középkor,
pestis, misztika. Bp. 1989.; Eco, Umberto: A rózsa neve (regény, fordította Barna Imre) Bp. 1989.;
A magyarországi művészet története /-//. Szerk. Fülep Lajos, Derzsényi Dezső, Zádor Anna. Bp.
1970.; Genthon István: Magyarország művészeti emlékei. Bp. 1974.

16

