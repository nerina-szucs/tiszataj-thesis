LEVENDEL JÚLIA

\ Szeressetek szilajon!
I
JÓZSEF ATTILÁRÓL

A tiszatáj diák-melléklete
1.
1992. október

Az ember, tudjuk jól, „egyedüli példány". Hogy felcserélhetetlen, pótolhatatlan,
ez büszkeséggel töltheti el, de seregnyi gonddal, felelősséggel is megterheli. Úgy néz a
csillagos égre, egy virágzó gyümölcsfára, úgy szerelmes, mintha soha senki előtte nem
látta volna az eget, a fát, mintha nem érzett volna szerelmet. S persze igaza is van: nem
azt, mert nem úgy látott, s nem azt, mert nem úgy érzett. Ezért teszi fel minden korban
újra és újra ugyanazokat a nagy kérdéseket, s olyan szenvedélyesen, ámulattal, mintha
először rakosgatná a szavakat. A világ és önmaga felfedezésére hajtja a kíváncsiság,
meg valamiféle parancs is, erkölcsi felszólítás, ahogy a földtől felemelkedett emberre
dörren Csokonai Vitéz Mihály versében „egy levegői hang":
Ki vagy, miért vagy, hol lakol? és kinek
Szavára mozgasz? s végre mivé leszel?
Ezeket kérdezte hát önmagától az ember - jó háromezer év óta rendszeresen le is
jegyezte, rögzítette kutakodásait - , s miközben áhítattal vizsgálta tulajdon lételét, valahogy kívülről, ironikusan is figyelte magát: íme egy nagyra törő, félig isten, félig állat
teremtmény óriás képességekkel, a tökéletesedés vágyával a maga véges idejébe
préselten.
Csak manapság módosulnak - úgy látszik - a kérdések, s tolul föl, követel helyet
a szellem birodalmában a szajha ötlet, hogy mi a haszna, mennyit ér, s egyáltalán:
praktikusan mire való. Az élet, az ember vagy a költészet, mondjuk. Minek kell az embernek költészet? Milyen hasznát veheti a mai ember?
Némi borzongás után józanul válaszolható: igenis van haszna - még haszna is! - ,
foghatóba fordítható értéke. Mindenekelőtt - ezt tapasztaltam - segít kapcsolatot
formálni, egyszerűbben: szeretni tanít. Persze sohasem szólamszerűen. Csak a tömegember hajtja magát prédikációkból és kiáltványokból ácsolt akolba, az a bizonyos
„egyedüli példány "-ember soha. Ő tudja, hogy csak az lehet egészséges, akit szeretnek
és aki szeretni képes; tudja, hogy a szeretet éppoly nélkülözhetetlen, mint a levegő vagy
a táplálék, de azt is tudja, folyvást érzi, hogy milyen nehéz szeretni és szeretettnek lenni, mennyi gyötrelem és szorongás kíséri a gyöngédségvágyat, s miféle különös alakzatai lehetnek a kapcsolatoknak. A költészet - akár a kielégítetlenség fájdalmáról, akár
a beteljesülés boldogságáról, a szeretett ember elvesztéséről vagy megtalálásáról, gyönyörűséges tájról vagy rabságba taszító viszonyokról olvasunk - mindig egész személyiségünkhöz szól, mert nem csupán a szavak lexikális értelmével hat. Nem meggyőz,
hanem beavat.
Nekem a legárnyaltabb beavató, a szeretetről legtöbbet tudó költő József Attila aki talán a legeslegtöbbet szenvedett a szeretethiánytól, aztán a szeretet és gyűlölet egymásba fonódásától, a melegség mérhetetlen vágyától és a hidegség fenyegetésétől.

3

Utolsó - harminckettedik - születésnapjára írt magaköszöntésében is emlegeti az
epizódot, hogy a Tiszta szívvel című verséért Horger Antal professzor eltanácsolta a
szegedi egyetemről, s így nem lehetett tanár. Megírta ezt a Curriculum vitae-ben is,
hozzátéve a kínos jelenet felidézéséhez, hogy ez a verse „igen nevezetessé vált, hét cikket írtak róla, Hatvany Lajos az egész háború utáni nemzedék dokumentumának nyilvánította nem egy ízben »a kései korok számára«, Ignotus pedig »lelkében dédelgette,
simogatta, dünnyögte és mormolgatta* ezt a »gyönyörűszép« verset, ahogy a Nyugatban
írta róla, és ezt a verset tette Ars poeticájában az új költészet mintadarabjává."
A vers és a vers története is példázza a József Attilát oly mélyen gyötrő, minden
érzelmét átható ambivalencia jelenlétét. A nyomorgó és ambiciózus, a hatalmas teljesítményekre képes, s a rendszerességet, fegyelmet mégis nehezen tűrő József Attila mohón tapad egy-egy tanárához (már makói középiskolásként is apát keresett Galamb
Ödönben, Espersit Jánosban, Tettamanti Bélában), ahogy később az irodalmi életben is
írókhoz, szerkesztőkhöz; szeretetvágya mindig szélsőségesnek mutatja kapcsolatait.
A Tiszta szívvel valóban annak az első világháború után eszmélő nemzedéknek a lázadó,
pusztításra kész magatartását érzékelteti, amelyik a felnőttkorba érve csupa távlattalanságot, erkölcs- és értékrombolást tapasztalt. Horger Antal joggal érezte megtámadottnak
magát és világát, érthetően fenyegetett - s a költőnek szinte kapóra jött a professzor
teátrális jelenete. Egy pillanatig sem gondolhatta, hogy Horger csakugyan megakadályozza a diploma megszerzésében. Pesten is folytatta, aztán abbahagyta tanulmányait, s ennek a szegedi nyelvész már igazán nem lehetett okozója. József Attila
nem akart, nem tudott semmilyen szokásos köteléket elviselni. Ugyanakkor erősen
kívánta ezeket a kötelékeket, eszményei csúcsára helyezte & felnőtt embert, aki megfelel
az önmaga által teremtett rendnek.
A Tiszta szívvel tehát szélsőséges konzervatív támadást keltett (a klerikális szegedi
Új Nemzedék egyik cikkírója az ügyészség figyelmét is felhívja a költőre), de a
szellemi elit szeretetét is a fiatol költő felé fordította. Több lap leközölte, s még Babits
is ezt a verset választotta (igaz, meglehetős rideg ítészként) Uj anthológiájába. A heves
és ellenkező irányú reagálásokat a jellegzetes nemzedéki hang magyarázza, s bizonyára
csak kevesen hallották meg a jellegzetes József Attila-i hangot, érezték a szerkezeti
elemmé váló ambivalenciát. Mert a vers nem egyszerűen elkeseredett és ezért támadó,
nem csupán az „elveszett nemzedék" dühét, felhalmozódott agresszivitását szólaltatja
meg - ott van, ott lüktet a gyengédség kívánása, nem is olyan rejtetten. Nézzük csak a
jelzőit: áldott, tiszta, gyönyörűszép. És milyen fúrcsán-feszülten hangzik, hogy az
erősen tagolt kétütemű hetesek, az éles metszetek fenyegetőek, vicsorogva úgy vágja
oda a tagadásokat, mintha ütne - s ugyanakkor mindazt, amit tagad, birtokos
személyraggal lát el, s ezek az „m"-ek annyira melegek; szinte öleli, amit ellök. Azt
mondja tehát, nagyon vadul, keményen:
Nincsen apám, / se anyám,
se istenem, /se hazám,
se bölcsőm, / se szemfedőm,
se csókom, / se szeretőm.

- s mindezt - apát, anyát, istent, hazát - fohászkodva magáénak szeretné. Micsoda
ambivalencia, hogy összefonódik a versben a vademberösztön és a művelt értelmiségi
gondolkodás. Mennyi kulturális utalást sűrít: Villon gesztusa és az ördöggel szövetséget
kötő Faust, Ady és a kortársak, vagy a betyárballadák megvillannak. De a kultúra
finom beépítése mellett (és közben) megint durván elutasítja a kultúrát: a kifosztottsá-

4

gát, tehetetlenségét kifejező igehiány után az első cselekvő ige is tagadva és kihívó
nyelvi hibával jelenik meg: nem eszek. S persze ambivalens, hogy ezt a gyilkos indulatoktól robbanó verset a legtisztább, legegyszerűbb dalba köti; olyan dalformába (4 soros 4 szakasz), amelyhez mindvégig vissza-visszatér, az utolsó esztendőben különösen
sokszor.
A Tiszta szívvel sokrétegű feszültsége, a húz-vonz alapviszony bármelyik versében
felfedezhető, s nemcsak ügy, hogy erről beszél, hanem zenével, mozgással, képpel - a
vers egész testével ezt közvetíti.
Az 1928-as Tedd a kezed című dalban is a legmelegebb-gyengédebb hangot
„ellenpontozza" a szorongó bizonytalanság és agresszió. A sóhajtásnyi versben négy
„mintha" keresztezi a könyörgést: csinálj ügy, legalább ügy, mintha igazi volna, amit
teszel. S a vers közepén: Úgy őrizz, mint / ki gyilkolna. Vagyis a szerelem, az ölelés
már ekkor összeér az öléssel - a harmincas évek derekán, a pszichoanalízissel ismerkedve több helyütt játszik a két fogalom, a két szó egymás mellé tolásával. Egyébként
az áhított tartós, hétköznapi, felnőtt kapcsolat rajza is mindig megremegtetett, elbizonytalanított. 1933-ban az Óda Mellékdalában düdolja vágyát, és három sor elején ott a
„talán" szócska, éppügy feltételessé téve a szerelmet, a kapcsolat elérhetőségét, mint az
1936-os Gyermekké tettél vagy az 1937-es Flóra, Flórának versekben.
Most azon muszáj elmerengnem:
hogy ha te nem szeretnél engem...
és később:
Tán őrülnék,
ha nem szeretnél így.
A feltételes módok eleve fájdalmasan törékenynek mutatják, foghatatlamiak érzékeltetik a szerelmet, és József Attilánál mindig, minden életgyönyörűség ilyen bizonytalan. S persze különös az is, nagyon mély ambivalencia, hogy muszáj elmerengeni.
Már a mozdulatok is eltérő irányúak. Az elmerengés laza, áradó-csapongó, oldott - a
muszáj viszont kemény, körülhatároló, szorító parancs. Ezeknek az ellentétes irányú,
jellegű mozdulatoknak, érzelmeknek, zenéknek az összefűzése József Attila legsajátabb
költői eszköze. így szerepel az 1933-as Elégiában például gazdag szenvedés, kopár
öröm, komor vágyakozás, s ha közelebb hajolunk a vershez, ha többször olvasva,
mormolva érzékeljük a részletek külön-külön vibrálását, s közben folyamatosan az
egész versszerkezet működését is, látjuk-halljuk a minden apró elemben és a teljes
műben jelen levő ambivalenciát.
Először is két, merőben más ritmus és dallam tartja össze és feszíti a verset. A lassú, szemlélődő, a mindent felmérő, megfigyelő, szinte leltározó, hosszan kígyózó mondatokat egyszavas vagy nagyon rövid, kemény, felszólító mondatok szaggatják.
A „hosszan kígyózó" mondatra jó példa kínálkozik a vers elején nyolc soron át húzódó
versmondattal, amelyet csakis egy lélegzettel értelmes elmondani. A mondat vége felé
levegőhiánnyal, már-már fuldoklással küszködik az ember, de hiszen éppen erről van
szó: a tömény bánat kígyóként tekeredik rád, rám, befonja, szorítja az egész világot:
Itt, hol a máskor oly híg ég alatt
szikárló tűzfalak
magányán a nyomor egykedvű csendje
fenyegetően és esengve
föloldja lassan a tömény
bánatot a tűnődők szivén
s elkeveri
milliókéval.

5

Vagy másik példa erre a lassű, tűnődő-tekergő zenére, amelyet alig lehet
„koreográfia" nélkül követni: egyszerre látjuk a lefelé baktatást, halljuk az alászállást,
fokról fokra, és képzeletben lépünk is a napokkal, megyünk tehetetlenül és gyötrődve le,
le, egyre lejjebb:
Töredezett, apró ablakok
fakó lépesein szállnak a napok
alá, a nyirkos homályba.
És amikor leértünk, amikor a mondat végén megállít a pont, logikus, hogy a következő,
másféle zenéjű mondat más akusztikai térben hallatszik:
Felelj innen vagy?
Az alászállás - hát persze, hogy a pokolba! - igen gyakori motívum József Attilánál.
Még válogatott kötete mottójának is ezt a Pásztortáncot választja:
Aki dudás akar lenni,
pokolra kell annak menni.
Ott kell annak megtanulni,
hogyan kell a dudát fújni.
A dudás itt áttételesen talán nemcsak a költő, hanem a gondolkodó, a világról
véleményt formáló, ítélő, megkülönböztető - eszmélő! - ember, aki nem takaríthatja
meg a pokolra szállás kínját. Az európai kultúrában - Dante Isteni színjátéka óta
különösen - az eszmélés megkerülhetetlen terepei a léten túli tartományok, a lélek legmélyebb bugyrai akár.
A tekergőző mondatok, az indázó, lassú verszene ellenében hatnak tehát a kemény,
rövid kijelentések-felszólítások-kérdések. Első, nyolcsoros példánk után ez a két sor
olvasható:
Az egész emberi
világ itt készül. Itt minden csupa rom.
A két mondat kérlelhetetlenségét, feszességét erősíti, hogy előtte zenét vált a költő - no
meg szinte monomániásan vissza-visszatér - a vers egész szövegében - az „itt"
határozószó, amely olyasféle funkciójú, mint a Tiszta szívvel címűben az erős tagolás.
Egyébként a rengeteg „itt" szerepeltetése (tekints alá itt!, Itt pihensz, itt..., Itt a
lelkek..., A maga módján itt is megterít..., itt mosolyoghatsz, itt sírhatsz. / Magaddal
is csak itt bírhatsz... stb.) erős rájátszás Vörösmarty Mihály Szózatára.
A tájat és az embereket kívülről láttatja a költő, de az összetartozás, a belső azonosulás vágya keresztezi - zeneileg és képileg is! - a leírásokat - vagyis az összeolvadásnak és a reménytelen távolságtartásnak az egyensúlyát, szívszorító kötéltáncát
figyelhetjük.
Maga az elégia műfaj - milyen jellemző a címbe emelt elméleti kifejezés! - is ellentétes irányú érzelmek, felemás tudati állapot ábrázolásakor születik. A német költő és
teoretikus Schiller szerint például akkor, ha az eszmények és a valóság közti ellentét
nem oldható fel, ha a költő a harmónia vágyától áthatva, de a tényeket tudomásul véve
ábrázolja a valóságot. Ilyen értelmezéssel elmondhatjuk, hogy József Attila egész életműve egyetlen hatalmas elégia, amelyben a megőrzött harmóniavágy és a józan felismerés együttesen van jelen. És éppen ez az együttesség a rendkívüli sokrétűség, de a
felemésztő feszültségek forrása is. Ebből ered a képek, fogalmak „széttartása", hogy
a lélek leng, de nem suhan, a lélek kemény - a képzelet lágy, az ég híg - , a tűzfalak a

6

maguk vaskos anyagszerűségével még szikárlók is. A csend fenyegető és esengve old,
és így tovább, felmondhatnánk az egész verset, üjra és újra.
Az a szerkezet, az a versív, amelyet az Elégia is bejár, ugyancsak jellegzetes és
annyira József Attila sajátja, mint a kopár öröm és a gazdag szenvedés-féle szókapcsolás. Erre az eszmélet útját követő versszerkezetre 1932-től bukkanunk az életművében.
Korábban is mindenütt fellelhető a készség, ahogy megkülönböztetett figyelemmel fordul a mikro- és makrokozmosz felé, ahogy a parányi mozgásokat és a mindenség lüktetését rögzíti, ahogy a szerves világ fejlődésének, növekedésének és pusztulásának szerpentinjét jáija - tehát elemeiben minden megtalálható már 1932 előtt is, mégis az első,
kiérlelt, szerkezetében is eszmélő vers a Külvárosi éj. Ezt követi 1933-ban az Óda, az
Elégia, a Téli éjszaka, vagy 1934-ben az Eszmélet, az Alkalmi vers, 1935-ben a Levegőt!, aztán a Kései sirató, A Dunánál, az Ős patkány terjeszt kórt, vagy a Hazám.
Furcsán ellentmondó az is, hogy jóval az első eszmélő versszerkezet írása előtt
elméletileg már megfogalmazta, mit is jelent ez a forma. Méghozzá egy szerencsétlen,
értetlenségekkel és durva hántásokkal teli kritikájában, amely 1930 elején jelent meg.
Babits kötetéről azért írt gyerekes dühvel, mert Babitsban - úgy érezte - reménytelenül
keres apahelyettest, mestert; mert Babits nem nyúlt felé, nem támogatta, nem dédelgette, mint Szabó Lőrincet vagy Illyés Gyulát; mert nem figyelt rá, nem méltányolta tehetségéhez méltóan. Az Egy költőre című bökvers mellé írt tehát egy gyilkos kritikát is,
amely egyébként József Attilát jobban „gyilkolta", mint vonzalmának-csalódásának
tárgyát. Babits csak komor hallgatással, most már tudatos elzárkózással válaszolt, és
József Attila a gyönyörű Magad emésztő kezdetű verset, amelyben megköveti Babitsot,
s megérti (nem feloldja!) kettejük konfliktusát, sohasem közöltette. Ebben a döbbenetes
1930-as kritikában folyvást kioktatja a mestert, hogyan is kell verset írni, de egy bekezdésben a következő eszmefuttatást találjuk: „a formaművész kézen fog egy ismeretlen tájon, egy ismeretlen hegy lábánál. Szallagúton vezet fölfelé, egyre szűkülő
körökben. Az első lépésre is tájat látunk. E tájra azonban a szallagúton fölfelé haladván
észrevétlenül másik táj terül, hiszen közben északról keletnek, majd pedig délnek és
nyugatnak megyünk. De így visszajutunk újra északra. Ekkor már föntebb vagyunk, de
ugyanarra tágul szemünk, amire egy körrel lejjebb és mégis mást látunk. Most egyetlen
pillantásra fölfogjuk mindazt, amit előbb északról és részben északkeletről meg
északnyugatról szemléltünk. Fönn az ormon azután egyszerre nézhetünk a szelek minden iránya felé és ki-ki annyit lát, amennyi szeme van. A csupaszem utas egyetlen
metszetlen kör közepén találja magát, egyívű éghajlat alatt. Csak maga az ösvény tűnt el
a növényzet között."
A hasonlat - mint minden ilyesféle hasonlat - leegyszerűsít, de azért jól szemlélteti a szalagúton kaptató vers útját - a spirális szerkezetet.
A nyitó képben így rendszerint az eszméléshez készülődő lírai ént látjuk. Alkalmas
állapotba hozza magát, belehelyezkedik a tájba, kapcsolatát alapozza a világgal.
Figyeljük a jellegzetes verskezdeteket:
Itt ülök csillámló sziklafalon.
Az ijju nyár
könnyü szellője, mint egy kedves
vacsora melege, száll.
Szoktatom szívemet a csendhez.

7

Nem oly nehéz idesereglik, ami tovatűnt,
a fej lehajlik és lecsüng
a kéz.
(Óda)

Vagy:
Fák közt,
virág közt
ülők egy padon.
Kotyogok, mint elhagyott csolnak,
sok lágy levegő locsolgat a szabadság nagy csendjét hallgatom.
S valami furcsa módon
nyitott szemmel érzem,
hogy testként folytatódom
a külső világban - nem
a fűben, a fákban,
hanem az egészben.
(Alkalmi vers a szocializmus állásáról)

Vagy:
A rakodópart alsó kövén ültem,
néztem, hogy úszik el a dinnyehéj.
(A Dunánál)

Vagy:

Az éjjel hazafelé mentem,
éreztem, bársony nesz inog,
a szellőzködő, lágy melegben
tapsikolnak a jázminok,
nagy, álmos dzsungel volt a lelkem
s háltak az uccán...
(Hazám)

A személyesség még a tárgyilagosabb indításoknál is meghatározó. A Téli éjszaka
felszólításában (Légy fegyelmezett!) éppügy jelen van, mint a Külvárosi éj első
szakaszában a birtokos személy ragban (konyhán/t). Az Elégia indító szakaszában a táj
fölött lengő lélek képe is (szomorúan, de mindent érzékelve, értve Leng, nem suhan)
ilyen jellegzetes versnyitány. A költő tehát alkalmas testi és lelki állapotot keres, olyan
pozíciót, amely képessé teszi az eszmélésre, az út megtételére. A testi és lelki pedig
elválaszthatatlanul együtt van. Gyakori annak érzékelése, amit az Alkalmi versben így ír
le: testként folytatódom a külső világban. A Dunánál kezdő szakaszában is a Duna
mintha szívéből folyna, de a példák oly bőségesek. A Reménytelenül címűben a múlt
hull, mint a kő - benne; a korai Megfáradt emberben homlokára kiülnek a csillagok; a
Milyen jó lenne nem ütni vissza címűben kristály patakvíz folydogál ereiben, és a vers
így fejeződik be: nagy, rakott szekerek indulnak belőlem IA pusztaság felé.
Kétségtelen, hogy József Attila költészetében minduntalan találkozunk az „én", a
személyiség konvencionális határainak eltűnésével. Vagy testként folytatódik, vagy
kivetíti a tájba testrészeit (az Elégiában is így leng külön a lelke), mint a Reménytelenülben, ahol szíve a semmi ágán vacog, vagy az Ódában, ahol maga fölött hallja
csattogó szívét. S akad példa arra is, hogy miközben a világgal való azonosulás,

8

összeolvadás folyamatos élménye (A világ vagyok - minden, ami volt, van - A Dunánál), olykor a különvalóságát is ki kell mondania, mert a teljes egység és a teljes
idegenség között nincs átmenet; nem ismer mást, mint a két véglet egyidejű megélését,
az ambivalenciát. így hát egy korai versében azt íija az „ártatlan" kavicsról: Ez a kavics
nem József Attila.
A környezettel való egybeforrottság másféle, tíj világszemléletet, világérzékelést
feltételez. Először is ember és világ kapcsolatában mindig érvényesül a kölcsönösség.
A megismerő, felfedező, rádöbbenő költő nem passzív világot érzékel. A szűkebb és
tágabb környezet nem vizsgálandó anyagként jelenik meg - a világ József Attila
számára szinte kínálja magát. Ha a lárma nyújtózva kel, a szellő szaglász és vigyorog
diadallal, ha A saláták az estharmatban borzonganak, kotyognak halkan, ha a faldarab
azon tűnődik, hulljon-e, ha sziszeg a por és tétova szúnyog sír, ha morognak a sovány
levelek, az őszi szél vigyázva botlik és bársony nesz inog, ha sóhajt az éj, ha sóhajt a
világ - mindezeket a kifeslő jegyeket lehetetlen nem észrevenni. Nem a költészetben jól
ismert antropomorfizálás ez. Tárgyak, növények, állatok, fogalmak nem csupán emberiesen viselkednek - többről és másról is szó van: együttműködnek az eszmélő emberrel.
Új borzongást gondolt ki a kert - kezdődik az 1926-os Két vers, kertről. Tíz évvel
később, a Balatonszárszóban. Nyafog a táj, de néha némaság / jut az eszébe s új derűt
lel abban. / Tollászkodnak a sárga lombú fák, /féllábon állván a hunyorgó napban.
A mindenség tehát nem a közönyös van, létezik alakban, hanem erős érzelmeket,
érzeteket keltőn veszi körül az embert. József Attilánál minden mozog, sürög - minden
működik. A világ és az eszmélő ember között állandó az áramlás. A Jön a vihar
befejezésében arra figyelmeztet:
hogy fájdalmad szerényen éld át,
s legyen oly lágy a dallama
mint ha a fű is hallana,
s téged is fűnek vallana.
- mintha nem az ember látná önnön gondjait, szorongásait a fűben megjelenni, hanem a
fű választana, a fű befogadna. Csakhogy nincs itt semmi abból az érzelgősségből,
manapság divatossá váló értelemellenességből, ál-keleti tanításból, ami végső soron
megfosztja az embert az erkölcsi kötelességtől, a megkülönböztetés, kiválasztás nagy
képességétől. A feltételes mód itt nyelvtanilag biztosítja az ember kivételes pozícióját.
Az ember lehetősége a megcsavarás is, a rálátás - ő rendezi el magában a világot.
Az eszmélő, spirális szerkezetű versek az indító állapotmeghatározás, -megkeresés
után rendszerint az első felpillantással folytatódnak. Néha ez a szó szoros értelmében,
testi felpillantásban jelenik meg. Az Óda első szakaszának végén
a fej lehajlik és lecsüng
a kéz.
(S attól, hogy a kéz új sorba kerül, nos, ettől csüng csak le igazán.) S az új szakasz így
kezdődik: Nézem a hegyek sörényét. Vagyis felpillant - kezdődik a leltározás, feltérképezés, elrendezés. Vagy az Alkalmi versben: Ahogy fölvetem boldog szememet. Az
Elégiában a második szakaszt kezdő sor, ez a fohász is felpillantás értékű:
Te kemény lélek, te lágy képzelet!
Azon a bizonyos szalagűton haladva jó néhány jellemző, vissza-visszatérő mozdulattal, fordulattal találkozunk a különböző versekben. Persze nem valamiféle képletre
egyszerűsíthető szerkezetről van szó. Zeneileg, képileg is a József Attila-versek a
világirodalomban is kivételesen változatosak. Ezzel azonban jól megfér a tény, hogy

9

képi motívumai, szókapcsolatai között sok a karakteres ikonográfiát meghatározó.
A menekülő, riadt állat, a csontos, száraz faág, a cellába záró csillagok, a kozmikus
hideg például életművének legismertebb elemei közé tartoznak. Versépítésének - a
spirális szerkezetnek különösen - sajátossága a lezárás módja. Az elégikusságból vagyis a megőrzött ideák és a tudomásul vett valóság egyidejűségéből - következően
rendszerint szomorú biccentéssel zárul a vers. Józan számvetés, kesernyés összegzés,
fájdalmas értés - mint az Eszmélet utolsó, XII. része:
Vasútnál lakom. Erre sok
vonat jön-megy és el-elnézem,
hogy' szállnak fényes ablakok
a lengedező szösz-sötétben,
így iramlanak örök éjben
kivilágított nappalok
s én állok minden fülke-fényben,
én könyöklők és hallgatok.
Vagy a Téli éjszaka vége:
Hol a homályból előhajol
egy rozsdaleveldfa,
mérem a téli éjszakát.
Mint birtokát
a tulajdonosa.
Vagy a Kései siratóé:
Világosodik lassacskán az elmém,
a legenda oda.
A gyermek, aki csügg anyja szerelmén,
észreveszi, hogy milyen ostoba.
Kit anya szült, az mind csalódik végül,
vagy így, vagy úgy, hogy maga próbál csalni.
Ha küzd, hát abba, ha pedig kibékül,
ebbe fog belehalni.
S persze idejut, ehhez a végső felismeréshez az Elégiában is. Előbb egy nehéz sóhaj:
óh lélek! És a szomorú, kérlelhetetlen kijelentés: Ez a hazám. Hányszor hallottam ezt az
utolsó, rövidke mondatot színészektől eldübörögni, szívre tett kézzel, patetikusan elkiáltani - s mennyire hamis, a József Attila-i világképtől mennyire idegen az ilyesféle
interpretálás.
A vers lezárása olykor könyörgés. A tudomásulvételt mintegy megtoldja, kiegészíti a fohász, mint a külvárosi éjben:
Ne üljön lelkünkre szenvedés.
Ne csípje testünket féreg.
Vagy a Levegőt! lezárásában:
Jöjj el, szabadság! Te szülj nekem rendet,
jó szóval oktasd, játszani is engedd
szép, komoly fiadat!
Vagy a Hazám utolsó sorai:
Adjál földmívest a tengernek,
adj emberséget az embernek.
Adj magyarságot a magyarnak,

10

hogy mi ne legyünk német gyarmat.
Hadd írjak szépet, jót - nekem
add meg boldogabb énekem!
A könyörgésekben egyébként szorosan összefonódik a testi és a lelki, a személyes
és a közösségi igény, vágy. Különben is - nem csak összefonódásról, együttes megjelenésről van szó. Az eszmélő érzékenység eleve kizáija a korábban hierarchikusnak leirt
érzékelés, érzés, értés láncot. A szerves összetartozás, áthatás tapasztalása és meggyőződése olyasféle költői megfogalmazásokban jelenik meg közvetlenül is, mint: az elme
hallja; Gondolatban tán nem is hittem; Ilyen az ész, ha áhít; Elmémbe, mint a fémbe a
savak, ösztöneimmel belemartalak.
A biológiai és a spirituális rétegek szétválaszthatatlanságának logikus következménye az elégikus hangot átszövő fájdalmas irónia, önirónia is. Az örökösen jelen levő,
mozgatóerőként láttatott ambivalencia egészséges kísérője is az irónia. Ezért nem merül
József Attila érzelgős önsajnálatba vagy cinizmusba. Az irónia hitelesíti és fegyelmezi
pokoljárásait, belső gyötrelmeit. Verscsattanói is gyakran ironikusak, s éppen ettől
mélyebben megrázóak. Az 1928-as József Attila című, múlt időbe tolt, sírfeliratszerű
versben ez éppúgy megfigyelhető, mint a nyolc esztendővel későbbi Kész a leltárban.
Az Elégiái mindvégig átszövi a nagyon finom irónia, a kérdéseket, hogy
innen vagy?
Innen-e, hogy el soha nem hagy
a komor vágyakozás,
hogy olyan légy, mint a többi nyomorult,
kikbe e nagy kor beleszorult
s arcukon eltorzul minden vonás?
meg hogy
Magadra ismersz?
éppúgy, mint a leírásokat. A legkeservesebb iróniát az utolsó előtti szakasz végén
érzem:
A maga módján üt is megterít
a kamatra gyötört,
áldott anyaföld.
Egy vaslábasban sárga fű virít.
József Attila előtt elképzelhetetlen volt ennyire ellentétes hangulatú, ennyire
különböző kultúrkörből való szavakat összehozni, mint a kamat és az áldott anyaföld.
Mindenesetre az idézett első mondat ezzel hatalmas világot fog át, s erre csap le a
második, tárgyszerű mondat, amelyik a maga módjánt értelmezi: érzékelteti azt a rettenetesen összezsugorított, deformált környezetet és működést, amelyben az áldott anyaföld vaslábosnyi csupán, sárga a fű benne - persze virít.
Ez az egész verset átható irónia nemcsak abból az alapellentmondásból következik,
hogy a tájra, viszonyokra rálátó ember egyszerre konstatálja, hogy Az egész emberi
világ itt készül. S ugyanakkor Itt minden csupa rom. Az irónia azért önirónia is, mert az
ember nem csak a külső világ feszítettségét tapasztalja, nem is csak a maga ambivalens
érzelmeit, hogy a lepusztult, taszító környezet mégis a legmélyebben vonz, fogva tart mindezt még többször megcsavaija: például azzal, hogy az eszmélő józanul, kritikusan
rálát önmagára, de szenvedélyesen vágyakozik, hogy olyan legyen - olyan öntudatlanul
sodort - , mint a többi nyomorult. A húzás-vonzás, a komor vágyakozás és a gazdag
szenvedés aztán József Attila legelemibb, minden későbbi kapcsolatát is meghatározó
kötődését villantja fel:

11

Anyjához tér így az a gyermek,
kit idegenben löknek, vernek.
Az életrajzi adatokat, a különbözőképpen ideologizált eseményeket mindenki ismeri. József Attila hároméves, amikor apja elhagyja a családot, elhitetve feleségével,
hogy Amerikába megy jobb megélhetést keresni. Ma már tudjuk, hogy Romániában
telepedett le, ott újra családot alapított, de itthon halt meg ugyanabban az évben,
amelyikben a fia, s valószínűnek tűnik, hogy az utolsó időben a költő is tudott az
amerikai mese szétfoszlásáról. A szabadszállási parasztcsaládból a fővárosba, cselédnek
menekült Pőcze Borbála huszonnyolc évesen maga maradt a három gyerekkel. A szép
fiatalasszony keménnyé, szótlanná vált, mosni, takarítani járt, varrással próbált pénzt
keresni, de egy idő után így is rákényszerült, hogy a két kisebb gyereket (Jolán már
segít neki) nevelőszülőkhöz adja Öcsödre. Itt, minthogy az Attila nevet nem ismerték,
Pistának szólították, s ezzel talán az első, már jóvátehetetlen személyiségzavart okozták.
Ez a hely, ahol idegenben van, lökik, verik. Egyszer a mama meglátogatta, a kisfiú
egész ottléte alatt bömbölt, de erősen hitte, hogy minden félreértés eloszlik, és a mama
hazaviszi. Nem így történt. Anyjának kedvence volt a várva várt fiúgyerek, aki ráadásul
nagy súllyal, egészségesen, a szomszédokat is álmélkodtatva királyfi-szépséggel
született, aki nővérei mellett az első években kivételezettséget élvezett - anyja most
érthetetlenül eldobta magától. Később is sokat ütlegelte az utcagyerekké formálódott,
kamaszodó fiút. Még halálos betegen is félholtra verte a sodrófával - az ütésekbe minden kétségbeesettségét, kificamodott szeretetét, életcsalódását - és fizikai erejét beleadta. Tizennégy éves volt József Attila, amikor az anyja méhrákban meghalt. Az utolsó
fényképről vénségesen vén, aszott nő néz ránk - még kedvesen hunyorog! - , csak
harminckilenc esztendős volt. S amit örökül hagyott fiára, az mindenekelőtt az egyre
hatalmasabb és elviselhetetlenebb bűntudat. Ez a bűntudat az utolsó években szinte
rákos buijánzásnak indult, és feltartóztathatatlanul pusztított. József Attila úgy látta, a
mama a gyerekei, őmiatta halt meg; Te vacsorádat hoztad el - vagyis igaz, amit Jolán is
írt: „lerágtuk a húsát, elszívtuk a vérét". De hát igaz az is, hogy a mama megvonta
gyöngédségét, teregetett némán, nem szidott, nem is nézett énrám -, és igaz a lumpenproletár-létformába süllyedés, a ridegség, a keserűség - Anyám kivert - a küszöbön
feküdtem, vagy amit öngyógyítási kísérletében, a Szabad ötletekben leír:
én lementem volna a
boltba, ha a mama
nem küldte volna
vissza oly sokszor,
amit hoztam, ez nagyon megalázó volt,
hiszen én magam meg
kellett ott hogy nézzem,
hogy jó-e az áru, aztán, én ha már elfogadtam, hogyan vigyem
vissza
meg az is oly megalázó
volt, hogy én vigyek le
egy tyúkot legelni a
térre és a többi fiúk
röhögjenek ki

12

A felemás és végletes mamaszeretet ismétlődik József Attila minden kapcsolatában. Gyerekesen ragaszkodó, feltétel nélküli odaadást vár, de a gyengédségmegnyilvánulásokat gyanakodva elutasítja; örökösen szorong, szégyelli követeléseit, és fél, hogy
elhagyják, hogy csalódnia kell. A vágyakozás és rettegés kettőse aztán nemcsak
szerelemben, barátságban jelenik meg, hanem az egész világgal való viszonyában.
És nehéz ezt megérteni, leírni, tudomásul venni, de tény: miközben az ambivalencia felőrli József Attilát, a harmincas évek derekától azt „kiáltozza", hogy már nincs
ereje tartani a széthúzó, pusztító erőket - költészetében minden gyötrelme konstruktívvá
lényegül. Az utolsó versek is mívesek, hihetetlenül megformáltak - nem beteg,
beszűkülő, nem széthulló személyiséget látunk bennük, hanem a létezés legnagyobb
gondjaival vívódó, mindvégig az értelembe kapaszkodó, hiteit, eszményeit őrző ember
kínját - és az ugyancsak épen őrzött vágyait.
Az 1936-os nagy kompozícióban, A Dunánál című versben többször is felbukkan
az anya alakja - ezúttal eszményítetten: a munkás férfialak, mellett ott a gyöngéd nő, az
arctalan, hatalmas-mitikus férfi mellett a konkrét anya:
S mint édesanyám, ringatott, mesélt
s mosta a város minden szennyesét.
S néhány sorral lejjebb:
És mint a termékeny,
másra gondoló anyának ölén
a kisgyermek, úgy játszadoztak szépen
és nevetgéltek a habok felém.
M a j d a vers harmadik részében:

Anyám szájából édes volt az étel,
apám szájából szép volt az igaz.
József Attila itt ősi és modern emberpárképet rajzol, amelyben benne van a freudi anyaapa szemlélet is (az ideális anya a gondozó, tápláló, az apa az intellektuális-erkölcsi
meghatározó), de leginkább a harmónia megteremtésének programja.
A korán roppanó, törékeny anya oly gyakran tűnik fel a versekben - egy-egy
hasonlatban, jelzős szerkezetben akár, hogy szinte költői alapmotívum lesz. Ha a
Levegőt! című versben törékeny falvakról ír, nyomban kitér, gondolatjel közé teszi
képzettársítását: anyám ott született. S a magány és elhagyatottság legmegrázóbb
leírásaiban mindig az anya nélküli gyerek látható, a Mint a mezőn... kezdetű versben
például így:
Mint a mezőn a kisfiút, ha
eléri a vihar
s nincs tanya, anya, hova futna
kapkodott lábaival,
a tömött, dühödt ég dörög,
a tarlón szalmaszál pörög,
ő, mint az állat, nyöszörög,
zokogna, de a félelem
elveszi könnye melegét,
sóhajtana, de hirtelen
reálehel a hideg ég
- itt a tanya és az anya, a legősibb kultúrákban is összetartozó fogalmak kerülnek egymás mellé. Az egyiptomi hieroglifákban a ház, a település és anya ugyanúgy jelölt.

13

Szeretetvágyát és szeretetfélelmét József Attila maga „diagnosztizálja" a legpontosabban; úgy véli: a magányos ember áldozat, de nem csak az. Aki nem kapott
szeretetet, az adni sem tud, akit nem szerettek, szeretni, tartósan és egészségesen
kötődni sem tud - az egyensúly menthetetlenül felborulhat. Ezért fohászkodik a maga
formálta istenhez az 1937-es Nem emel föl című versben: ne legyek kegyetlen árva.
A szeretet hiánya vagy csonkasága, torzulása azért tölti el bűntudattal, mert a József
Attila-i életműben minden mozzanat, történés, minden érzelem, sőt érzékelés erkölcsi
vonatkozású. És résnyi helyet sem hagy, ahová az ember öntudatlanságát dédelgetve elbújhatna, megmenekülhetne az önszámvetés felelősségétől. A Kései siratóban a halott
anyát szólító vádak azért oly szenvedélyesek, azért erősödnek káromlásig, mert
keverednek az önváddá]. Bűnös így a halott, mert elhagyta, megcsalta az élőt, és bűnös
az élő, mert halálba taszított és tovább tudott élni. A feszültség - mint a sorstragédiákban - nem enyhíthető, és a „megoldás", hogy az ember végül úgyis belehal. Belehal a
szeretetbe, a szeretetlenségbe, belehal - mondja a Kész a leltár - az életbe, de ebben
a felismerésben megint nincs semmi cinizmus, semmi önnyugtatás vagy hárítás, mert
József Attila a „belehalást" is elítéli: öngyilkosságának évében is teljes meggyőződéssel
írta, hogy
Nincs alku - én hadd legyek boldog!
Másként akárki meggyaláz
- jól tudta, hogy a szerencsétlenség, a tömény és tartós bánat mennyire kiszolgáltatottá
tesz; még utolsó versét is így fejezi be:
Szép a tavasz és szép a nyár is,
de szebb az ősz s legszebb a tél,
annak, ki tűzhelyet, családot,
már végképp másoknak remél.
Az 1934 végén megjelenő válogatott kötete, a Medvetánc, éppen a versek elrendezésével, a szerkesztéssel jelzi határozottan (a Mama záija a kötetet), hogy József Attila olyan utat jár, amelyen a létezés legnagyobb kérdéseivel kell birkóznia - megalkuvás
nélkül, védtelenül, s ahol minden paradoxonná válik. A paradoxon kifejezést eredetileg
a matematika és a filozófia használta, és olyan ellentmondást jelent, amely logikailag
helyes következtetés és ítélet ellenére merül fel. Paradoxonnak tekinthetjük hát az állandósuló életérzését, hogy a létezés puszta ténye megannyi megalkuvást feltételez, tehát
erkölcstelen, de az élettől való menekülés is az. Paradoxonokat lát a szerelemben, mert
bekebelező módon, teljesen akaija a szerelmet, s ugyanakkor retteg a kiszolgáltatottságtól és függéstől. S végül így viszonyul - ilyen ambivalensen is! - saját állapotához: legnagyobb fájdalma és megaláztatása, ha betegnek, tartják. Amikor bántani akaija magát,
önmegszólítva azt mondja: te bolond. S közben gyengédséget zsarolva-koldulva szánatja
magát, elfogadja a betegséget mint a menekülés módját. 1935-36-ban - ezt tanúsítják a
versek - hányódva-kiáltozva éli, ahogy az erkölcsivé lényegített létezésparadoxonok
halálos hullámokként át-átcsapnak rajta. A Nagyon fáj szakaszonként ismételt
hullámcsapás zenéje is ezt érzékelteti - vagy az 1936 végén írt Kiáltozás -, s ezúttal lehetetlen nem idézni, nem látni a teljes vers képét.
Jaj, szeressetek szilajon,
hessentsétek el nagy bajom!
Eszméim közt, mint a majom
a rácsok közt le és föl,
vicsorgok és ugrándozom,

14

mert semmit nem hiszek s nagyon
félek a büntetéstől.
Halandó, hallod-e dalom,
vagy zúgod csak, mint a vadon?
Ölelj meg, ne bámulj vakon
a kifent rohamkéstől nincs halhatatlan oltalom,
akinek panaszolhatom:
félek a büntetéstől.
Mint falutaj a folyamon,
mint méla tót a tutajon,
száll alá emberi fajom
némán a szenvedéstől de én sírok, kiáltozom:
szeress: ne legyek rossz nagyon félek a büntetéstől.
A Kiáltozás - tudom - olyan vers, amelyiket ha akár ezredszer olvassa, hallja az
ember, utána nehezebb megszólalnia. Bálint György emlékezése ezért is idézi fel az első
találkozást megrendítően: „Telefonon hallottam tőle ezt a verset, éppen egy évvel
szörnyű halála előtt. Sokszoros volt az élmény, ha ő mondta a verseit. így telefonon
úgy hatott, hogy nehéz volt a kagylót tartani. Tompán és monotonul szólt a borzalmas
remekmű a dróton át. Olyan volt, mintha elevenen eltemetett ember kopogna egy
beomlott tárnából. A kezemet szerettem volna felé nyújtani, és valami vigasztalót mondani. Ehelyett nem tehettem mást, mint hogy elkértem segélykiáltását a Magyarország
karácsonyi száma részére."
Szeretem ennek a néhány mondatnak a kivételes őszinteségét, a kortárs beismerését, hogy milyen tehetetlenül kellett figyelnie a költőt; a feszengető józanságot. És
szükségem is van erre az emlékezésre, hogy a vers után, a versről szavakat újak,
méghozzá olyan szöveget, amelyben megkísérlem megfogalmazni a költészet egyik
paradox jelenségét: azt hiszem ugyanis, hogy az „elevenen eltemetett ember kopogása",
a nyers fájdalom egyúttal hihetetlenül megformált. József Attila nagyon is tudatosan
csinálta meg a verset, és szenvedett attól, hogy a kínt, a legpőrébb fájdalmát is
használja, mintha képes volna a távolságtartásra. Gyötrődött a „nagyon fáj" elkiáltásától, gyengeségnek érezte, szégyellte, hogy megmutatja magát - és kérkedett is vele.
Igen, megint ambivalensen, feloldhatatlan ellentmondással.
S mi, ha ma egyszerre megnémulva, s mégis józan, gyöngéd figyelemmel hajolunk
a vershez, megdöbbentően sok ismerős motívummal találkozunk: az ölelés és ölés
összekapcsolásával, az alászállással, a sajátos, bűntelen bűntudattal, a szeretet kérlelésével, hogy megóvjon a rosszaságtól - és így tovább. És ami a legbámulatosabb: zene,
kép, mozgás, a szavak lexikális jelentése itt is mennyire egybeépített. Mert a rácsok
közé zárt, kiszolgáltatott állat kétségbeesésével kiáltozik (jellemző, hogy a rácsok eszméiből vannak), ezt mondja és láttatja az első szakasz. De miért hogy a negyedik és
hetedik sor beljebb kezdődik? Egyszerű válaszként kínálkozik: így a le és föl rohangálást, a majom-szabadulhatnékot még érzékletesebbé teszi. Csakhogy ennél feszesebb a
forma, látvány-hallás összeszervezettebb, mert a három szakaszban következetesen
ismétlődik a rímelés: az 1., 2., 3. és az 5., 6. sor „A", viszont a beljebb vitt 4. és 7.
sor „B" végződésű. És a „viszont" itt a szó szoros értelmében olvasható, mert ellentét-

15

ről, széthúzásról van szó. Az „A" rím alapja ugyanis az „on", még akkor is, ha „om"-ra
változik; ez az „on" pedig elsődlegesen azt mondja, hogy valamin rajta - a fülünk mindenképpen ezt érzékeli, akár határozói végződésben (szilajon, nagyon), akár toldalék
nélküli főnév végén (vadon) szól. A „B" rím ezzel szemben a „tői" toldalékot - a
valamitől elszakadást - variálja. Vagyis a rímelésben is hallható a rács, a tépettség, az
ide-oda húzás, vagy másképpen: a húz-vonz ambivalencia.
A halhatatlan oltalom hiánya, vagy pontosabban a hiány érzékelése okoz bűntudatot. Az ember, aki elveszíti a világ és a saját személyisége közti áramlás törvényének
ismeretét - megroppan. De egyetlen ember szeretete megvédhet, rendező elvvé, összefogó eszmévé is válhat, megóvhat a keserű magánytól, a beszűküléstől, a fizikai halált
előlegező lelki sivárosodástól. A magányról egyébként, amelytől félt és szenvedett, azt
gondolta, hogy az eszményeihez hű embert nem fenyegetheti. A költő, az alkotó pedig
éppen az alkotó gesztussal mindig széttöri a magányt. „A költő az az ember - mondta
egy interjúban - , aki nem akar egyedül maradni, nem akar belenyugodni a látszatemberi kapcsolatokba. Csak akkor ír, ha valamihez tartozónak érzi magát. A magányosság költői: - többi magányosokkal éreznek közösséget. Aki tényleg teljesen
magányosnak érzi magát, és a többi magányosokkal sem találja meg a kapcsolatot, az
nem ír verset."
Csakhogy miközben emberi fajunk száll alá, lehet-e ép, remélhet-e magánboldogságot bárki is? A kérdés természetesen szónoki, s a válasz egyértelműen: nem. És minél
érzékenyebb valaki, annál kevésbé találhat körülhatárolt, a mások szenvedése mellett
épülő egyéni boldogságot. Ugyanakkor nem törekedhet másra, mint a megküzdött
örömökre, a létezés minél árnyaltabb megélésére, sőt élvezésére; arra, hogy helyénvalónak tudja magát a világban - szóval, hogy szeressen és szeressék. És úgy tűnik, csak ez
a folyamatos, alászállásokkal járó személyes boldogságra törekvés hitelesíti a közösség
boldogságáért való törekvéseket is. Ez garantálja például, hogy senki ne hatalmi
pozícióból „boldogítson" másokat, hanem a maga tapasztalataira támaszkodva tisztelje a
különféle boldogság-küzdelmeket, s tudja: az életmódját ki-ki csakis maga alakíthatja
ki, mint a szerelmét vagy a hitét. A sokféle boldogság-lehetőségnek persze változatlanul
vannak közös alaptörvényei, így az is, hogy a szeretet, a kapcsolat a pusztulással
szembeni legfőbb eszköz.
1936 végén, amikor ifjúkori szerelmével, Vágó Mártával újra elevenítenék az
egykori szerelmet, s rövid ideig úgy tűnik, mintha lehetséges volna, még kiteljesedhetne, és mindkettőjüket megválthatná, de hamar kitetszik: nem, a két megtámadott ember
nem segíthet egymáson - nos, ebben az időszakban, a még kínzó Gyömrői Edit iránti
vonzalom hatása alatt születik az Elmaradt ölelés miatt című vers. S bár nem a
legszebb, legfeszesebben szerkesztett József Attila-művek közül való, részleteiben a
legalapvetőbb, esztétikailag is tökéletesre formált világérzést sűrít. Lám, a vers nyitányában egy hasonlat újból az anyát nélkülöző gyereket villantja fel:
Úgy vártalak, mint a vacsorát este,
ha feküdtem s anyám még odajárt.
S a következő versszak, amelyben a szerelmet, két ember egymásba fogódzását
összeköti a kozmikus renddel, így fogalmaz törvényt:
Makacs elmúlás tolja a világot
maga előtt, mint bányász a szenet,
melyet kifejtett, darabokra vágott.
De mélyben, egyben él, aki szeret.

