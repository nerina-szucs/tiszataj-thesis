980. OKT. * 34. ÉVF.

Ilyes Gyula
új versei;
"soóri Sándor
esszéje:
A magyar apokalipszis; Balázs
József novellája; T. Bíró Zoltán
s Benda Kálmán tanulmánya
a 400 éve született
Bethlen
Gáborról;
Féja Géza
kiadatlan
irasa
r

r

tiszatáj
I R O D A L M I ÉS K U L T U R Á L I S
i

FOLYÓIRAT

Megjelenik havonként

Főszerkesztő: VÖRÖS L Á S Z L Ö
Főszerkesztő-helyettes: A N N U S J Ó Z S E F

Kiadja a Csongrád megyei Lapkiadó Vállalat. Felelős kiadó: Kovács László
80-3615 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 10 forint. Előfizetési díj: negyedévre 30, fél évre 60, egy évre
120 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári-Dániel, Mocsár Gábor, Olasz Sándor, Tóth Béla

Tartalom
X X X I V . ÉVFOLYAM, 10. S Z Á M
1980. OKTÓBER

ILLYÉS GYULA versei: Csillagesés hava, öszi vendéglátás, Ha ti nem is
CSOÓRI SÁNDOR: A magyar apokalipszis (esszé)
CSUKÁS ISTVÁN: Tücsök citerázik (vers)
HORGAS BÉLA versei: A kóbor ceruza tündére és a
nádbugavadász, Édesfagyökér
CSALOG ZSOLT: Én voltam a ló (novella)
JÁNOSY ISTVÁN versei: Kaszálás, Már nem izgat
ZALÁN TIBOR versei: Szitakötő-temetés, A hintaló álma
BALÁZS JÓZSEF: A dobos (novella)
400 éve született Bethlen

3
5
32
33
3a
43
44
47

Gábor

T. BÍRÓ ZOLTÁN: A magyar politikai géniusz
54
BENDA KÁLMÁN: Bethlen Gáber és a magyar művelődés
65

ÖRÖKSÉG
FÉJA GÉZA: Hatvany Lajos
76
Levélváltás 1953-ból (Féja Géza és Hatvany Lajos leveleiből)
78

H A Z A I TÜKÖR
TÓTH BÉLA: Tiszajárás. X

Színház

81

MŰVÉSZET

ABLONCZY LÁSZLÓ: Kelet-európai rapszódia
színházi jegyzetek)

(Nyári

86
1

NIKOLÉNYI ISTVÁN: Két opera egy nyárévadban

91

Szerkesztői asztal

96

ILLUSZTRÁCIÓ
Imre Lajos metszetei a 34., 42., 52., 75. és a 96. oldalon
Hornyák László rajzai az 53.," 80. és a 95. oldalon
Tőrös Gábor munkája a 31. oldalon (Hernádi Oszkár
fotója)

2

ILLYÉS

GYULA

Csillagesés hava
Már ősz-hideg gyepen hanyatt
feküdvén
itthon megint, még meddig
nézhetek
jós-jelek helyett
flitter-fényeket
a gyászleplen,
földünk halotti
üngén?
Tetszik a csillag-ábrák,
parabolák
mértani közlendője,
kiszabott
mozgásuk tiszta stílusa,
ahogy
a Szépet s Szörnyűt egy mondatba

fogják!

Fölfedik értők számára
kegyetlen
világossággal:
így forog a Rend:
tudjatok ti i's annyit
odalent,
mint fent mi, kik a ránk osztott
szerepben
kezdettől fogva más utat találni
még képtelenebbek
vagyunk, akár

ti.

Őszi vendéglátás
„ . . . lényem jobbik felével nem hiszek a halálban, a másikkal, a hitványabbal, születésem óta készülődöm rá." D. T.
Kint még a vízen, vasmacskára
kötve
egy, kettő, három vitorlás...
de mind
fejet ráz, nemet
himbál
a szikvizes, híg, nyári
örömökre.

már

3

Sunyin megint, már némán (nem
dörögve),
jő majd vihar, oldalról
osztva
hideg-gyors
záport, visszkézről
pofozva:
vissza, rabok, a téli
tömlöcökbe!
Gyerünk, Tibor. No, vendég, menj elöl te
(nyolc évvel bátyám). Élünk! És.. . mosolyra
vár bennünket
bent Böbe s Flóra —
Dehogy tartozik ez a nőkre!
Grál-lovagok,
próba-állt aggok, kéz a vállon
bókolást nékik: itt vagyunk!
Miközben
suhanunk is már távoli
ködökben,
kolombustalan
óceánon!

Ha ti nem is
Gyermekeitek,
a lányok,
fiúk,
ha ti nem is, megszégyenlik
maguk:
gyomrukig
érzik át már ők a bűnt,
mit tettetek
velünk.
Számra, anyám hangjára
lakatot,
civilizált fegyelmet
raktatok.
De zord a csönd, ha lentről rab-düh
néz
föl úgy: hallgatni
kész.
Nos, némaság. De lám csak: él a jog,
s a hit; s a
megvetés.
Fegyelmezem
műveltre
szívemet.
Hallgat a ház. De a Kezdetek
és
Végek fölmorgó légvonata
vadállat hangokat ad.
Mindnyájunkat
egyaránt
fenyeget.
Zord
figyelmeztetés.

CSOÓRI

SÁNDOR

A magyar apokalipszis
1941. június huszonkettedike vasárnapra esett.
A történelmi naptárból sokan emlékezetükbe véshették ezt a villámcsapásos dátumot. Én nem abból rögzítettem.
Ezen a napon is, mint minden tavaszi, nyári, kora őszi vasárnapon moziban
voltam. Bandákba verődve jártunk föl gyalog a szomszédos Gánt bányatelepére
filmet nézni. Ez volt a mi hétvégi kalandunk rendszeresen. Öt kilométer oda,
öt vissza, ha csak mozi után nem csavarogtunk még egy kicsit a zámolyi szőlőhegyen vagy a bauxitbánya vöröslő meddőhányói között.
E szóban forgó vasárnapon elmentünk még az erdőbe kóborogni. Talán
éppen a film tüzelő hatására. A történetből már semmire se emlékszem, de arra
igen, hogy indián lovasok vágtatás közben kapkodják el a fák mélyre lehajló
ágait s a lendülettől fölröpülnek a lombok közé, elrejtőznek s üldözőiket a sűrűből nyilazzák le. A vágtatás, a repülés átélése mámorító volt. A győzelemé is.
A tíz-tizenkét éves mellkas úgy szívta be a film után a nyár forró levegőjét,
mint a bódító cigaretta füstjét. Menni kellett. Képzelődni kellett. Csatangolni a
bokrok, az árnyékok zöld útvesztőjében. Majd hazamegyünk, ha alkonyodik,
zakatolt bennünk a titkos dac.
És valóban alkonyodott már, mire hazaértem. Anyám épp vizet húzott,
amikor beléptem a kisajtón. Sírásba forduló pirongatás szakadt ki belőle.
— Csakhogy megjöttél! Már nem tudtam, hova legyek. Eltördelem a lábaidát, ha máskor ilyen sokáig elkalézolsz! Te azt se tudod, hogy kitört a háború.
Apádat utánad küldtem, de már elnyargaltatok a pokolba. Mert csak az a rohadt mozi érdekel! Az, hogy én megbolondulok, nem. És ha bombáznának!
És ha menekülnünk kéne! Te a barátaiddal viháncolnál, én meg téphetném a
hajamat. El is vihetnének tőlem a világ végére, anélkül, hogy tudnék rólad.
Szokatlan volt a hang. A víz visszacsurgott a vödörből a kútba, mintha
belém zuhogott volna vissza. Bűntudatot éreztem. Kitört a háború? Hol? Mikor? S ki robbantotta ki? A németek? Rögtön a tavalyelőtti filmhíradók képeit
láttam magam előtt: Danzig és Varsó elfoglalását. Ágyúfüstöt, dübörgést, tankokat. Anyám még sose volt moziban, azt se tudja, milyen egy bombatámadás,
mégis retteg? Persze, mert örökké fél és félt. Semmi oka rá: Zámolyon úgyse
lesz háború soha.
Másnapra elfelejtettem a pirongatást, el a háborút. Sütött a nap és jó volt
élni. Jó volt elrekeszteni az Öreg utcai folyót titokban és halászni kézzel a
sekély vízben. A felnőttek hangosabbak lettek néhány napig, tárgyalták a háború esélyeit. Emlékszem, Kassa bombázását nagybátyám kifakadása véste belém: ő ugyanis részt vett a Felvidék visszacsatolásában s látta Kassán Horthyt
is, a székesegyházat, ahol II. Rákóczi Ferenc hamvai nyugosznak s a város
bombázását szinte személyes kihívásnak tekintette. Visszavágást követelő gaztettnek.
5

A háborúba Magyarország is belépett. Az idegeken végigborzongott valamiféle idegen érzés: a nagyszerűség, az igazság és a félelem kevert érzése, de
hamarosan aratni kellett, takarodni, csépelni, szőlőt kapálni, s ahogy múltak a
hetek, lassan elpárolgott mindenkiből a kábulat. Az eszünkbe néha belevillant
a tény s egy-egy hír s egy-egy dörgedelmes szavalat fölidézte a háborút, de
meghagyta a fölfoghatatlanság állapotában. Mozgósítani nem mozgósítottak,
SAS behívóval is csak öt-hat fiatalembert vittek ki a frontra, ami még nem
forgatta föl túlságosan a porban megülő falu nyugalmát. Romok, hősi halál,
golyózápor, arcvonal, tábori pap, nagy orosz síkságok annyit jelentettek csak
nekem — időközben diákká cseperedő — süvölvénynek, mint amennyit Kambodzsa, Thaiföld egy mai kamasznak. Vagy még annyit se. A roppant messzeségek csak reszkettették ezeket a fogalmakat, mint délibáb a boldogtalan tanyákat, kútágasokat.
De a bombázások és az utolsó nyáron megsűrűsödő légicsaták végül is
közelhozták a háborút. A kazal tetejéről néztük a Liberátorok ezüstlését az
égen, a Mustángok és a Messerschmidtek öldöklő harcát. A bikaviadal nem
nyújthat akkora izgalmat, mint a fejünk fölött pörgő, forgó, félredűlő, bukfencező repülők marakodása. Ugráltunk: lődd le az amikat! Darabold föl! És kigyulladnak és füstölnek és böcöléznek lefelé a gépek a Vértes fölött. Van olyan
nap, hogy két-három vadászgépet vagy bombázót lőnek le a „mieink". De mivel
a hadiszerencse nagyon forgandó, megesik, hogy a Csákvár és a Zámoly közti
ideiglenes repülőtéren húsz magyar és német gépet gyújtanak föl robbanó golyókkal az amerikai vadászpilóták. Sőt egy nyári délutánon csak az isten menti
meg Zámolyt a háborús kóstolótól. Két Mustang harapófogóba szorít egy német
bombázót. Légiharc a falu fölött százötven-kétszáz méteres magasságban. Hogy
egérutat nyerhessen a nehéz gép, ledobálja bombáit a faluvégre. De megszökni
már így se tud. Lelövik. Zuhanása hangjára mindig emlékezni fogok: mintha
ezer pajta rogyott volna össze egyetlen reccsenéssel. Még ég a gép, amikor ott
hasalunk a vályogvető gödrök közt, százötven lépésnyire tőle. Tudjuk, hogy ott
égnek benne az emberek is.
Félóra múlva már német tisztek és közkatonák jelennek meg a roncs körül.
Vállig érő gumikesztyűkkel és óriás csipeszekkel szedik össze a szétszakadozott
és megégett halottak testrészeit.
A szívem a torkomban lüktet: ez már az én háborúm! Még akkor is, ha
csak tanú vagyok. Nemsokára Fehérvár bombázása hozza még közelebb hozzánk a riadalmat. Remeg a föld, az ég csupa láng, csupa tűz s ez már annyira a
szomszédban történik, hogy a fiatal zámolyi lovasgazdák befognak s véresre
hajszolják lovaikat, mert azt érzik, segíteniük kell a tönkreveretett fehérváriaknak.
Az Apokalipszis lovai tehát még ostorcsattogtatásra futnak az ismerős országúton, de mire eljön a tél, a negyvennégyes tél, már fölemelkednek a levegőbe. Nyerítenek és ott vágtáznak a fejünk fölött.
Anyám ijedelme három év alatt beérett. Az elvont háború megtestesült:
halálos ütései lettek s félelmetes moraja. Toporgok tizennégy évesen a megfagyott sár tetején s hallom, hogy órák óta rázkódik délről a föld. Valahol tankok gyülekeznek. Tankok Fehérvár alatt. Már a fülemben van a háború, már
a bőröm alatt, de az agyam egy, kis rekeszében még mindig ott kuporog a metafizikai remény: hátha Zámolyon gyorsan átviharzik.
A hiedelem — minden zámolyi hiedelme — sajnos balul ütött ki. Ahelyett,
hogy átsietett volna fölöttünk, megállt és utolsó mérgét épp ott kezdte kiadni:
Fehérvár felől közeledett. Napokon át akna- és tüzérségi tűz volt a belépője.
Az ideiglenes földbunkert, amelyet a kerítés szélárnyékában ástunk, ott kellett
hagynunk. És otthagytuk keresztapám ház alatti pincéjét is, amikor úgy szakadt be reccsenve, mint marokkal összeroppantott kacsatojás. Az ajtaját letépte
a légnyomás, földobta a kazaltetőre; a közeli kőkereszt Krisztus-fejét pedig
£

úgy gurgatta le a lépcsőkön, mint azonosíthatatlan istenfejet. Tehát már babonából is futnunk kellett az óvóhelyről. Futnunk, de hova? A szőlőhegyre?
A szőlőhegy talán kimarad a harcokból s ott vaskos kőpincék is akadnak búvóhelyül. Csakhogy akkor már minden lépéssel a háborúhoz érhettünk közelebb.
Kertek, árkok, udvarok, házoldalak: egy elképzelt egérút állomásai ebben a
futásban. Apám fut elöl, utána én, mögöttem anyám s leghátul a nővérem.
Húsz-huszonöt méterenkint földre vetjük magunkat, mert a németek kezén levő
falut aknákkal sorozzák a szovjetek szakadatlanul.
Fönt, nagy magasságban, egy orosz repülő búg félelmetesen. Akkorka csak,
mint a konyhakés, nyilván a német tüzérség állásairól tájékoztatja az övéit.
Cseh Simonék udvarán szeretnénk kijutni a faluból. Már a kazlak közt futunk,
amikor hat méterre tőlünk egy német tank, a tornyára szerelt nehézfegyverrel
lőni kezdi a repülőt. Fél perc se telik el, a repülő bemérhette a tankot, mert
kíméletlenül zuhog körénk az akna. Föld és kerítésszilánk röpül. A répaverem
szalmacafata. Valami eldobott zsákdarab. Anyánk fölsikolt: a nővérem eltűnt
mögüle. Vagy találat érte, vagy a légnyomástól szétvágódó szénakazal hajzata
temette be. Tíz karral hányjuk le fölüle a szénát. Szerencsére semmi baja.
A hátára tapadó batyu megvédte a szilánkoktól; két helyen kihasították ugyan
a lepedőt, de továbbröppentek.
A mi kis külön háborúnkra oda se bagóznak a németek. Igaz, arra se,
hogy őket is gyűrűbe fogták a lövedékek. A nehézfegyver kezelője nekivadulva
lövi a gépet, a másik két tankos, rá se hederítve semmire, egy sivalkodó süldővel viaskodik. Épp akkor nézek oda, amikor a fejjel lefelé lógatott eleven süldő
hasát szuronnyal hasítják föl, ahelyett, hogy előbb tisztességgel megölnék.
Az én háborúm kezdetét negyven év óta is lidércesebben őrzi ez a kép,
mint a körénk lecsapott aknák robbanásai.
*

Annak, hogy most, ezerkilencszáznyolcvan májusában, háborús emlékek
támadnak föl bennem, könnyen megfejthető oka van. Sára Sándor dokumentumfilmet készül forgatni a második magyar hadsereg doni összeomlásáról s én
segítek neki, amiben csak tudok. Hetek óta olyan könyveket olvasok: kiadott
vagy kiadatlan naplókat, amelyekben szakadatlanul zuhog a gránát, égnek a
faházak, a rozstáblák, a fölrobbantott vonatok, röpül a léc és szétszakadó emberi testek röpülnek föl a levegőbe. Külön a fej, a törzs, a kar, külön a lábfejek, amelyek néha sértetlenül hullnak vissza a hóba, mintha valakinek még
szükségük lehetne rájuk.
S nemcsak olvasok, de túlélőket is faggatok: mondjanak el mindent hitelesen és aprólékosan, hogy politikusok és hadtörténészek leírásai után élményszerűen is összeálljon a doni katasztrófa képe. Egyáltalán fölvillanjon valamilyen tanúskodó látomás arról: mi volt s hogyan is zajlott le a magyarok
második, gyászos háborúja.
Most éppen egy hajdani szakaszvezetőt keresünk a ceglédi tanyavilágban.
Egyik bajtársa beszélt róla megbecsüléssel. „Ha ő nincs, most én se vagyok.
A legvadabb pánikban se veszítette el a fejét, egy vasúti töltésnél fedezte
visszavonulásunkat. Haslövést kapott eközben, úgy hogy két barátja katonaköpenyre fektetve húzta a havon — halottak s fagyott lódögök között." Megtudtam róla, hogy kilencszáznegyvenháromban huszonöt éves volt, tehát most
hatvankettő. Világéletében tanyán lakott állatok, vadmadarak, férgek, esők,
jégverések szomszédságában. Azok közé tartozik, akik bárányt ölnek és kutat
ásnak, fölfúj ódott üszőt lékelnek meg ha kell, egyszóval kitűnő megfigyelői is
annak, ami velük vagy körülöttük történik. Jófajta izgalommal készülök a beszélgetésre, holott azt se tudjuk, hol lakik pontosan, előbb még meg kell tudakolnunk.
7

Egy útközeli tanyába hajtunk be az autónkkal érdeklődni. Kutyák ugatnak meg láncra kötve. Hátrébb két tehén és egy zömök bikaborjú legelészget.
A szitáló, permetező esőtől csupa lucsok a szőrük. Az autózajra fölkapják idegesen a fejüket, bámulnak felénk hosszan, aztán újra legelni kezdenek.
— Jó napot — köszönünk hangosan a tanyaudvaron. — Van itthon valaki?
— Jó napot — lép ki a pitvarajtón egy csúcsozott kalapú férfi, borostásan,
eléggé elviselt göncben. Mögötte a felesége, mezítláb. A goromba májusban
először látok mezítlábas embert. Az öröklött szegénység, a máig ható jobbágyi
múlt ott lappang mindkettőjük félszegségében.
— Deres Varga tanyáját keressük — nyújtok kezet a férfinek — jófelé
járunk-e?
— Erősen jófelé — mondja a férfi s már fordul is nyugatnak s magyarázza
az odajutás módját.
Mögöttem két fiatal szakállas fiú is tiblábol: orkánkabátos, marcona arcok.
Vérbeli filmesek. Másutt nem, de itt a zajtalan tanyavilágban eléggé talányos
lehet a fölbukkanásunk: ugyan mi dolgunk lehet nekünk a környéken? Mérnökök lehetünk? Csatornatervezők? Állami gazdasági szakemberek, netán titkosrendőrök? Látom a férfi szemében a furdaló kíváncsiságot: szeretné tudni,
jó vagy rossz dologban sántikálunk-e?
Hogy ne terheljem meg napjukat, se az éjszakájukat, elmondom a házaspárnak: filmet forgatunk a doni katasztrófáról s olyan embereket keresgélünk
Cegléd, Kecskemét, Kiskunfélegyháza körletében, akik átélték a szörnyű napokat, a visszavonulás irgalmatlan megpróbáltatásait. S egyúttal megkérdem a
férfitől: nincs-e itt a környéken ilyen ismerőse? összeráncolja homlokát, mint
aki emlékezetében kutat, nézi a földet, aztán sajnálkozva ingatni kezdi a fejét.
— Nem . . . nem ismerek senkit. .. Deres Varga csakugyan ott volt a Donnál . . . de másról nem tudok.
— Mért hazudsz, Gyula? — szól rá erélyesen a felesége. — Hogy az ördögben nem tudsz, amikor te is ott voltál.
A megszégyenített férfi lángvörös lesz.
— Ott voltam, persze, hogy ott voltam! Hiányzik minden lábujjam, a könyököm meg olyan, mint a nyeklő bicska, ni! Ezzel dicsekedjek? Ha nincs egy
kővé fagyott kenyér akkor a hátizsákomban, én se vagyok itt. Az fogta föl a
gránátot, de a szilánk azért ezzel a könyökforgómmal egy életre elbánt. Mi van
ezen bevallani való? Még hogy bajom legyen belőle! Na, jó, idehallgassanak!
Ha már a feleségem rámpirított, legyenek tisztában velem. Én azt se tudom,
maguk kicsodák-micsodák, de nem is érdekel. Itt ez a nagy ég fölöttünk,
amit mondok, elnyeli, a többi meg nem az én dolgom. Na, szóval: negyvenöt
után annyi bajom lett nekem kéretlenül is abból a kurvaistenes Don-kanyarból, hogy alig hevertem ki. Föld kellett volna nekem is a földosztáskor, mint
más szegényember fiának. Bár csak három-négy holdacska. Föliratkoztam.
S kaptam is, majdnem kimondtam, micsodát! Föld, nekem, aki a szovjet nép
ellen, a mi fölszabadítónk ellen harcolt? Hát hogyan képzelem én ezt? Örüljek,
hogy nem csuknak börtönbe. Köpni se, nyelni se tudtam. Űgy olvasták a fejemre a háborút, mintha önként, a magam jószántából mentem volna. Vittek,
uraim, mint a lakodalmi tyúkot levágni. Próbáltam volna megszökni, félrehúzódni, elbújni? Hova? A keresztanyám valagába? Elfognak és agyonlőnek.
A jobbmódúakkal az a világ is barátibb volt. Közülük kevesebbet vittek el:
menjenek a nincstelenek, akik úgyis csak nyűgként lógnak a kormányzat nyakában. Értük nem olyan nagy kár. Élhetetlenek, se búzát, se állatot nem adhatnak az államnak a háborúhoz. Egyszóval: negyvenkettőben is rajtam csattant az ostor, meg negyvenöt után is . . . Ügy higgyék el, ahogy mondom: Kecskeméten bevagoníroztak bennünket, vittek Lengyelországon át Gomelig. Ott
kiraktak bennünket s irány előre, több száz kilométer. Napi harminc-negyven.
8

borjúval a háton. Azt se tudta az ember: a térképen van-e még. És egyszer
csak az első vonalban találta magát. Kíváncsi volnék, ha most Vietnamba vagy
Kínába vinnék a magyar fiúkat, mit cselekednének? Mennének ők is, mint a
juhnyáj, amelyiket hajtanak.
Érezhetően fölparázslik a férfi. Elfojtott indulatai tiborci mondatokat lobbantanának lángra. Tapintatosan közbevágok.
— Nem mondaná ezt filmre, amit most elmondott?
— Minek mondanám?
— Hogy megmaradjon figyelmeztetésnek . . .
— Megmaradjon? Nem, elvtárs! Ne maradjon meg. Ami iszonyatot végigélt ott az orosz fronton az ember, legjobb, ha vele együtt a föld alá kerül. Oda
is való, úgy higgye el.
Hasztalan lenne tovább szívóskodnom: ha nem, hát nem.
Kezet szorítunk s elbúcsúzunk.
A szám íze ismét megkeseredik. Ha csak ő zárkózott volna el egyedül,
megérteném és talán magyarázni is tudnám zárt életformájával. A gyepűi lét,
a peremre sodródó élet bizalmatlansággal terheli meg az embert. De, sajnos,
nem ő az első. Voltak, akik szabályosan becsaptak bennünket. Megígérték, hogy
ekkor és ekkor itt és itt lesznek s nem jöttek el. És voltak olyanok is, akik
határozott ígéretükre aludtak egyet s másnap kereken kijelentették: nem óhajtanak behegedt sebeket fölszaggatni, legfőképpen pedig saját maguknak nem
akarnak bajt. Mert ki tudja, ki mit hámoz ki azokból az emlékekből, amiket
elmondanának. Lehet, hogy a legtárgyilagosabb szavaikból is a bűnösségüket
facsarnák ki. Akadt olyan félégyházi asszony; aki a jelenlétemben állt oda
az ura elé:
— Történt, ami történt a Donnál, nem a te dolgod elmesélni. Meséljen az,
aki tábornok volt, vagy aki nagyon szeret mesélni. Te vagy a tanúm, akárhányszor fölemlegettétek a háborút bátyáddal, Lászlóval, nekem már az első
szavaktól beleállt a fájdalom a fejembe. Ha lőnek, vagy ha bombáznak a tévében, én átmegyek a másik szobába. A filmes elvtársak hajtsanak föl maguknak
más Mikulást!
Hogy olyan könyvek jelentek meg erről a témáról, mint Nemeskürty Requiem egy hadseregért című, purgatóriumos műve, jó, ha száz közül egy-két
érintett tudja. Az értelmiségiek meg a volt tisztek, tiszthelyettesek, persze tudják, de az „istenadta nép" továbbra is tájékozatlan. Negyven év óta cipeli
magában a félelmet, a szégyent, a bűntudatot, anélkül, hogy akár Magyarország második világháborús szerepét, akár az összeomlás okait ismerné. Van-e
lehangolóbb paradoxon annál, mint amikor az áldozat falaz legszívósabban,
holott vádló vagy tanú lehetne mindnyájunk okulására?
*

Az első világháború a húszas és harmincas évekre túlságosan is megszépült. Fölhólyagzott katonaképek sárgultak a szobák falán, mintha egy remekbe
sikerült nyár lett volna igazi közege a fronton eltöltött időnek. Nyár, amely
maga is megikrásodik, mint a méz. A disznótorokban és a lakodalmakban éjfél
után, szinte megadott jelre, szuronyrohamra indultak az emlékek. S mindig
akadtak hősök és fölemlegetni való halottak. A szabadságharc óta a tizennégyes
háború volt az első nagy tömegélmény, amely az emberiség sorskérdéseihez
kapcsolta oda a legelmaradottabb zsellért is. A libavirágot szakító legényeknek
a háború képzeletet robbantó prizmája mutatta meg először: milyen világok
vannak még a zámolyi, a vei-ebi, az ozorai, a kunmadarasi világon kívül.
S nemcsak hogy megmutatta, de nagyarányúan föl is kínálta az ismeretlen sorsot és világokat. A szerencsétlen bakák nekikeseredve énekelték az egyik legfájdalmasabb nótát:
9<

Kimegyek a doberdói
harctérre,
Föltekintek a csillagos nagy égre.
Csillagos ég, merre van a magyar
merre sirat engem az édesanyám.

hazám,

Édesanyám, hol fogok én meghalni.
Hol fog az én piros vérem
elfolyni?
Olaszország közepében lesz a sírom,
édesanyám, arra kérem, ne sírjon.
Ezt énekelték, de a túlélők mégis úgy emlegették az első háborút, mint
életük nagy kalandját. Doberdo, Piave és Isonzo a kaland egy-egy jelképes
állomása. Przemysl szintén. Aztán a kozák lovasok vágtája egy fölgyújtott hídon. Csupa nagyarányú és mozgalmas filmjelenet, jóval a látványos filmek forgatása előtt. Sőt, hogy változatosabb és valószerűbb legyen a kép: ugyanarról
a lengyel tanyáról lopják a tyúkot a muszkák és a magyarok is. Talán még
kacsintanak is egymásnak a búj káló hold fényénél. Hát nem elmesélni való
történetek ezek? Mondták is őket vég nélkül, mintha egy Homéroszt utánzó,
nagy epika kanyargott volna szájról szájra.
A második világháború történeteit azonban lelakatolt szájak őrizték. Fájdalmasak és tilalmasak voltak egyszerre. A szűkebb család bizonyára mindent
ismert: a céltalan szenvedést, a megaláztatást, a hősködés büntetéseit; mások
megítélhető cselekedeteiben a közös vétkeket, de a zárt körben keringő történetek lassan elhaltak, leszivárogtak a föld alá.
Ismerni a történeteket: csak részleges valóságismeret. Hátterük s lényegük
megfejtése nélkül veszedelmesek is lehetnek: elszórakoztatják az embert vagy
káprázatuk körébe csalják. Ezért csapás az anekdotizmus olyan országokban,
amelyeknek nincs erőteljes szellemi életük. A gyötrelmes és megrázó fölismerések helyett a gyorsan kialvó ámulat fényesíti meg itt a szemeket. Az anekdotizmus, első észlelésünkre, alkat és stílus összetalálkozása. Valamilyen valóságot
színező készség kifejlődése. Komolyabb elemzés után azonban már a jellem
csapdájának is nevezhetnénk. Az anekdotázó ugyanis megelégszik a részletekkel. A kerek, a csattanós, az egészet képviselő részletekkel. Győzni, veszíteni,
általánosítani a töredékek alapján akar. Vagy nem is akar, csak sziporkázik,
hogy ne kelljen elemeznie. A részletekben lappangó igazságot kedéllyel szentesíti. Neki csak az érvényes, ami érdekes, csalafinta, betyáros, meghökkentő,
kerek. Valójában sose szenved; ellenkezőleg mindig fölszabadult, boldog és
sikeres. Ügy viselkedik, mint aki tökéletesen átlát a szitán — éppen csak azt
nem fogja föl, hogy a szitától nem látja, amit látnia kéne. Az anekdota: elkorcsosult mítosz. A hatalmas ősgyíkok nyomán futkosó gyíkocska.
Mert végül is mire jutottunk a torlódó, végesincs első világháborús történetekkel? Olcsó szellemességgel szólva: a második világháborúhoz. A katonatörténeteket hallgattuk a magyarság megrendítő alaptörténetei helyett. Az elbeszélésekben az olaszokkal, a bosnyákokkal, a kutyaszerbekkel s az óriás termetű muszkákkal szembesültünk, amikor magunkkal kellett volna.
Veres Péter egy életen át ámulva, szenvedve és haraggal emlegette égbekiáltó ostobaságunkat. A letiport szabadságharc után mi örökre megfogadtuk
— magyarázgatta —, hogy az osztrákoknak még a közelébe se kerülünk. Számunkra végképp meghaltak, nem léteznek. De alig múlik el tizennyolc év,
máris az oldalukon találjuk magunkat. És nemcsak hogy ott találjuk, de a
szabadságharc szentjeit, az aradi tizenhármat fölakasztató Ferencz József olyan
zajtalanul és simán lényegül át a tudatunkban, hogy a negyvennyolcas honvédek fiai kilúgozott lélekkel énekelték róla a dalt, torkukszakadtából.
Ferenc József katonája
legszebb
katonája...
10

vagyok

Ilyen háromszázhatvan fokos nyaktekerést csak egy tudatnélküli néppel
lehet elkövetni! A hóhérkirály a nép száján megistenül. Jóságos lesz és engesztelő; a magyarok letiprója a magyarok boldogító vezetője.
Az ember sehogy se tudja megérteni a kiegyezők rövidlátását. Nem a kiegyezést kérdőjelezi meg, mert arról még bizonyítani is lehet, hogy kétoldali
történelmi kényszer volt. Legalább annyira érdeke volt az osztrákoknak, mint
Deákéknak! Hisz alkut csak olyanok kötnek, akik egyaránt rászorulnak az
alkura. Az, persze, más kérdés, hogy az egyik fél inkább taktikai okokból s a
másik pedig tehetetlenségi helyzetéből adódóan szokott rákényszerülni történelmi egyezkedésekre. Csakhogy ami ma közös érdeknek látszik, holnapra fölbillen. S az, aki csak egy kicsivel is erősebb, a maga javára moccantja a
mérleget.
Azt jelenti ez, hogy a kiegyezőnek, a tenyérbecsapás másnapján — ha
titokban, ha fojtogató fegyelemmel is — de mindenkor meg kell teremteni a
kiegyezés kritikáját. A könnyű beletörődés ellenszeréül, azaz: politikai józanságból.
Magyarországon, sajnos, nem ez történt. A valóságos helyzetre ébresztő
kritika elapad s átadja medrét a millenniumi idők bódulatának. Magyarország
suhantató szélben halad előre — rossz iránytűvel. Az, ami harminc-negyven
év alatt elmarad, Adyban sűrűsödik össze s robban föl, megrázva az akkori
politikai, történelmi nemzet minden eresztékét. Valójában, ha meggondoljuk:
a kiegyezés legnyilvánvalóbb ellenpontja Ady. Hatvanhét időben elmulasztott
kritikája ő!
De ha elmulasztott, nem elkésett-e egyidejűleg?
A kérdés eretnek, mert Adyt eddig korszakot előző lángésznek mondtuk,
s hittük igazi meggyőződéssel. De ha az első világháború végzetes szikláiról
tekintünk szét, akaratlanul fölmerülhet bennünk a sejtés: Ady tisztánlátása
azért is lehet olyan lenyűgöző, mert ő már az elhatalmasodott bajokat látta.
A jóvátehetetlen múltat és a jóvátehetetlen jövőt.
Itt van előttem a kötete. Föllapozom benne a Nótázó, vén bakákat. Ezek a
bakák — ha tetszik, ha nem — Ferencz József katonáiként nótáznak s mennek
meghalni a frontra. Fogalmuk sincs: hova mennek s kiért, miért kell meghalniuk. Mi más ez, mint a helyrehozhatatlan múlt? Mi más ez, mint a magatudatlan s kiszolgáltatott nép sodródása, amelyet nem tud föltartóztatni semmilyen okosság, erő? Mert a figyelmeztető hang nem jutott el hozzája idejekorán!
Milyen jelképes, hogy könyvében, a Halottak élén-ben, Ady egymás mellé
teszi a Nótázó vén bakák és az Ember az embertelenségben című versét. Mintha
a magyarság kettős létállapotát fejezné ki ezzel is beszédesen: történelmi skizofréniánkat. Az áthidalhatatlan távolságot a sorsa szerint csapódó, öntudatlan
nép s a sorsát kifejező gondolkodó között. A bibliai mondást kissé átköltve:
nem tudja az éneklő száj, min gyötrődik az agy.
Az első világháborús katonákat hallgatva, Ady szinte jelenetszerűen érzékeltetni akarja saját zavarát és helyzetét: ember az embertelenségben, magyar
az űzött magyarságban.
A monarchia összeomlása, az őszirózsás forradalom, a proletárdiktatúra, az
ellenforradalom — mindez ebben a végzetes, tudathasadásos lázálomban történt
meg a magyarsággal. Villámcsapásként fénylett föl ismét, hogy a tisztátalan
vagy a céljukat el nem érő kiegyezések, újabb és újabb tisztátalan cselekedeteket szülnek. Világosan fogalmazva: a kiegyezés elrontott politikája Horthyban
támad föl Trianon után. A kiegyezés — ezúttal nem az osztrákokkal köttetik,
hanem saját vakságunkkal. Siralmasabb a forma, siralmasabbak a körülmények. A kör azonban ismét bezárul, anélkül, hogy a körön belüli nagy tömegek
tudata fikarcnyit változott volna. A változás csupán az volt, hogy Ferencz József katonáinak a fiai most Horthy katonái lettek, akik ugyanúgy torkukszakadtából énekelték a névcseréré végletekig alkalmas nótát:
11

Horthy Miklós katonája
legszebb katonája ...

vagyok,

A folytonosság líraian is kifejeződik. Köztudomású, hogy Horthy élete legnagyszerűbb pillanatának tartotta azt a pillanatot, amikor Ferencz József
szárnysegéde lett. Ez a melldagasztó érzés talán túlságosan magánjellegű érzés
ahhoz, hogy érvelni lehessen vele a történelemben. Horthy — illetve a nevével
elkeresztelt rendszer — revíziós politikájával azonban már lehet. Hasonló csavarra járt ez a politika, mint a kiegyezés. Azonosítja őket a nemzeti kompenzáció, az álnemzetieskedés lelki mozgató rugója. Az elveszített önállóság vigaszdíja mindkét esetben a nekibőszült nacionalizmus volt. A dualizmus — nappali
fogalmazásban jelenti csak két állam összekapcsolását, éjszakai értelmezés szerint a dualizmus csonkaságot, megosztottságot, féloldalas létezést jelent. Horthyék a maguk revíziós politikájával egy belső csonkaságot idéztek elő. Az ő
féloldalúságuk ugyanúgy korlátozta a nemzet önállóságát, mintha kezdettől
fogva dualizmusban éltek volna egy másik állammal.
De nézzük ezt a gondolatot kissé tárgyszerűbben.
Az első háborúba sodródástól kezdve Magyarország hat év alatt rettenetesen kusza dolgokba bonyolódott. Hideg, meleg forradalmak, az ország földarabolása, a baloldal és jobboldal szörnyű melléfogásai a parasztság ügyében, a
magántulajdon ügyében, s a nemzet sorskérdéseiben. Tisza István, Károlyi Mihály, Kun Béla — mindegyik név újabb kísérlet és újabb kudarc is egyidejűleg.
A bolondító cikcakkok után Horthyék revíziós politikája üdítően s egyértelműen hatott. Megvolt benne a jogos igazságérzet indulata, az önsajnálat, a remény, a minden ellentmondást kiszűrő vezérgondolat, amelyet már az iskolás
gyerek is megért és elfogadhat. Harmincban születtem, volt alkalmam tehát
megismerni sok tisztességes embert, aki saruit megoldva, meztelen lábbal és
meztelen lélekkel indult követni ezt a politikát. Mintha sose hallottak volna a
történelem könyörtelen ellentmondásairól! Apám s minden rokonom a revízió
híve volt. Erdély? Felvidék? A történelemben járatlan parasztoknak is szívet
dobbantó tájak voltak. Tudni persze csak annyit tudtak róluk, hogy a trianoni
döntés szakította le őket az ország testéről. Arról azonban, hogy ez az igazságtalan döntés, ez a vérlázító diktátum milyen magyar mulasztásokra és történelmi bűnökre hivatkozva születhetett meg, nem tudtak semmit. A bennünket
érő igazságtalanságok olyannyira „kedveztek" igazságérzetüknek, hogy elgyöngítették látásukat. Még azt se akarták tudomásul venni, hogy például Erdélyben románok is élnek. Szórványos településeket láttak csak maguk előtt: favágó, hegyi pásztor, bocskoros románságot. Ha netán elibük rakták volna a
népszámlálások másfélszázados adatait, amely már a tizennyolcadik század vége
óta a románok javára billentette a mérleget, nem hiszik el. Már pedig hit, kételkedés, tájékozatlanság mindenkor alkalmas elemei lesznek a további félreértéseknek. Horthyék valójában nem azzal követték el történelmi vétküket,
hogy meghirdették Trianon revízióját, hanem azzal, hogy hamisítások alapján
hirdették meg. A nemzet legkínzóbb tragédiájából kiravaszkodták a katarzis
megtisztító szigorúságát s a szerencsétlenséget kizárólag mások bűnének tulajdonították. Jogot ezzel a kizárólagossággal akartak szerezni maguknak a kormányzáshoz, a történelem kibéreléséhez.
Az ország megcsonkítása ellen hadakozó revíziós politika tehát — fájdalmas paradoxonként — a belső megcsonkítás előkészítője volt. Mert azzal, hogy
Horthyék a nemzet igazságérzetét elválasztották a nemzet szociális gondjainak
a megoldásától, mesterségesen osztottak ketté egy szerves gondolatot. A kettéosztás után pedig nem maradt más hátra, mint az elsőt kijátszani a második
ellen. Történelmi elképzelés híján mélylélektani politika! „Nem, nem soha."
„Mindent vissza!" Ehhez a mélylélektani politikához kellettek a kellékek is: a
12

fehér ló, a díszkardok, a zsinóros menték, a korszerűsített millenniumi szónoklatok.
A háború után talpraálló magyar irodalom megkísérelte ennek a nem-nemsohás nemzeti politikának a bírálatát elvégezni, persze, nem közvetlenül, nem
nyílt szembeszegüléssel. A nemzeti s népi önismeret megteremtése volt első
megcélzott magaslata ennek a küzdelemnek. A felszínes történelemszemlélet
helyett Zrínyi, Bethlen Gábor, Rákóczi, Széchenyi, Kemény Zsigmond, Ady
múlt- és magyarságszemléletének a meggyökereztetése. A protestáns kori források megtisztítása. A tizenhatodik s a tizenhetedik századi erőteljes magyarság
szembefordítása az összevissza kotyvasztott újabb kori magyarsággal.
A legmarkánsabb revíziót porlasztó bírálat Németh László Duna-Európája
volt: Közép-Európa népeinek összefogása mindenféle revízió ellen. Illyést faggattam egyszer, hogy miért csak ilyen áttételesen és közvetett módszerekkel
igyekeztek sorvasztani Horthyék „nemzetmentő" politikáját. Azért — felelte —
mert ha nyíltan támadtuk volna a sovinizmust, a történelmi tudatlanságban
tartott magyarság még inkább tíorthyék leegyszerűsített igazságához pártol s
ránk — írókra, falukutatókra, néprajzosokra, történészekre — még azoknak
a szociális igazságoknak a kimondásakor se figyel, amelyeket a vérében s idegeiben hordoz.
Bénító csapda, tagadhatatlanul. De ötven év elteltével én másféle vermeket is látok. Az a gyanúm, hogy Trianon még a legkomorabb gondolkodók számára se jelentett végleges országvesztést. Átmenetinek hitték még ők is, mint
egy tüdőgyulladást, rossz éjszakai álmot, agyrázkódást. Átmenetinek? Sőt: metafizikainak! Ügy gondolkodtak róla, mint ahogy a halálunkról gondolkodunk:
tudunk róla, de képtelenek vagyunk elhinni, hogy bekövetkezik. Mindig csak
mások halála a fölfogható halál!
Az első és a második Bécsi döntést is azért fogadhatta mindenki föllélegzéssel, mert az igazság helyrezökkentését látta bennük. Hogy a döntések mögött
ott komorlott már a magyarokat is magához rántó második világháború árnyéka, talán még a jobbak se vették észre. Vagy ha észrevették is, becsukták a
szemüket pihentetni: maradjanak kis ideig távol a rémképek. Volt ebben önvédelem, de belső fáradtság is. Nyugodtan kijelenthetjük, hogy a valamikori
államalkotó magyarság látása tökéletesen elgyöngült. Kiderült ez a visszacsatolások fölötti zavartalan örömben is. A kettéosztott Erdély — ha ideiglenesen is
— kielégítő megoldásnak látszott: fele a románoké, fele a magyaroké. A történelemben jártas moralista is rábólinthatott erre a méltányos ítéletre. Ügy
tetszett: Horthy sikeres politikát folytat. Csakhogy Hitler „salamoni" döntése
nem a jogokat s az érdekeket durván megsértő nagyhatalmi politika kiigazítása
volt, hanem egy alattomos taktika dobbantódeszkája. Most ütött vissza a kiegyezéses szellem: Horthyék elfogadták Hitlertől az ajándékot, de az ajándékkal együtt el kellett fogadniuk a hitleri őrületet is. Amikor védekezni próbáltak ellene, még védtelenebbé törpültek. Alig van szánalmasabb jelenete a történelmünknek, mint az, amikor Hitler előszobájában románok és magyarok
egyszerre várakoznak, az egymás elleni ki játszhatóság szégyenében.
A háborúba való belecsúszásunk halálos meredekén is ilyen pillanathuppantók vannak.
1941. június 22., vasárnap. Fehér ingek és bárányfelhők napja. Harangoké
és templomi prédikációké. Béke van Magyarország feje fölött. Talán senki se
tudja még a kora reggeli órákban, hogy Keleten kitört a háború: hogy a németek — magukkal rántva a románokat — hadüzenet nélkül megtámadták a
Szovjetuniót. Hitler a rajtaütésszerű támadást még két „legbensőségesebb" szö-s
vetségesével: Mussolinivei s a román Antonescuval is csak az utolsó pillanatban közölte. Apró mozzanatokból arra lehet következtetni, hogy Antonescut
valamivel előbb avatta be, mint a Ducet, mert őt 21-én éjszaka álmából ébreszttette s úgy adta tudtára a háború kezdetét, a román katonapolitikus vi13

szont már 22-én vonaton vágtázott a frontra, hogy a moldvai német—román
hadseregcsoport irányítását átvegye. Háborús szózatát nyilván előre megírta,
mert a román rádió a háború kirobbanásának a napján felvételről közölte.
A fokról fokra kibontakozó események hűen érzékeltetik, hogy Horthy még
Antonescuhoz képest is harmadrendű szereplő, mert őt csak 22-én délelőtt értesítette Hitler. A beavatás fontossági sorrendje politikai érdeket fejezett ki.
Magyarország „ráért"; sokkal jobban, mint Románia, mivelhogy nekünk nem
voltak petróleumforrásaink, a katonastratégiai helyzetünk is más volt, ráadásul
a bolsevizmus elvontnak mondható gyűlöletén túl minket nem fűtött heveny
nemzeti harag, dühödt szovjetellenesség, mint a románokat.
Horthy erről a rangsorolásról persze semmit se tud: sértődöttség nélkül
helyeselheti a Führer döntését kecsegtető távlata s a megelőző hadviselés villámgyors taktikája miatt. De kövérre hizlalt szólamokon kívül semmi se jut
eszébe. A váratlan hírre nincs megdöbbentő elszólása. Örömének szánalmas
csattanója mindössze egy „külterjes" megjegyzés: Hitler száznyolcvan millió
oroszt szabadít föl kétmillió bolsevista igája alól.
De hogy mi lesz velünk, magyarokkal? — ez a kérdés mintha nem ütött
volna elég nagy szeget a koponyájába. A 22-ét követő napokon alig van életképes gondolat a kormányzó férfiak fejében. Várnak. Várják, hogy mit szól a
világ a Szovjetunió rajtaütésszerű megtámadásához. Mit szól a minket érdeklő
nagyok közül Anglia s a kisebbek közül hogyan viselkednek a szomszédaink:
a románok, a szlovákok! Aki várakozik: feltételezhető, hogy alternatívákat keres. De az alternatívák nem sült galambok sose. Ügy kell kicsikarni őket a
sorstól. Ha valaki a második világháború döntő pillanataiban a magyar viselkedés természetrajzát elemezné: a várakozások és a véletlenek ördögi sorozatára bukkanna.
Az első véletlen már a háború megindulásának a másnapján lecsap. Június
23-án Molotov külügyminiszter magához hívatja a moszkvai magyar követet,
Kristóffyt. Meg akarja tudni, mi a szándéka Magyarországnak ebben a hátbaszúrásos helyzetben: beleugrik-e vagy távolmarad-e a háborútól? Ajánlata rövid és egyértelmű: ha a magyar kormánynak lenne ereje a csöndes félreálláshoz, a Szovjetunió ezt nemcsak erkölcsileg méltányolná, de a háború után megerősítené Magyarország jogát Erdélyhez.
Az ajánlat Horthy egész revíziós politikájának az alapját érintette. Méltó
lett volna az elfogadásra vagy az elvetésre. De a „véletlen" mindkettőt megakadályozza. Kristóffy diplomataként jár el, türelmi időt kér Molotovtól. Táviratot küld haza s távirata — Törökországon át — késve jut el Bárdossyhoz.
A magyar miniszterelnök — mint ahogy a történészek kiderítették — se Horthyt, se a minisztertanácsot nem tájékoztatta Molotov ajánlatáról.
Nevezhető ez véletlennek? Egy életünket érintő üzenet csak úgy a semmibe hullhat? Nevezzük inkább politikai analfabétizmusnak. Elképzelem, hogy
Bárdossy nem akarta saját esélyét rontani azzal, hogy a fölforrósodott időkben
komolyan veszi Molotov ajánlatát. Nyilván úgy gondolta: tőle határozottságot
várnak, nem a latolgatás komolyságát. Egy vérbeli politikus még a válságos
időkben sem lehet ilyen részrehajló: neki roppant önfegyelemmel azt is föl kell
tálalnia, amitől a leghatározottabban elhatárolja magát.
Nem ez történt.
Az első „véletlen" után nemsokára bekövetkezett a második „véletlen", ami
Horthyék kivárásos, dönteni nem tudó vagy nem akaró politikáját végzetesen
befolyásolta.
Kassa bombázásáról van szó.
A hivatalos álláspont egyértelmű volt. A gépek kelet felé távoztak, tehát
csakis szovjetek lehettek. Ha a kormány ismerte volna Molotov üzenetét, elképzelhető, hogy ez az elhamarkodott vélemény akkor sem lép elő vezérgondolattá, ha a németbarát katonatisztek a háborúba lépés elháríthatatlan okát lát14

hatták is benne. Akadtak persze olyanok, akik azon melegében a németekre
gyanakodtak. Mások bosszúra szomjas cseh tisztekre, akik a szlovák hadseregben ottrekedtek. Kéri Kálmán vezérezredes, vezérkari tiszt, a szovjetek kizárása
után a németeket is kizárja ebből a túlontúl jól sikerült provokációból. Mert
hiszen mit bombáztak az „álarcos" gépek? Laktanyákat, és a kassai postát!
Kéri Kálmán szerint, ha a németek mindenáron bele akarnak sodorni bennünket
a háborúba, mért olyan laktanyákat veretnek szét, ahol a holnapi, holnaputáni
gyors mozgósításra kell felkészülni? Jó, tekinthetjük ezt még a gaztett hitelesítésének is, a teljes félrevezetés iskolapéldájának. De a posta bombázása a németek részéről már ügyetlenségnek számított volna, mivel a kassai posta egyik
legfontosabb hírközlő csomópont volt. A németek Csehszlovákián át Kárpátaljával, sőt Romániával is érintkeztek Kassa közvetítésével.
A máig tisztázatlan kérdésben minden lehetséges változatot megpendítettek
a hadtörténészek s a történész kutatók. Fél füllel hallottam, hogy a feltevésekből eddig teljesen kihagyott románok szerepét is bolygatni kezdték némelyek.
A késlekedésből az is látszik, hogy minden előítélet nélkül. A feltevésnek
egyébként egyszerű a logikája: Antonescu marsall már néhány napja kint harcol a fronton. Az, hogy a magyarok még kussolnak: a románoknak félig jó,
félig rossz. Jó, mert a győzelem esetén nem kapnak jutalékot; de rossz is, mert
ha alkalmas pillanatot nyernek a sorstól, elveszik Dél-Erdélyt is és lejátszódhat
a románokkal Trianon fonákja. Elérkezik június 25-e. A szlovákok is hadat
üzennek a szovjeteknek. A magyarok vajon hol maradnak? Mire számítanak?
Ha megkérdezhetik ezt a németek és a szlovákok, mért ne kérdezhetnék meg a
románok is? Erdély miatt, amely a mai Magyarországnál alig kisebb, elvileg
nekik volt a legizzóbb érdekük belerángatni a magyarokat a háborúba. Ez
persze bizonyíthatatlan gondolat egyelőre. Lehet, hogy az is marad, de ahol sok
a bűnös, és sok a bűn, kivétel nélkül mindenkit végig kell tapogatni. Hiszen a
képtelenségeknek főszerep jutott a huszadik században.
Persze, akárki volt is a beugrató, a legsúlyosabb vétséget nem ő követte el,
hanem a magyar kormány. A gyanúsítottól — a szovjet kormánytól — meg se
kérdezték Horthyék: mit szólnak a feltevéshez? Vagyis elmulasztották a diplomácia legelemibb szabályát betartani.
Elmulasztották?
Az embernek egyszerre eszébe jut Horthy „becsületes magyar lovagiassága" Hitlerrel. Amikor az egyre bizonytalanodó végjátszmában a Führer már
Horthy hűtlenségével is számol, és ezt szóvá teszi neki, a magyarok főkormányzója, valódi magyar balfácánként, azzal nyugtatja meg, hogy ha ő el akar pártolni, azt majd kerek perec a szemébe mondja. A Horthy-féle nyíltság a diplomáciai hülyeség világcsúcsa! Mintha egy nép becsülete azonos lehetne egyetlen
vezetője „becsületével". De ha Horthy ilyen „karakán úr" volt Hitlerrel, mért
nem volt ilyen „szemtől szembe úr" a szovjetekkel is? Mulasztása súlyosabb
ténynek számíthat.Kassa bombázásánál, mert azt árulja el, hogy a magyar kormány nem bizonyítékokat ákart. Jobban megfelelt neki a föltételezés, mert
saját bizonytalan hitét ez borzongatóan meghosszabbította.
Aki a 44-es októberi kiugrási kísérletet s a háborúba szédülésünk lélektani
koreográfiáját összehasonlítja, meglepődhet a tánclépések riasztó egyezésén. Az
önállónak maszkírozott ország esélytelenül sodródik bele az örvény közepébe.
1941. június 27-én Magyarország gyakorlatilag is háborúba lép a németek
oldalán. Nem szövetségesként, mint ahogy hiszi, hanem zsarolható „csendestársként", akivel mindent végig lehet csinálni és csináltatni.
A zsarolásokban nincs is hiány, ha a németek érdeke úgy kívánja. A villámháború szédítő sikerei közben a magyarokra jószerével csak a sepregetést
bízzák. De a negyvenegyes orosz ősz, a hadseregeknél is ellenállóbb, fölfakadt
utak, aztán pedig az orosz tél megtöri a lendületet. A nehézkes ors

pászkodik a mélyre célzott ütés után. A németek Moszkva alatti megtorpanása
olyan kudarc, amelyet soha többé nem tudnak kiheverni.
Ezt ők, természetesen, még nem látják, de ettől a megtorpanástól kezdve
— gőg ide, gőg oda — minden bevethető erőre szükségük van.
A magyarokéra is!
Negyvenkettő januárjában Ribbentropp német birodalmi külügyminiszter
azért utazik Magyarországra, hogy az áldozathozataltól húzódozó, csendestárs
magyar kormányt megtörje.
A kormánynak jócskán van oka a húzódozásra. Korszerűtlenek a fegyverek s kiképzetlenek a csapatok. A felvidéki s az erdélyi bevonulás zilált főpróbának illett be. A nyekergő kocsihadoszlopok eleve már egy fáradt diadal kellékeinek tűntek. Velük venni részt a villámháborúban? A németeknek, a
moszkvai megtorpanás után, mindenre szükségük lett. Kocsira, lóra, elavult
páncélosokra, félig képzett katonákra. Sőt, mindennél jobban a szövetségi hűség látványos kinyilatkoztatására. Ribbentropp érvei roppant egyszerűek: Románia százszázalékos mozgósítást ígér, ha ugyanezt megígérik a magyarok is.
De ha nem ígérik meg, a románok joggal hihetik, hogy a magyarok az itthon
tartott hadseregeikkel Észak-Erdély után Dél-Erdélyre is lecsapnak, miközben
ők a fronton véreznek. Ez pedig, egyértelműen azzal a veszéllyel járna, hogy a
románok visszavonnák ajánlatukat, amiért kizárólag a magyar kormányra hárulna a felelősség. Mi a teendő tehát Ribbentropp szerint? Amíg a háború tart,
a családi viszályokat föl kell függeszteni és teljes odaadással harcolni kell a
győzelemért.
A második magyar hadsereg katonái ezért kerülnek ki — első világháborús
apáik után — a frontra. A történelem önmagába visszatérő körei bármilyen
lidércesen ismétlődnek is, a nótázás ezúttal gyatrábban sikerül, mint tizennégyben. Van még virág, és szól a katonazenekar is, de az állomáson horpadt,
síró arcoktól szakadnak el a frontra menők. Fiatalasszonyok futnak a lassan
induló, nyitott vagonok mellett, csókolgatják férjük kezét, katonabakkancsát,
mint akik jóvátehetetlen rosszat sejtenek. Nincsenek buzdító szemvillanások,
hősöknek előlegül odadobott virágkoszorúk. Csattognak csak a katonavonatok
a Vág völgyén végig, Lengyelországon, Ukrajnán át, romok, éhező népek s vadonatúj katonasírok között. Csattognak a bizonytalan erdők sötétségében s minél messzebbre jutnak Magyarországtól, a kétségek annál vastagabbra hurkásodnak: miért is kell a frontra menniük? Nem éreznek magukban igazi gyűlöletet. A bolsevizmus vörös kísértetét még értik, meg kell akadályozni, hogy
fölgyújtsa a világot. A visszacsatolt területekért hozandó áldozatot is értik, de
ha a hazát kell védeniük, mért nem a Kárpátok gyűrűjénél védik? Vajon nem
keveredik-e ebbe az áldozathozatál eszméjébe idegen érdek? Valami sündörgő
gyanú itt is, ott is felüti a fejét. Feltűnően sok a szegénysorsú baka a vagonokban; feltűnően sok a tartalékos tiszt, különösképpen a néptanító. Az első
világháborúban rögtön az elején, vakon bevetették a fiatal hivatásos tiszteket
s nagyon nagy volt a vérveszteség. Ezt akarják most elkerülni? Vagy a részleges mozgósítás hátrányát azzal óhajtja a kormány kiegyensúlyozni, hogy a
tízesével-húszasával összekapart századokat a néptanítókra bízza, akik majd
„.családias alapon" közösséggé formálják a behívottakat? Még tán ki se érnek
a frontra, a világosan látókban ott zakatol a kétely: mért éppen én, mért éppen
mi? Netán büntetésből kerültünk rá a kipécézettek listájára?
Szembe lehet-e szállni ilyen kétségek közt az ellenséggel? Gyűlöletet mesterségesen ébreszteni csak ideig-óráig sikerülhet, mert ha nincs tartós alapja,
hamarosan elpárolog. Kétely és bosszú? Nemigen férhet össze. S régen rossz,
ha a saját fölötteseire gyanakvóbb szemmel néz a katona, mint az ellenségre.
Zavarodottság azonban nemcsak a kiskatonák fejét rohamozza belülről, de
a hadvezetőségét, sőt az országvezetőkét is. Hitler faramuci döntése a visszacsatolt országrészekkel kapcsolatban kettős érzelmet vált ki a legtöbbjükben.
16

A villámháborús sikerek tagadhatatlanul elkábítják őket: Csehország, Lengyelország, Franciaország, Belgium, Jugoszlávia lerohanása, a Moszkvát megcélzó
kés villámröpte a világ szeme láttára, a gépek lenyűgöző fölénye a hagyományosan harcoló katonák ellen. De a kábulat alján, összezsugorodva, ott didereg
a józan számítás is: a németek velünk zsarolják a románokat, s a románokkal
meg minket. E tisztátalan játszmában mi tehát csak úgy vehetünk részt, ha
hamis kártyákkal játszunk.
Üjabb lépés az önáltatás felé. A magyar kormány kiküldi a második hadsereget a szovjetek ellen, hogy a németeknek adott ígéretét látványosan beváltsa, de ez a hadsereg: csonka hadsereg. Nemcsak felszerelésében, de létszámában is! A hadtestek nem teljes hadtestek, a zászlóaljak nem teljes zászlóaljak. Íme, a háború hazudozó bürokráciája! Szombathelyi Ferenc, a Werth
Henriket leváltó vezérkari főnök, egy belső jelentésében meg is indokolja a
képmutatás kényszerét. Ezt mondja: százszázalékos német győzelem, százszázalékos német megoldást jelent. Hol marad a magyar megoldás akkor, ha minden erőnket eleve ennek a százszázalékos német győzelemnek a kivívására bedobjuk és feláldozzuk?
Messziről minden megfontolt bölcsességnek hangzik, holott nem egyéb,
mint a részleges áldozat szükségességének a beismerése. Részleges áldozatot
hozni viszont csak ott szabad, ahol végérvényesen tisztázták a célt és a módszereket is. Áldozatot hozni hamiskodó lélekkel önbecsapás. A tisztátalanul föláldozottak erejéből nem lesz erkölcsi erő soha, tisztátalanul foszlik szét az a
semmiben.
Nem akarom egy korompöttyből a holnap elüszkösödő erdő yízióját fölidézni, de a . második magyar hadsereg frontra küldésének rejtett cinizmusát
jól példázhatja a biatorbágyi hidat fölrobbantó Matuska Szilveszterről szóló
újságcikk. „ . . . De hol van már a tavalyi hó?! Matuska Szilveszter már nincs a
váci fegyházban, amelynek könyvkötő osztályán eddig békés megadással dolgozott a csirizzel. A minap hívatták a fegyház igazgatójához.
— Maga kérvényt intézett az igazságügyminiszterhez, hogy kimehessen az
orosz frontra?
— Igen. Én robbantási szakértő vagyok, ezért használni akarok a bolsevikokkal szemben.
— Nos, kérvénye kedvező elismerést nyert, holnap megy ki a frontra és
hasznosíthatja tudományát.
Látni kellett volna Matuskát. Az egykedvű rabot mintha kicserélték volna.
Nem bírt magával. Artikulátlan hangok jöttek ki a száján. Idegességében nem
tudott mit csinálni kezeivel és folyton azt hajtogatta:
— Hát igaz, valóság, igazgató úr? Kimehetek a bolsevikok ellen harcolni?
Robbanthatom őket legjobb tudásom szerint?
Matuska a világháborúban főhadnagyi rangot ért el. Természetesen ezt a
rangját elvesztette. Mint egyszerű katona, már útban van a front felé, ahol
majd megmutathatja, hogy mit tud."
Nem hiszem, hogy Örkény István ismerhette ezt a korabeli cikket. Vagy
ha ismerte is, alig hiszem, hogy két évtizedig magában dédelgette az emlékét.
Annyi azonban a körülményektől függetlenül is nyilvánvaló, hogy a Tóték
című groteszk színművének a szereplői egyenes ágon rokonságot tartanak Matuska Szilveszterrel.
Az abszurditás tehát nemcsak húsz-harminc év múltán mutatta meg hónaljdaganatát, de már a háborúba keveredés pillanatában is. A Donhoz fölvonuló katonák közül sokan emlegették saját szánalmasságukat. „Olyanok voltunk, mint a cigánykaraván — ismerte el épp az a Deres Varga, akinek a tanyáját tudakoltuk. — Rogyadozó, kottyanó lovaskocsikkal vonultunk mi magyarok az első vonal felé. A lovak szőre nagy volt, a csontjuk kiállt, akár a
cigánylovaké. Jól odaillettek az ukrán faluk képéhez, a sáros, a poros utakhoz,
2 Tiszatáj

17

a csáléra billent faházakhoz. Az a színtiszta igazság, hogy a németek áramvonalas csajkája többet ért, mint a magyarok harci fegyvere.
Még egy puskalövés se hangzik el, de a frontra kiérkező magyar katonák
nagy részét megmérgezi az összehasonlítás. A kisebbrendűség mardosó élménye. Könnyű nekik a páncélautókon, a teherkocsikon, a tankokon furikázni és
harcolni is, nem úgy, mint nekünk, fortyogtak magukban. A németek iránti
prüszkölés némileg ellensúlyozta a kisebbrendű érzést, de csak percnyi vigaszt
nyújthatott. A tüske bent maradt a lélekben s gennyesedni kezdett. Kónya
Lajos az 1956-ban kiadott harctéri naplójában ilyeneket jegyez föl 1942 őszén.
„Az ember itt igazán ráér elmélkedni. Eleinte ötletszerűen jön rá, aztán mind
makacsabbul gondolkodik a z o n . . . hogy itt, ebben a háborúban szándékos és
tervszerű magyarirtás f o l y i k . . . Hadseregünk egyes részei még hóviharban rakodtak ki. Azóta folyton első vonalban, mindig harcban, megállás nélkül. Ha
volt egy kis pihenő, két napnál tovább nem tartott, bevetették őket még komiszabb helyen. Minket nem támogatott senki. Repülők, tüzérség, páncélosok:
ígéret maradtak többnyire, a magyar baka puszta kézzel ment a halálba, lőszer
nélkül is támadnia kellett, páncélszörnyetegek gázolták l e . . . A lelket egészen
megölték. Jelentéseinket semmibe vették; nincs is ott ellenség, csak be kell
sétálni az állásokba s a magyar baka besétált a — h a l á l b a . . . Vágóhídra küldtek, lélektelenül és érdektelenül. Mint a zsoldosokat — jegyeztem meg egyszer.
Zsoldosok? Ennyi bérért? — így torkoltak le. Hasonlítsd össze, mit kap egy
német k a t o n a . . . A magyar katona egy bokor krumplihoz nem nyúlhatott büntetlenül, még akkor sem, ha a krumpli a futóárok előtt volt és nyilvánvaló,
hogy a földben fog elrothadni... Ha valaki a németekre hivatkozott, hogy
azoknak mindent szabad, az volt a felelet: azok otthon v a n n a k . . . A német
sebesülteket repülőgépen vitték haza. A magyarok tábori kórházakban sínylődnek súlyos sebekkel is, mert odafönt ráeszméltek, hogy sok a sebesült odahaza,
sántítani fog a statisztika s ez demoralizálólag h a t . . . Ügy érezzük magunkat,
mint akiket már eltemetett az ország..."
Negyvenkettőben tizenkét éves vagyok. Ha nem túl sokat is, azért már
egyet s mást én is tudok a világról. A szomszédunkban van egy bolt és a boltos egész nap hallgatja a rádiót. Ö Zámoly legtájékozottabb embere. Ráadásul
ragadnak rá a hírek, a pletykák, az elképzelések. A környék férfiai — a nap
végeztével — a mi kerítésünk szomszédságában hányják-vetik meg a világ sorsát. Természetesen szó esik a háborúról is, de a Don-kanyarról alig. Olyan
távolinak tetszik a magyarok háborúja, mintha egy másik bolygón vagy másik
időben zajlana. A Futár című háborús képeshíradó néha elvetődik Zámolyra,
ilyenkor kikerekedő szemmel nézzük a sokat mondó frontképeket. Győzelem,
győzelem mindenfelé. Fogalmunk sincs, milyen az igazi fronthelyzet.
Nemrég egy ismeretlen magyar tüzértiszt naplója került a kezembe. A sebtiben írt sorok arról számolnak be, amiről a harctéri tudósítások hallgattak.
„— Nem vagyok író, szókincsem kevés, a lelkivilágom se lehetett olyan
érzékeny, hogy az ezután elémtáruló képet csak részben is értékelhetni tudtam
volna. De jobb is, mert lelkirázkódtatás nélkül nem tudtam volna megúszni.
Megkísérlem leírni. Elhagytuk az eddigi zászlóalj parancsnokság hadtápját.
A lövészárkok üresek, sokfajta holmit a mieink előnyomuláskor otthagytak.
Tovább megyünk — jobbra az első magyar halott, arca véres zsákdarabbal
letakarva, megilletődve nézünk Rá, én feltűnés nélkül keresztet vetek érte.
Ezután már nem győzünk hová nézni. Mindenfelé magyar halottak, zöldparolis,
csillag nélküli gyalogosok. Sok már szénfekete, ők még a támadás első napjában estek el, testük ki se látszik a légytömegből. Felpuffadt lóhullák, párosával, lábuk meredten áll léghajószerű testükből, legyek ezrei, a lovak kitüremkedő belei luftballonszerűen felduzzadva. Még tovább megyünk, az orosz állásoknál vagyunk már. Magyar gyalogosok egymástól 2—3 méterre, szabályos
félrajban fekszenek, az orosz géppuska egyszerre kaszálta le v a l a m e n n y i t . . .
18

Beljebb az útról meg se tudom számolni: csupa hasonfekvő alak, egyik például
a puskájával egy kis lövészteknőből épp céloz. — Borzalmas látvány. Most már
orosz halottak is vannak, időnkint, főleg a lovak körül alig elviselhető hullaszag. Feljutunk már majdnem a faluig, itt már jobbra le kellene térni, én nem
térek le, ki van írva egy rögtönzött fatáblára: Minengefáhr, megyünk előre.
Gondolom, bemegyünk a faluba (Storoshervoj), onnan majd kimegyünk jobbra
egy kis kerülővel a megbeszélt helyre. Nagyfalu, a látvány alig leírhatóan borzalmas. A falu szegélyén jól kiképzett bunkerok, melyeket mi oly szorgalmasan
lőttünk, sokon telitalálat, előttünk a hatalmas gránát és repülő bombatölcsérek
ezrei. A bunkerok előtt hol kis ágyú, hol géppuska, rengeteg, sok lőszerrel,
orosz rohamsisakok, gázálarc és egyéb felszerelések halmaza. A bunker látszólag üres és sötét. Rajtuk és belőlük ki-beszállva a legyek ezrei. Tehát nem üres.
Mindegyikben 6—8—10 orosz halott. Nem adták meg magukat. A falu tekergő
útjain megyünk. Ügyszólván az összes ház ég, be-benézek a szobába plasztikumi
látvány, gyengén parázsló tűz, már-már kialvófélben, minden ház megerősített
bunker, géppuskákkal, kezelői már halottak. A szobában minden éghető már
elégett, a virító parázs fölött kis láng táncol. Két szóval jellemezhetném: az
elhagyott otthon és a halál a két főszereplő n e v e . . . "
A bolt előtti beszélgetésekben egyszer se hangzik el hasonló „hadijelentés".
A szörnyű tényszerűségek helyett elvek, vélemények cikázgatnak. A beszélgetésben természetesen, fölrémlenek a „muszkák" is. Csupa ellentmondásos érzés
kavarog a lényük körül. Egyik hang ezt mondja: dögöljenek meg ott ahol vannak. A másik hang erőteljesen csattan rá: hadd el, te, csupa szívbeli ember,
két évet lehúztam köztük a fogságban. Vallásosak, jámborak, szeretik a vodkát, a káposztalevest, az embertársukat. A harmadik hang: a mostaniak már
mások, mint amilyeneket te ismertél meg az első háborúban. A negyedik hang:
mások, mások, de muszkák! Ök segítettek az osztrákoknak 1849-ben. Mi soha
nem bántottuk őket még ferde szóval se, ők mégis idejöttek kétszázezer emberrel. Akkor terítették véglegesen földre az országot, azóta nem tud talpra állni.
El lehet ezt felejteni? Például, elfelejtenéd-e, ha akkor vernék ki bottal a fogaidat, amikor a legszebben s a legigazabban beszélsz? Akárhogy alakul 'a
politika, ezt sose felejtheti el magyar ember.
Röpködött sötétben az őszi bogár, foszforeszkált, mint a nyomjelző golyók,
de a háború valóságáról nem tudtam többet, mint amit eddig fölidéztem.
Utólag összeadódik a kép: az ország is alig tudott. A mutyiban vállalt háború olyasmit juttat az ember eszébe a kormányról, mintha egy kispolgár jó
arcot vágva sétáltatná a Fő utcán feleségét, odahaza pedig a bejárónőjével veretné titokban, hangszigetelt falak között.
Hitler — a revízióval kapcsolatos — salamoni döntését a magyar államvezetők zokon vették, tökéletesen megfeledkezve arról, hogy ezt a salamoni
döntést mintaszerűen lemásolták és átterhelték a népre: lelkifurdalás nélkül
ketté osztották belülről az országot is. Az egyik felét rebbenéstelen arccal kiküldték a Donhoz, a másik felét „gondosan" őrizték, hogy az áldozat helyébe
lépve kiharcolhassa majd a győzelmet, ha megérik rá az idő.
Ez a megosztás nem a terhek megosztása volt, hanem egy felszínesen végiggondolt áldozat eszméje. A rossz döntések így fialnak újabb rossz döntéseket.
Az ország szegényebb rétegei védjenek meg ott kint a fronton egy szociális
igazságtalanságoktól púposodó társadalmi rendszert? Lehet-e ennél rövidlátóbb
nemzeti politika? A revíziós akaratban a nemzeti gondolat az elviselhetőség ötszörösére nőtt meg s mindenevővé vált. Szemérmetlenül mohóvá; ette ki maga
alól a pihentető zöldet is.
Az irodalom, amely ezekben az években is kivételesen érzékeny maradt a
nemzet és a társadalom parázsló kérdései iránt, alig emlegeti a frontot. Sinka
néhány elégikus vagy balladás versébe belekerül a Prut, a Don, a frontok meg2*

19

zavarodott népe; érezni lehet a versekben a sajgást, a fájdalommal keveredő
iróniát.
Idehaza két kis ökrük
keskeny utakon tapogat
— Hős a Donnál Bánó Balázs
s kevés jóért, de nagyot ad.
A Dunáért és a Donért
meghalni már nem új dolog.
Rajta honvéd! Én sírok csak
s vélem az esti szúnyogok.
Ehhez hasonló vers még akad egy-kettő, de lelkiismeretet fölrázó, korszakos nagy vers egy sem. Mintha a halálhír volna csak az egyetlen híradás erről
a háborúról. Azok viszont szaporán érkeznek haza. Zugháború, takargatni való
háború, annyi bizonyos! Forgatom Németh László hozzáférhető írásait s még
ő is, akinek pedig a legérzékenyebb idegrendszere, agyveleje volt a kortársai
közt, a háborút kezdettől fogva a nagy változások európai távlatából nézte:
hoz-e, hozhat-e új világrendet közénk, vagy csak fölösleges áldozatokat követel? Tovább menve: megokosítja-e az emberiséget az első gépekkel vívott nagy
apokaliptikus küzdelem abban, hogy a harc nem csupán ellentétes érdekű országok és társadalmi rendszerek közt zajlik, de a technika zsarnokisága és az
emberiség erkölcsi ereje között is? Kissé lekerekítve az igazságot: Németh
Lászlót jobban izgatta a háború beolvasztható roncsaiból nyerhető új öntvény:
a jövő, mint a füst, a korom, a törmelék, egyszóval a háború darabos valósága.
Ő is „szellemi honvédelemre" rendezkedett be, mint a legtöbb korszakos emberünk: erősítsük meg belülről a magyarságot, hogy a megpróbáltatásokat nagyobb roncsolódás és züllés nélkül elviselje. Azt, hogy a Don partján dúló háború egy napon minden eszmének, minden reménynek, minden elképzelésnek
más értelmet adhat, alig gondolták végig. Mintha a háborút kizárólag a kormány háborújának tartották volna, amelytől mint valami kormányprogramtól
el kell határolniuk magukat. Az ellenzékiség lett volna sokak szemellenzője?
Vagy Horthyék olyan légmentesen elzárták a lakosság elől a fronthelyzetet,
fronteseményeket, hogy még a Németh Lászlóéhoz hasonló koponyák is tájékozatlanok voltak?
Ismét eszembe jut Kónya szerény naplója. A vigasztalan napokon, a bombázások s a gyakran ismétlődő, céltalan, véres támadások szüneteiben belelapoz
egy-egy frontra kisodródó folyóiratba. A Magyar Csillag egyik számában Szabó
Lőrinc beszámolóját olvassa a weimári írótalálkozóról. „Beszélhettek, költők, a
világ úgysem hallgat rátok!" — jegyzi meg keserűen Kónya, aki maga is költő.
Költő? Egy lövészárokba száműzött lélek, aki ha ír, kapkodva ír tárgyilagos,
gyors jegyzeteket, amelyeket bármelyik pillanatban a halál folytathat ugyancsak gyorsan és tárgyilagosan. A hazai lapokat, verseket és könyveket olvasva
ő is és a bajtársai is azt érzik: odahaza forog a világ fölpántlikázott kereke: a
kávéházakban esztétikáról, nőkről, a társadalom robbanékony kérdéseiről vitáznak, vagy éppenséggel arról, hogy az európai individualista' ember egyre láthatóbban kettős természetű lény: egyrészt végsőkig feszíthetően metafizikus,
másrészt pedig végsőkig feszíthetően kritikus — ám e magasságokat járó viták
közben tökéletesen megfeledkeznek róluk az otthoniak. Mintha a fronton lévő
katonák az ország árvaházi gyermekei volnának.
Volt ebben a sérelemben valami soha helyre nem hozható igazság. Most,
hogy egymás után hallgatom végig a visszaemlékezéseket, összeadódik a kinti
élet lesújtó körképe.
Tízezrével vannak, akik idestova már hét-nyolc hónapja hányódnak kint
a fronton. Villámháborús részvételt kívántak tőlük, legföljebb három-négy hónapot, aztán mehetnek haza. Semmi se lett az ígéretből. Sőt újabb százezer
20

ember érkezik, két nagy hullámban is, egyenesen a Donhoz. A frontvonal kiterjedése kétszáz kilométer, egy-egy gyalog zászlóaljnak tehát ötkilométeres
részt kellett védenie. Modern háborúban ez képtelenség. Eleve rongyos, szakadozott a védelmi vonal. A katonák inkább madárijesztőknek érezhetik magukat, mint harcoló erőknek. A németek ugyanis a hadtestek eszmei létszámából
indultak ki s így sóztak rá a magyarokra ilyen lehetetlenül széles sávot. Kezdetben tán fogalmuk se volt arról, hogy a magyar könnyűhadosztályok csökkentett létszámúak. Nem beszélve arról, hogy ebben a csökkentett létszámú és
korszerűtlenül felszerelt magyar hadseregben egy harcosra négy-öt „segédszemélyzet" is jutott, a hadtáposoktól a fogatosokig, akik nélkül nem lőhetett
volna ki egyetlen golyót sem. A szegény ember vízzel főz alapon a Donnál
harcoló katonáknak többszörös nehézséggel kellett megküzdeniük. A terhes látszatokkal ugyanúgy, mint a legsúlyosabb valósággal. Dohog a front hetekhónapok óta, akár egy leállíthatatlan nagyüzem. Nem mennek se előre, se
hátra, de ez a kínos veszteglés ugyanolyan alkalom a halálnak, mintha mozgó
háború folyna. Támadás támadást követ. Halottak, sebesültek, roncsok. A remény átlőtt rohamsisakjai szétszórva. Szekerek, lódögök, s menekülő egerek
országútszéles folyója, melyen a motoros küldöncök undorral és babonás félelemmel hajtanak át. Véres ponyvák elhagyva, gazdátlanul. Fölakasztott partizánok és fölakasztott partizánvadászok. Kezük fölmetszett hasukba beledugva.
A zsebnek neve is van: Sztálin-zseb.
A csönd csak nagyon rövid ideig ülhet le a frontkatonák mellé. Mert a vállalkozásokat, a földerítéseket akkor is szorgalmazza az „üzemvezetőség", azaz
a parancsnokság, amikor nyugalom lehetne. Elvégre: „termelni kell". Mutatni
kell a harci kedvet, a harci készültséget, ha van, ha nincs. A halálos kockázatú
felderítésekre is úgy kell például jelentkezni, mintha önként jelentkeznének,
mert aki megpróbálna kibújni alóluk, a jellemtelenség, az önzés vádját roskasztaná magára, mivelhogy nyilvánvalóbban kívánja társai halálát, mint a
magáét.
Hogy a halál mennyire ott szerepel a mindennapos „üzemi tervben", semmi
se bizonyítja jobban, minthogy az „üzem" egyik részlege megállás nélkül
gyártja a nyírfából ácsolt sírkereszteket: sose legyen belőlük hiány. Ráadásul a
bakák szeme láttára gyártja.
Mi ez, ha nem a háború arcátlansága, s a század cinizmusa! S ennek az
arcátlanságnak, cinizmusnak újabb és újabb változatai kínozzák meg a kintieket. Egy váratlan támadás szétver például egy kocsiosztagot. Ládák röpülnek
le az egyik kocsiról: teli vannak kitüntetésekkel. Aki ott megy el mellettük,
megtömhetné a zsebét kisezüsttel, de inkább csak nézi a szétfröccsentett dicsőségkupacot s közben elgondolkodik, hogy a kormány egyformán gondoskodik
fakeresztről és vitézségi éremről is nagy tételben, ellenben élelemről, meleg
ruháról, bakancsról alig-alig. Eszik az istenverte német műmézet, a darabolható lekvárt, igazabb nevén: Hitler-szalonnát; eszik a megpörkölt szotyolát,
kendermagot, mert húst csak nagy ritkán kapnak. Akkor is keveset. A benfenntesebbek, persze, tudják, hogy szalonnával és kolbásszal dugig megtömött
raktárak állnak a front hátában, de ez az aranytartalék, nem zabálhatják föl
kedvükre. Az éhség azonban nagy sugallmazó. Mindenfelé akad egy-két szemfüles katona, aki titokban disznót hizlal az első vonalak mögött, mert ennél
nagyobb hasznú üzletet el se lehet képzelni a fronton. A lesoványodott, éhkoppon élő katonák közt fura értékrend alakul ki: megesik, hogy az ilyen disznót
hizlaló bakának nagyobb a tekintélye, mint a vakmerő harcosoknak.
Az embernek akaratlanul is eszébe szúr, hogy a magyar irodalom a harmincas évek elején-derekán milyen lázas visszhangot keltett az egykével, mint
nyomasztó nemzeti gonddal, ám a frontra kerülő kétszázezer férfival nem törődik, holott kintlétük nemcsak hogy összefügg az egykekérdéssel, de annak
hatványra emelhető, komorabb változata. írtak volna az írók frontszociográfiát,
21

mint ahogy könyvet írtak a puszták népéről, az Ormányságról, a tardi helyzetről, a Viharsarokról? Megkísérelhették volna, ha eszükbe jut, de nem jutott.
A Don-kanyari háború legtöbbjük számára olyan volt, mint egy sokáig föl nem
fedezett méhen kívüli terhesség.
1942 novemberében azonban váratlan dolog történt: a suba alatt szerencsétlenkedő és taktikázgató magyar kormány megpróbálta beavatni őket a válságosra fordult helyzetbe.
A lillafüredi Palota szállóban került sor a vezető politikusok, a vezető katonák és a legjelentősebb magyar írók találkozójára. Kállay Miklós miniszterelnökön kívül ott volt Nagy Vilmos honvédelmi miniszter, aki nemrég járt kint
szemleúton a Donnál, ott volt Keresztes-Fischer Ferenc belügyminiszter és
Szombathelyi Ferenc, a vezérkar főnöke is.
Veres Péter szóbeli és írásos visszaemlékezéseiből tudom, hogy mi volt a
találkozó célja. Kállayék abban reménykedtek, hogy a nemzeti érzelmű írótársadalom legfontosabb emberei — nyílt németellenes kijelentések nélkül is
— megértik: új szakaszába érkezett a háború s a magyaroknak új gondolatokhoz kell igazodniuk. A németek tehetetlenül vergődnek Sztálingrádnál s érezhetően soha nem állnak már talpra. Ebből eredően, vagy legalábbis ezzel összefüggésben, rövidesen sor kerülhet az angolok balkáni partraszállására, amely a
sarokba szorított magyar politikának más távlatú jövőt ígérne és más cselekedetek esélyét kínálná föl. Egy szó mint száz: itt az ideje, hogy Magyarország
megvédje veszélybe sodródott nemzeti érdekeit és kibújjon a németekkel kötött
szövetségből.
A gondolat folytatása az, hogy egy ilyen németellenes fordulatot csak a
közhangulat csöndes, de határozott áthangolásával lehet elérni.
Írók segítsenek a hatalomnak? Csak mert a sok hazudozás és képmutatás
után hiteles szavuk nekik maradt a nép előtt?
Volt ebben a beismerésben valami megkésett, úri nagyvonalúság; valami
bűntudatos meghajlás a „nemzet rejtekező szelleme előtt", de a végeredményt
tekintve semmi több!
Sajnos, nem is igen lehetett. A helyzet lélektanilag is nehéz volt. Végül is
a hatalom saját ellenzékével találkozott. Ha a nemzet ügyében egyet is érthettek volna — különösen a német szorításból való kiszakadással —, de más kérdésekben ott feszült mindegyik félben az ellenkezés, ott lappangott a bizalmatlanság. Rendben van, mi támogatjuk a kormányt, de annak ilyen és ilyen társadalmi, ilyen és ilyen nemzeti feltételei vannak — hangoztatták az írók egybehangzóan. A politikusok és a katonák megkerülték a társadalmi kérdéseket és
a nemzeti kérdésekről is túlságosan elvontan beszéltek. Nagy Vilmosnak és
Szombathelyi Ferencnek nyomasztó élményei voltak a doni helyzetről, ezt azonban nem tárták föl. A képes beszéd legszélső határáig talán Kádár Gyula alezredes merészkedett. Ezt mondta, mintegy összefoglalásul: „Senki sem kényszeríthet arra, hogy ok nélkül kiugorjam a második emeleti ablakból. De ha az
életem forog veszélyben — kiugróm."
Minden tiszteletet megérdemel ez a bátorság! De a bátorság önmagában
még kevés. Határozott elképzelés kell, amelynek elkerülhetetlen következménye
a cselekvés. Nem azt hiányolja az utód, hogy Kállay miniszterelnök nem részletezett egy aprólékosan előkészített kiugrási tervet, hanem hogy a kormány
döntési szándékáról biztosítékok nélkül beszélt. Már pedig virágnyelven csak
azok a felek értik egymást, akik alapdolgokban szót értettek. Enélkül a virágnyelv időtlen és lebegő: az alakoskodás meghosszabbítása is lehet. Az eldöntetlenség eszköze, amely újabb és újabb eldöntetlenségekre utal.
Ma már világos, hogy Horthyék úgy szerettek volna kisiklani egy hamis
szövetségből, hogy hamiskodva egy másikkal cseréljék föl. A németek öléből
igyekeztek átmászni a cselédlányként kezelt magyar nép ölébe.
E gyatra perverzitáshoz nem gyújtottak — mert nem gyújthattak! — ün22

nepi gyertyákat a meghívott írók. Se Illyés, se Tamási, se Nagy Lajos, se Szabó
Lőrinc, se Veres Péter, se Sinka, sőt még az olyan elfogadott író sem, mint
Harsányi Zsolt. Késő volt már ekkor kormányzati talányokban fogalmazni!
A két hónap múlva bekövetkező doni összeomlás megmutatta, hogy milyen
késő.
*

Azaz, hogy mégsem mutatta meg, mert úgy zajlott le ez a magyar apokalipszis, mint ahogy a távoli árvizek vagy tornádók pusztítanak, amelyekről
csak töredék mondatokat, képeket, töredék riadalmat rögzít magába az ember.
Mert ha elképzeli is magának a dühöngő szél vagy a dühöngő ár pusztítását:
őzek, szarvasok, fölpuffadt ökrök bukdácsoló tetemét, néhány gonddal teli hét
után elfelejti. Megereszti esténkint a melegzuhanyt és még a képzeletére rakódó iszapot is kimosatja magából.
fgy mosódhatott ki a korabeli sajtó és a korabeli irodalom idegeiből is a
doni tragédia?
Túl költői volna ez a hasonlat?
Nemeskürty a Requiem írásakor szorgalmasan végigböngészte a negyvenhárom januárjában és februárjában megjelenő újságokat: riadóztatta-e közülük
csak egy is az ország lelkiismeretét?
Lapszemléje a siralmasnál siralmasabb helyzetképről számolhat be. Kicsinyes és örök izgalommal szolgáló gyilkosságok az előtérben. A Nagy öldöklésről, a Nagy Elvérzésről egyetlen szó sincs! Mintha meg se történt volna! Forog
tovább a fölpántlikázott kerék: a kávéházakban vitatkoznak, politizálnak az
értelmiségiek, a veszélytudat ott kóvályog a fejükben s ha magukra maradnak,
tán épp azokat a terveket csiszolgatják, hogyan lehetne a népbe alámerülve
átvészelni a megpróbáltatásokat. Magyarán szólva: óvóhelyépítés folyik; megbújva, meglapulva, összecsukott szájjal is, de kiböjtölni a végzetes időket, Átmenteni az országot a háború utánra.
Ha szabad utólag szentségtörőnek lennem, azt mondhatom fontolgatásaikra:
csupa esszéírói elképzelés! Az ujjbeggyel kitapogatott szakadék föltérképezése.
Az oly sokat emlegetett drámai képesség hiánya. Ütközni? Kockáztatni a bajban? Föl sem merül! Mert hogyan is engedhetné meg magának egy földbe
taposott kis nép a talpraszökkenők vakmerőségét?! Sok volt már amúgy is a
falnak rohanás, kövessük a Bethlen Gábor-i utat!
A gondolat jogos, de tetőtlen, mert a Bethlen Gábor-i út kívánja meg mindig a legnagyobb önfegyelmet, öntudatot, a kivárások zsenialitását. A titokzatosan működő kohéziós erőt!
Ördögi kelepce: az ellenzéki írók ezzel a mégfontolt okoskodással akarvaakaratlan átvették a kormány taktikáját. A cselekvésképtelenségükkel ugyanabban a katlanban keringtek.
Kállayék tánclépéses politikája a mozgás ábrándját kelthette sokakban,
holott nemhogy erősítette, hanem gyöngítette az ország helyzetét. Az úgynevezett hintapolitika egyszerre két felet is bosszantott: azokat is, akikhez lengés
közben közeledett s azokat is, akiktől távolodott. Magát a népet pedig a bizonytalanság állapotában hagyta.
A színen forgó politikusok közül — szembehelyezkedve a Kállay-féle fölhígított bethlengáborizmussal — Bajcsy-Zsilinszky már a sztálingrádi csata eldőltekor a kockázatvállalás egyedül lehetséges politikájára szavaz. Ha muszáj,
ugorjunk inkább a sötétbe is, mert ez reményt villantó cselekvés; a teszetoszaság ¡sédig halál.
Érvek és ellenérvek a tömegek feje fölötti magasságban!
Fölszólalások, beadványok a parlamentben, de belül a lelkek parlamentjében elszomorító a tájékozatlanság. A tömeg, a nép ismét kimarad a politikából.
Hiába fokozódott szinte a bűntudatig egyik-másik politikusnak és katonának a
felelősségérzete, az igazi cselekvésre nem kínálkozott semmi esélyük. Előbb
23

akartak szövetséget kötni az angolokkal, mint a magyar néppel. Üjra csak a
gyökerek nélküli ábrándok! Talán minden igyekezetüknek más hangsúlya lehetett volna, ha a doni katasztrófa megrázó hatását engedik érvényesülni. Ha a
részvétet, a fájdalmat, a kijátszottság idegborzoló dühét engedik végigcikázni
az országon. De nem engedték. A közös csapást, a közös elviselés helyett, így
minden sújtottnak magának kellett elviselnie. Egyénenkint az értelmetlen
áldozatot.
Az olaszok példája mutatja, hogy mit jelent i d ő b e n megtudni valamit!
Az olasz hadosztályok ugyanarra a sorsra jutottak kint a Donnál, mint a magyarok. Százezerszámra szétfutottak, meghaltak, megfagytak, fogságba estek.
Csak egyetlen mitologikus erejű képet a helyzetükről! Az egyik magyar szemtanú meséli, hogy a fehér pokolnak tekinthető orosz hómezőn, roncsok és halottak dermesztő sivatagjában egy kétpúpú tevét láttak imbolyogni. Lázálom?
Valóság? Tíznapi bolyongás után, az éhhalál és a fagyhalál közelében minden
elképzelhetetlen dolog megtörténhetett az emberrel. És lám, meg is történt!
Nem a szemük káprázott: a teve valóságos volt. Ahogy lomhán és hátborzongatóan közeledett, a nyakából húsz-huszonöt kötelet láttak hátrafelé ágazni:
mindegyik kötél végén egy halálra fáradt olasz kísértetkatona vánszorgott rongyokban. Jártányi erejük se volt, húzatták magukat a tevével.
A hasonló történetek, beszámolók Olaszországban a tiltás ellenére is gyorsan szétröppennek. A katasztrófa tényei tudatosulnak, sztrájkok törnek ki, s a
gyász, a megdöbbenés ellenállásba csap át.
Az olaszok, doni bukásuktól, aránylag rövid idő alatt törhettek előre Mussolini megbuktatásáig.
S nálunk?
A front összeomlásának a hírét egy sebtiben készült hatvanoldalas jelentésbe sűrítve, hazahozza ugyan egy fiatal vezérkari tiszt: Lajtos Árpád, a kinti
hadműveleti osztály vezetője, de még a vezérkar is csak húzkodja a nyakát,
ráncolja a homlokát. Még ők, az első számú illetékesek sem akarják fölfogni,
hogy mi történt a második magyar hadsereggel napok alatt.
Lajtos így írja le küldetése történetét: ,,A kocsiban úgy éreztem egyébként
magam, mint egy gyászvitéz, gyászhír hordozó. Szorongva gondoltam arra, hogyan állnak majd perceken belül körül engem a vezérkari főnökség hadműveleti osztályának minden rendű és rangú tisztjei, milyen kétségbeesetten lesik
majd minden szavam. Minden ember egy bizonyos fokig színész, de legalábbis
pozőr — mondta egyszer valaki — és ez igaz. Készültem a szereplésre. Hogy
ne legyek se patetikus, se pózoló . . .
Pontosan 14 órakor a Várban voltam. Egyenesen a hadműveleti osztályra
mentem. Ott teljesen békés kép fogadott. A vezérkari tisztek az ő beosztásuk
eleganciájának megfelelő elegáns öltözetben, szalonnadrág, kangarn zubbony,
arany gombokkal és sujtásokkal a mellükön, cúgos cipő, pengő sarkantyú.
Szervusz Pusi (becenevem). No, mi újság? Ne siess, öregem, Szombathelyi délután 4-re vár, ráérsz. Addig mesélj: igaz, hogy olyan nagyon szétesett a hadsereg? Csevegő hangnem, érdeklődő hangsúly stb., de semmi riadalom, sőt
döbbenet sem. Ettől én döbbentem meg. Szorongattam a harcitudósítást a hónom alatt, álltam sajgó és zsivolygó fejjel és úgy éreztem, mintha idegen bolygóra kerültem volna.. . Hát ennyi nekik az egész? Van fogalmuk ezeknek
arról, hogy mi történt? Éreznek ezek valamit is abból, hogy hány ember pusztult el, veszett el, fagyott m e g . . . ? "
Hogy Lajtos Árpád miféle összefoglalást hozott haza hatvan-hetvenoldalas
harcitudósításában, csak kivonatosan ismerem. A lényege ennek a január 12.
és 24-e közötti időszakban bekövetkezett összeomlás bevallása: frontelemzés, a
magyarok háborújának boncolási jegyzőkönyve, a kormány és a hadseregparancsnokság kemény bírálata és egyúttal a húszesztendős magyar politikáé is.
A megrendült idegek — írás kő:' ; •: - elfelejtettek udvariaskodni.
24

De sajnos, ebből a jelentésből csak újabb jelentés lett, újabb tájékoztatás,
zárt körben, a Minisztertanács előtt, a kormányzó előtt s egyre elvontabbá
szürkültek a halottak, a fegyvertelen, didergő áldozatok. „A honvédelmi miniszter adatai szerint veszteségünk, a legutóbbi idők veszteségét is beleszámítva
110 ezer fő sebesültekben, halottakban és eltűntekben."
Egy másik leltárkönyvi adat: „Eddigi megállapítás szerint a 2. hadsereg
anyagiakban 75%-os veszteséget szenvedett, összegszerűleg ez 367 millió pengőre tehető." (Részlet a Minisztertanács 1943. március 2-i ülésének jegyzőkönyvéből.)
S ahogy telt-múlt az idő, a felelősök hozzászoktak lassan a bűntudathoz s
kezdték is lassan elfelejteni.
A frontjelentéssel hazaérkező Lajtos Árpád januárban még történelmi súlyúnak érezhette a beszámolás pillanatát. Jogosan érezhette, hogy majd a következménye is az lesz.
Tévedett.
Ha fokról fokra mindent megtudnak és megértenek is az illetékesek — a
fizikai és a morális vereség okait egyaránt — ez a megértés csupán logikai.
Nem indíthatja el a katarzis folyamatát. A száztízezer katona — a zsidó munkaszolgálatosokkal együtt száznegyven-százötvenezer áldozat — szenvedéséből
semmi se kerül át a köztudatba, a lelkekbe. Kint a fronton egymás után lettek
öngyilkosok magas rangú tisztek is a szégyentől, a kudarctól, az elviselhetetlen
fájdalomtól és felelősségtől. Az idehaza szolgáló tisztek csak az önigazolás mondatait keresik: ugye én megmondtam! Ugye én tiltakoztam! Ugye a habzó szájú
propaganda! Ugye a németek! Ugye a kétezer kilométeres távolság az ország
határaitól! Ugye a részleges mozgósítás rákfenéje! A tartalékos tisztek tompa
közönye! A hivatásosok puhánysága. Ugye a csődöt mondott magyar paraszt,
aki az első világháborúban még vakmerő, a Donnál viszont, alacsony műveltsége folytán, súlyosabbnak ítélte meg a helyzetet a valóságosnál és szégyellnivalóan elveszítette a fejét! Ugye Horthy! Ugye a rosszul végiggondolt revíziós
politika következménye!
Az ember utólag beleborzong ezekbe a magyarázkodásokba. Mert ahogy
egy klasszikus tragédia után nem hangozhat el soha semmiféle ugye, de hiszen,
no lám, a doni tragédia után se hangozhatott volna el. Országos csöndben egyedül az országos gyásznak lett volna helye. A minden magyart átjáró szégyennek és fájdalomnak. A kormány azonban jól tudta, hogy egy ilyen nemzeti
megrendülés az ő hatalmát rendítette volna meg.
Háborúba lépésünket egyetlen lépéssel lehetett volna — ha nem is helyrehozni — de szépíteni: a kiugrással. De a kiugráshoz nemcsak politikai akarat,
jószándék, hanem nagy tartalékú lelkierő is kell. Horthyék a katasztrófa elhallgatásával ezt vették el a magyarságtól. Elvették az időben való átélés elemi
erejét. Negyvennégy októbere már késő volt.
De ne ugorjunk ekkorát előre!
A szétvert második magyar hadsereg életben maradt katonái negyvenhárom áprilisában—májusában kezdenek hazaszállingózni. Ha nyíltan beszélhettek volna: a hatás talán már akkor is kétséges, mert négyhónapos késleltetés ilyen torlódó, zsúfolt történelmi időkben századokra szóló bűn lehet. Igazi
háborús bűn!
S valóban az lett, mert ahogy egymás után robbantak föl a napok, hónapok, események s a háború újabb és újabb piros aduit csapta az asztalra, a
magyar tragédia fakulni kezdett. A közös gyász helyett ki-ki maga szenvedte
el a magáét. Ahány elnémított élmény és igazság nyomta a lelkeket, annyifelé hullott az ország. Nem új fölfedezés, de mindenkor érvényes, hogy a történelmet kisajátító kormányok — a valóság letagadásával — a saját népük
züllését készítik elő.
A sztálingrádi csatáig minden német csatavesztést ideiglenesnek lehetett
25

hinni. A sztálingrádi vereséget azonban jelképesnek és véglegesnek. A világ
— érezhetően — új szakaszába érkezett. Hihetetlen erővel tört föl a remény
mindenütt. Sztálingrád jelszó lett a francia ellenállás egyesítésében, az északolaszországi mozgolódásokban, a jugoszláv partizánok közt. A románok másként kezdtek gondolkodni a szövetségi hűségről. Minden ország a jövőt fürkészte a közeli és a távoli torkolattüzeknél. Ugyan ki akart volna már negyvenhárom nyarán visszahátrálni a doni iszonyatig?
*

Nyár van, 1980 nyara. Kint csüggesztő idő, esős, felhőket futtató július,
belül tétovaság. A „mi lett volna, ha" lelkiállapotának a farkasvermében
ülök. Igen, mi lett volna, ha rögtön a Don-kanyari rémhetek után szétfut az
ország idegrendszerében a veszteségtudat? 1943. január, február, március,
írásokat lapozgatok: semmi. Az első világháború megszült néhány emlékezetes verset. Az Ady-versek mellett olyat is, mint Babits Húsvét előttje. Megszült néhány frontverset is. Köztük a legismertebbet, Gyóni Gézáét.
Csak egy éjszakára küldjétek el őket:
Gerenda-töréskor
szálfakeresőket.
Csak egy éjszakára.
Mikor siketítőn bőgni kezd a gránát
, S úgy nyög a véres föld, mintha gyomrát
Robbanó golyónak mikor fénye támad,
S véres vize kicsap a vén Visztulának.

vágnák;

Mikor gránát-vulkán izzó közepén
Ügy forog a férfi, mint a falevél;
S mire földre omlik, ó iszonyú omlás —
Szép piros vitézből csak fekete csontváz.
A második világháború, ha netán szült is hasonló verset, nem került bele
a köztudatba. Hogyan is kerülhetett volna akár műkedvelői szintű katonaköltő
verse, amikor a hadsereg-parancsnokság árgusian őrködött minden szájon.
Vitéz Szombathelyi Ferenc, a vezérkar főnöke, 1943. március 29-én szigorúan
bizalmas parancsot adott ki. „Tiszt-tisztnek. A parancsnok saját kezű felbontására."
Mivel is foglalkozik ez a parancs? Elsősorban a tisztek felelőtlen fecsegésével. Szó szerinti részeket idézek belőle:
„A fecsegésnek tartalma három csoportba osztható:
a) A 2. hds.-nél lezajlott események kiszínezett bírálata.
b) A honvédség belügyeinek a külvilág elé való hurcolása és elöljárók
tekintélyének lejáratása.
c) Az ország bel- és külpolitikájának bírálata, vezető politikai személyek
kikezdése.
Második pont. Tisztek irodalmi működése és nyilvános szereplése. Mind
gyakoribb jelenség, hogy a honvédség hivatásos tisztjei szépirodalmi munkálatokkal foglalkoznak. Filmmeséket, novellákat, verseket írnak, amelyek megjelentetését különböző lapoknál jóformán erőszakolják.
Ellenben harcleírásokat, egyéni harctapasztalatok közlését, amire a tisztikart felhívtam, azt alig kapok. Ez, úgy látszik, senkit vagy csak nagyon keveseket érdekel'.. .
. . . A katona hivatása a harc. A harc pedig kemény és brutális mesterség,
amelynek gyakorlására »széplelkek« nem valók. Művész tisztikarral nem lehet
háborút viselni.
26

Legyen megnyugodva minden tiszt, hogy nem veszít semmit a nemzet
irodalma azáltal, hogy ha ezeket a »műveket« a papírkosárba dobom . . . "
Nem vitás: a félredobott katonaköltők verseivel valóban nem veszített
semmit a magyar irodalom. De hol voltak rajtuk kívül a hivatásosak?! Bárhogy szétkotrom és össze-vissza turkálom is emlékeimet, a doni katasztrófáról
egyetlen kortársi verset ismerek csak: Illyés Gyula Hullaevőkjét.
Kiért maradt ott Szabadi,
ezért a szorgos kopaszért?
És Kiss és Tóth és mind, aki
ha élt is, épp csak éldegélt?
Beh otthonosan csillog már a fény
a márványtáblán, az új hősökén!
Beh otthonosan nyüzsög a csapat
vendég a Fehér ló fái alatt.
Melyiknek kispörköltjét
védve
halt meg Beke és Fekete?
Melyik söréért fagyott jégbe
Fábján füle, Kovács keze?
Csillogva cikáz, mint a villám,
kés-villa-pár a csirkehullán;
a szép hölgyért, hogy így ehessen:
melyik Nagy halt meg
Voronyezsben?
Mert ha van képzeletben
mérték,
a finom ujjak szét most vágják
az ezüst tálon Takács térdét
Kántás karját, Pordán bokáját.
Nincs ehetnékem. Itt keringek
*
a téren félórája már.
Vérszínű borához melyiknek
tálal föl engem a halál.
1943.
A vers brutálisan szókimondó. Illyés hallhatott valami döbbenetes részletet a voronyezsi pokolról. De a vers szövetéből én kiolvasom, hogy az általánosítható részleten túl, a valóságból nagyon keveset tudott. A szövegben szereplő nevek: kitalált nevek. Cselédek, napszámosok, parasztok, egyszóval közmagyarok nevei. Szándékosan választott nevek. Mint ahogy a vers is célzatos
szándékú! Ütni, lázítani, mozgósítani akar. Méghozzá társadalmi indulattal.
Ha személyes ismerősökről írt volna, mint Sinka minden esetben, talán a szavak mesterlövészi kezelése helyett a megvadult látomások sörényébe kapaszkodik bele. Eltéved a fájdalomban, az őrjítő tehetetlenségben, eltéved halott
barátjával a hómezőn, félméteres jégcsapokat tördel le kinőtt szakálláról, mert
sebzi már az állát, noha sajnálja is a jeget, mert a jég jobban csillapítja a
szomjúságot, mint a hó; ott botorog maga is a szétdobált katonaköpönyegek,
kocsikerék nagyságú, megfagyott sajtok között, kerülgeti a szitává lőtt benzines hordókat, eszi a sületlen lóhúst, nézi, ahogy vánszorgó társai lábáról lehúzzák a bakancsot és a bakanccsal együtt a lábuk feje is leszakad.
A gondolatból kipattanó verset így a víziók közé emelhette volna. Az apokalipszis magasába.
Hinni is alig hihetem, hogy a korszak egyik legjelentősebb írója nem tudhatta, mi történt kétszázötvenezer emberrel!
Pedig nem tudta.
És ahogy ő nem tudta, ugyanúgy nem tudta Németh László, Szabó Lőrinc,
Veres Péter, Erdei Ferenc, Tamási Áron. S mások se.
27

1943 augusztusában rendezik meg Püskiék, jó néhány neves író részvételével a szárszói konferenciát. Szókimondásban nincs hiány. Türelmetlen igazságok pörkölik meg a fölszólalók torkát — érezni lehet a jelenlevők eltökéltségét.
Ki-ki a maga véleményét — virágnyelven vagy tüskésebben — elmondja
még a háborúról is. Németh László így: „Én ezt a háborút, az első pillanattól
mély pesszimizmussal néztem. Nemcsak a háború pusztításától: megszállásoktól, bombázásoktól, a jobbak elhurcolásától féltettem azt, amit idáig csináltunk,
sokkal inkább a háború utáni »rendezéstől«. Az az »üdvösség«, amellyel Európa
fog megajándékozni, nem az lesz, amely a társadalmunk halk folyamataiban
készül. Nem is lehet, hisz azokat odakint senki sem ismeri. Előre látható volt,
hogy kívülről neveznek ki ránk »megváltó«-kat s mint minden kinevezésnél,
ennél is a protekció érvényesül..."
Végig idézhetném Németh szokásosan eretnek, sokféle ellenkezést kiváltó,
de sok gondolatot és jóslatot görgető fölszólalását, amelyből nem nehéz megállapítani, hogy a szörnyű láncszemet, a doni katasztrófát, ő sem ismeri. Ha ismerné, nem írhatná le ezeket a mondatokat: „A magyarság ennek a háborúnak
a végét sokkal jobb kondícióban érte meg, mint az első világháborúét. Háborús
veszteségei kisebbek, jóléte nagyobb, ideológiája kész."
Talán ha húsz-harminc túlélő frontkatonát végighallgatott volna, az ő emlékeiktől meggörnyedve másként fogalmaz. Mert lehet, hogy a magyarság vesztesége csakugyan kisebb, mint a 14—18-as háborúban, de ez a második háború
az elsőhöz képest szürreális háború. A nép tudatalattijában leszoruló iszonyat.
Minél megfoghatatlanabb, annál rombolóbb. Hiszen megnevezés nélkül még a
gondolkodást átminősítő valóság részévé se válhatott.
*

Hogy mit jelent a tájékozatlanság vagy a felszínes tudás, a saját példámmal akarom érzékeltetni.
Valamikor az ötvenes években, olvastam Illyés fordításában Victor Hugó
Bűnhődés című versének első részét Napóleon oroszországi visszavonulásáról.
Valamivel később került kezembe Hugóról írt tanulmánya is, amelyben külön
foglalkozik a verssel. Egyebek közt ezt írja róla: „Az ember beledidereg, a
versben olyan látomás idézi a havat, a szelet, a legendás hideget. A francia
eredetit elolvasva vettem észre, hogy a vers franciául, így kell mondanom, még
hidegebb; a fagy olyan merész erővel van érzékeltetve benne, hogy Juhász
Gyula a maga aránytudó képzeletével a költői képet nem akarta magyarul
megismételni. Fordításának egyik részlete így hangzik:
Havazott...
aki sebet

levágott lóbőrbe
kapott...

öltözék,

Illyés fölülbírálja Juhász Gyulát, mondván, hogy az eredetiben szó szerint
arról van szó, hogy a „sebesültek a döglött lovak hasába bújtak". S ótt pedig,
ahol Juhász Gyula ezt fordítja: a trombitásnak kővé fagy ajka, ha trombitához
ér, Victor Hugó azt a szinte szürrealista képet vetíti elénk, hogy a trombitás
a szájához emelt trombitájával együtt már rég megfagyva áll. „A valóságban
persze ez éppoly nehezen hihető, akár a lovak hasába búvó sebesült — jegyzi
meg Illyés —, de a versben épp ezek a valónál hatalmasabb képek szuggerálják
belénk feledhetetlenül azt a valóságot, ami a költő szeme előtt lebeg. A versben egymást kergetik az ilyen víziók."
Illyés mesteri magyarázata, nekem, a verselni tanuló, ifjú embernek külön
ráadás volt. Esztétikai buzdítás, amelyben, sajnos, csak ritkán lehetett része az
embernek. Annyira megéreztem a vers zaklatottsággal telített idegrendszerét,
a sorról sorra lépkedő lázálom jelenlétét, hogy napokon át mondogattam magamban hangosan.
28

Hullt a hó. Űzte a hódítót — hódítása.
Fejét a sas, íme — először — megalázta.
Zord napoíc. A császár — hátrált. Háta megett
Moszkva füstje-tüze nyaldosta az eget.
Hullt a hó. Öntötte lavinaként a bősz ég.
Fehér mező után újabb fehér mezőség.
Zászlók, parancsnokok? Ugyan ki bánta már!
Tegnapi Nagy Sereg — ma: futó birkanyáj;
Egybe kavarodott közepe-zöme,
szárnya.
Hullt a hó. Bújtak a döglött lovak hasába
a sebesültek. A sír-néma táborok
őrhelyén nyergében ültek a megfagyott,
fagytukban megmeredt kürtösök,
zúz-fehéren
tartva rézkürtjüket kőajkuk
szögletében.
A pelyhek közt golyó, kartács, bomba tolult.
Ment — meglepetve, hogy ő is vacog —, vonult
a gárda komolyan, jégcsap a szürke bajszon —
Hullt a hó, hullt a hó szünetlen. Fújt panaszlón
a szél! S e vad helyen kifogyott télidő
derekán a kenyér, leszakadt a cipő.
Nem eleven szívek, nem fegyvert forgató had:
a ködben lábrakelt rémálmok
imbolyogtak:
a fekete égen hosszú
lidérc-menet.
S körül a puszta, a látni-is-rettenet
kietlenség bosszút jövendölt
mindenünnen.
És szőtt és borított a halk ég mind sűrűbben
az óriás hadra óriás szemfedőt.
S ki-ki maga maradt, tudván, végperce jött.
Baljós birodalom! Szabadulást mi hozhat?
Két ellenség! A cár, a tél! A tél a rosszabb.
Ágyú? El a csövét! Tűzre a kerekét!
Meghalt, ki lefeküdt. Sereg?! Vad csőcselék
menekült. S nyelte csak, nyelte be mind a puszta.
Meglátszott, mert a hósíkot ráncosra húzta,
ahol egy-egy ezred szunnyadt. Ó, másnapok,
minőket Hannibál, Attila
láthatott!
Hídon: lőszer, szekér, hordágy egymásba dúlva,
sebesült, ép rohant, mielőtt odatúlra!
Lefeküdt tízezer, fölébredt némi
száz...
A Tékozló ország látomásaihoz idomult szememnek is nagyszabású vers
volt ez a hugói költemény. Vörösmarty három-négy, tébolyos nagy versének
francia testvére. Építkezésében, indulataiban s tárgyias látomásaiban igazi
európai remeklés. A hátterében ott éreztem a görögség szellemét. Shakespeare-t,
Beethovent, Goyát, a személyiségmítoszt megszülő Európa visszhangot verő
magaslatait. Mi tagadás: médiumvoltát is megéreztem. Tudtam, ha tárgyszerűen
a franciák ,1812-es oroszországi összeomlásáról szól is, Napóleon legendás vereségéről, egyáltalán nem ragad le a témájánál. Bent van a versben a történelem
durva, bár néma, metafizikája; a gőg, a telhetetlenség, a nagyság mindenkori
megleckéztetése. Gyász és bírálat egymásba forradva az idők fölött. Sorolni is
röstellném tovább, mert épp a lényegre nem gondoltam: az egyetlen és kikerülhetetlen összefüggésre. Arra, hogy bent van ebben a versben — szinte szó
szerint vagy kis képzeletkiigazítással — az egész Don-kanyari pokol: szétveretésünk, csúfos és végzetes bukásunk!
Hogy én a történelemben s az irodalomban tájékozatlan, kezdő író nem
29

gondoltam rá, még hagyján! De hogy Illyés sem, az épp a tanulmányából derül
ki egyértelműen. Feledékenység? Irodalmári farkasvakság? Szó sincs róla.
A mellbeverő igazság az, hogy Illyés nemcsak negyvenháromban, amikor a
Hullaevőket írta, dé még az ötvenes években se tudhatta, mi történt az összeomlás heteiben. Nem tudta, mert nem juthattak el hozzá hiteles beszámolók.
Ha eljutottak volna, Victor Hugó versének fordítása közben, semmit sem ítélhetett volna valóságfölöttinek. „Az urivi áttörés után nincs megállás. Özönlik
vissza a hadsereg. Hadsereg? Rongyos és rémült birkanyáj voltunk. Ember
olyat még álmában se látott! Pokróc az arc előtt, mint nagykendő az asszonyokon. Harmincöt-negyven fokos a hideg. Hova, merre, ki tudja? Térkép nincs.
Vezető tisztjeink nincsenek. Puskája is már csak a töredéknek van. Szuronyra
húzva viszik némelyek a megfagyott lóhúst a vállukon, mert élelmezésre semmi
remény. Az orosz ráták időnként megjelennek fölöttünk, végigsorozzák a menetet, akit eltalálnak, ottmarad, aki megsebesül, az is. Fél óra múlva kampec,
megüvegesedik. A fagyottakat vagy beletapossák a hóba, vagy földobják az út
melletti hófal tetejére. Nincs arca senkinek, így könnyebb magára hagyni a
haldoklókat. Van, aki sír; van, aki megőrül, a kutyáját hívja, a rudazoló kötelet emlegeti; van, aki váratlanul, minden indok nélkül lelövi a szomszédját.
A harmadik nap hajnalán, mert ugye egész éjszaka mentünk, csatlakozott hozzánk néhány magyar katona. Elmondták, hogy mi történt velük. Mennek, törtetnek a hóban ők is, ha jól emlékszem Korotajak felől. Beérnek egy erdőbe.
Egyszer csak a fák közül kiáltozást hallanak. Talán kínoznak valakit. Hallgatóznak, hát akkor értik meg, hogy magyarul kiabál egy ember. Mit csináljanak? Ha részegségében kiabál, a nyakukra hozhatja a partizánokat. Közelebb
settenkednek, hozzá. Akkor látják, hogy egy magyar tábori pap forgolódik a
hóban és üvölt. Körbeállják, szólnak hozzá, de a pap továbbra is csak hadonászik
az ég felé. Csupa láz a szabadon maradt szeme. Vigyék magukkal? Lehetetlen.
Hagyják itt? Hangos csalétek az üldözőknek. Ügy döntenek: le kell a szerencsétlent lőni. Le is lövik . . . Sajnos, én is ezt csináltam a lovakkal. Az állatorvosunk egy százados volt, meghagyta, hogyha sérült, kimerült vagy gazdátlan
lovat látok, lőjjem le, ne kínlódjon tovább. Ha száz lovat nem lőttem le négy
nap alatt, egyet se! Megpillantok egyik délelőtt egy magányos lovat a hófal
közelében. Áll szétterpesztett lábakkal, mint aki a dolgát készül elvégezni.
A nyakából rövid, jeges kötőfék lóg. Nem úgy látszik, mintha sebesült volna.
Fúj a szél bitangul. Csak úgy metszi a csontot. Odalépek hozzá, megfogom
szépen a kötőféket: no, gyia, te szegény. Nem mozdul. Rántok egyet rajta,
úgy se. Csak áll csökönyösen, megvetemedett lábakkal. Akkor látom, hogy
álltó helyiében megfagyott. Még meg is kopogtattam a nyakát. Kopogott, mint
a bádogajtó."
Ezt egy kiskunfélegyházai férfi mondta el: F. László. Ö idézett elém egy
másik félelmetes erejű képet is. Csapatokra bomolva törtetnek a hóban. Nem
messze tőlük szovjet páncélosok nyargalnak, vonják köréjük a gyűrűt. Elégett,
hóba fulladt autók, szánkók körös-körül. Roncs ágyúk, dermedt ponyvák és
lótetemek. S akkor tűnik szemébe a kép: egy lefaragott, lenyúzott lócsontvázon
egy magyar baka kucorog. Összehúzódzkodva reménytelenül kicsire. F. László
közelebb lép hozzá, hogy menésre ösztökélje. De már késő: a katona megfagyott. Salvatore Dali elrettentő szürrealizmusa semmivel se változatosabb és
találékonyabb, mint amilyen maga a valóság volt. Victor Hugó „túlzásai" pedig
nemcsak hogy nem túlzások, de „szelídnek" tetsző víziók ahhoz a végzethez
képest, amelyet a tankokkal, ágyútűzzel, repülőtámadással, lángszórókkal, a
sebek s félelmek ezer fajával fölfokozott hatású második világháború jelentett.
A győzteseknek és a veszteseknek ugyanúgy.
*

Már rég abba kellett volna hagynom ezt az írást és újrakezdenem elölről.
30

hogy a rossz oldalon folytatott háború ezernyi összegubancolódott szálát kibogozzam, de nem és nem! Keringek csak körben, mint elrontott emberi hanglemez s ugyanazt a kérdést ismétlem kényszeresen: mi lett volna, ha a nemzet
tudatán időben, vagyis azonnal végigsöpörhetett volna az egész fölfoghatatlan
apokalipszis? A negyvenfokos hideg. A bűntudat hóvihara. A százezer mellkasból elfogyó szusz. Mi lett volna, ha a tarkón lőtt munkaszolgálatosok, előre
bukva, mint a fagy prófétájához esdeklő mohamedánok, téli kísértetként megjelentek volna fönt a kormányzói palota körül negyvenhárom januárjában—
februárjában? A magyar politika és a magyar irodalom se térhetett volna ki
a szembenézés kényszere elől. A kormány hírzárlata mindenkit jóvátehetetlenül
megfosztott a felelősségtől.
A Szovjetunióban élő magyar emigránsok — politikusok és írók — pontosan ismerték a fronthelyzetet. Voltak, akik első kézből: frontkatonák, hadifoglyok és sebesültek szájából, s el is követtek mindent, hogy az akkori Kossuth-rádió adásaival rádöbbentsék a magyarságot a katasztrófára. Sajnos, nem
volt se közösségük, se tömegük, se hitelük idehaza. Márpedig az igazság tudatosításához nem elegendőek a tények, a közvetítő szó hitele is szükséges.
Valóban: mi lett volna, h a ? . . . A huszadszor-harmincadszor visszatérő, történelmietlen kérdés nem hagy nyugton. Hiszen ha igaz az a József Attila-i tétel,
miszerint a nemzet közös ihlet, akkor az is igaz, hogy: közös gyász is. Közös
meghasonlás, közös rádöbbenés. De hát nem volt az! S nem lett az utólag sem!
Élő példa rá jó néhány ismerősöm. Köztük az a jobbágykalapos tanyasi ember, aki lefagyott lábujjai miatt sántítva jár az esőharmatos fűben, s ha röstellkedik is gyávasága miatt, belül nyugodt: nemcsak az igazat hallgatta el, hanem
a tényeket is. A szörnyűségeket egyedül élte át, egyedül hordozza negyven
éve, egyedül is akarja a föld alá vinni.

BETHLEN GABOR-ÉREM, TÖRÖS GABOR A L K O T Á S A
31

CSUKÁS

ISTVÁN

Tücsök citerázik
Tücsök citerázik az ablakom
alatt,
hangversenyterem
a nyári
éjszaka,
hunyorognak
a
villanykörte-csillagok,
hibátlan a hangulat, amit ez az egyszál
tücsök-nóta teremtett a
zűrzavarból,
hibátlan a világ; jó lenne sokáig élni,
sok ilyen égigérő nyári estét
elrakni
a szívbe, csillagfényt lesni
vakulásig,
hegyről lezúduló hársfaillatot
tüdőbe
szívni fulladásig, elmém
ketrecajtóját
kinyitni: hadd suhanjon be egy kis
végtelenség,
amelyre, hálistennek, nincs
magyarázat,
csak sejthető, vagy inkább
élhető,
mint most a tücsökcitera
bűvöletében;
jó lenne, ha nem lehet sokáig, de
legalább mindig így élni, bőrrel
érintni a nyári éjszakát s nem a súlyát,
szárnyát érezni hátamon a
felfoghatatlan
űrnek, csillagok hánytató
magányát
szelíden összegyűjteni
egy tücsök fölé
fénynek, s minden szív egy-egy
otthonos
bolygó lenne saját
csillagrendszerekkel,
hiszen van elég hely, csak nem tudunk
róla;
jó lenne élni, ha kurtán is és akárhogy —
tudják ezt a halottak, akik
kimaradtak
minden nyári estéből, fülük süket a
zenére, szemük vak a csillagokra,
fülük sincs, szemük sincs, tüdejük
sincs,
csak én látom őket szorongva, míg minden
porcikámmal
kapaszkodok a világba s már
bennem zeng a tücsök árnyakat
űzve!

HORGAS

BÉLA

A kóbor ceruza tündére és a nádbugavadász
(a kóbor ceruza tündére édes ismerős
szólítja a szóbohócban bujkálót:
gyere!
a nagy fülű fiút: te zöld te cserepes
szájú
gyere te
nádbugavadász!
jelmezbolt
akkor zsinóron
aláereszkedik
kiülnek a dáliakerekű éjszakapartra
ketten
társalkodásuk
tanúja a tojásdad diák meg én
hallgatjuk Kisasszond bükkösében a szelet)
(a kóbor ceruza tündére talán elnehezül
fésülgetni haját egy cserfa tornyába ül
vörös cser/a ágán bagoly gyöngye
lángol
zsombékos rét a feje alja éjjel
és a vadász mert puskát sose látott
cserfa tornyába mindjárt
fölkiáltott
röppen a madár szárnya
összecsattan
kökény-fák
havaznak
csönd-balladában)
(hajnal van álomsárga résen át belépünk
„Teve Púpja kapitány utasa vagyok!"
„Mehet!"
ő a megmondhatója
hódolat kit illet itt
régi pictorokat és térképészeket
azt mondja
a tündér és a vadász marokszám
szaggatja
tíz ujjal tépi Édesfagyökér
ország
szellemei
nagyszélű szürke kalap alól nézik az esőt
senki se kérdi meddig tart mit jelent)

Édesfagyökér
ki vagy mi vagy te
Édesfagyökér
ország aranyház szerelem vagy te
Édesfagyökér
almazöld sáv égboltom alján
fénypalló
(Kátránnyal
kimázolt csomagolópapír az arcokon?
Süllyedés a hulladékok párolgó
völgyébe?
Az ól-fölcicomázás
tökéletesítése
villogókkal?
3 Tiszatáj

33

Rontani-bontani
buzgó agyarak
Vásári méznyalogatók
istennőt
Megszököm a parázna paraziták

bordát
törnek?
apróznak?
fatornyából.)

fecskefogaton
surranok öbleidbe
Édesfagyökér
követem a bodzafejű nádszárú nyílvessző
ívét
ahova hull oda elmegyek
olajfaligeteidbe
én
tengered hajnala palaszürke
selyme
csendsima
szikláid mesebeli árnyai öröklött
utópiát
mosdatnak
életre-halálra
emberfiát
te az istálló barmait jártodban
összekolompolod
és a füled mellé tűzött galagonyaággal
szoknyásán
hajasan illegsz előttem szépségem
Édesfagyökér
utcáidon sétikál egy kesze-kusza
társaság
mezítláb csattogunk naptól meleg
macskaköveiden
leütött tökfedők gurigáznak eszeveszetten
arra
gyógyulás vagy a láz kígyóit te
visszavered
ábrándozás részege vagy te a holdfény
italosa
céltalanságom
révésze régész múltakból
jósoló
legyél ha vagy ha nem vagy te valaholi
valami
te remény hóbortosa talányos
mutatványos
utánad mondom litániásan súgd csak
Édesfagyökér

BETHLEN GABOR MAROSILLYEI S Z Ü L Ő H A Z A
(IMRE LAJOS METSZETE)
34

CSALOG

ZSOLT

Én voltam a ló
Anyámék vidékről kerültek föl lakni, Borsodból, valamikor az én születésem
után nem sokkal. Hát ezt az egészet én nem nagyon tudom, csak anyámtól hallottam
később, sokkal később. Hogy el kellett jönniük onnan, mert teljesen lehetetlenné
vált az életük, képtelenség volt ott létezni tovább, úgyhogy föladták. És akkoriba
hirdették ezeket a Budapest-környéki falukat, ahonnan rengeteg svábot kitelepítettek
— azt hiszem így valahogy kerültünk erre a vidékre. Azokban az időkben aki elég
fasza gyerek volt, az könnyen kapott itt sváb-házat — hát apámék nem kaptak semmit, ők csak úgy idejöttek, ötvenkettőbe, talán. Hogy mér éppen Budakeszire —
én nem tudom.
Amibe először laktunk, az egy sváb istálló volt. Aztán apám valahogyan szerzett
egy lakást, egy lakáskiutalást. Évekig járt érte, akkor végre megürült egy lakás,
ugyanabba az udvarba ahol addig is laktunk — nagy, hosszú udvarok vannak Budakeszin, több lakás is egymás után, hátul meg az istállók, ólak, sufnik — apám valahogyan megszerezte a papírt erre az üres lakásra. Egy este hazajött: reggel költözünk! Hát ahol addig laktunk — mihez hasonlítsam? —: egy disznóól, vagy fáskamra,
egy rossz mellékhelység, valahol félre az udvarban! Már évek óta abba voltunk!
És akkor mondja apám, hogy reggel beköltözhetünk a nagy házba, IGAZI HÁZBA!
Hát ez ÓRJÁSI dolog volt!
És nem lett belőle semmi se. Mer éjjel, míg mi aludtunk, beleköltöztek.
Anyám még kérdezte is este apámat, hogy — Nem kéne most belemenni?
De apám meg fáradt volt, mondta hogy — Áá, késő van, ráérünk reggel is!
Hát be volt szögelve az ajtó, ablakok lezárva, elől zárt kapu, minden — és
mégis amig mi aludtunk, egy repülőszázados a feleségivei beköltözött a házba. És
reggel hiába ment apám oda! Hiába mutatta a papírt! Hogy ez nekünk van kiutalva!
Azt mondta a repülőszázados, hogy nem érdekli, itt ő lakik. És nem lehetett mit
tenni. Anyám BÁRHOVA ment, BÁRKIHEZ, mindenütt elkűdték. Nem lehetett mit
csinálni.
Ez úgy ötven négybe, ötven ötbe lehetett. Három éves voltam. Akkor százados
volt ez a repülőtiszt, most is ott lakik még, szoktam látni, de most már nem tudom
mi a rangja neki. Borosnak hívják, arra is emlékszem.
Anyám szaladgált akkor — hát apám teljesen letört, egy lépést sé tett már
azután. Anyám járt mindenhova, vagy egy évig járta a hivatalokat, mire aztán szerzett megin egy kiutalást, ide a Vöröshadsereg út negyvenegybe, ahol most is lakunk.
Ez is egy istálló volt! És ebbe is laktak! Egy ember, egy asszony, meg a gyerekük! Hát ez fantasztikus volt, ez a beköltözés! Na erre már én is emlékszem.
Fogadtunk egy lovaskocsit, egy egylovas kocsit, fölpakoltuk az összes bútort —
hát nem sok volt, tán egy szekrény, meg egy ágy, meg mittudomén, egy-két szék,
ilyesmik, ami abból a nagyon kicsi istállóból csinált szoba-konyhából kikerült. A kisebb öcsém akkor még nem volt meg, azt hiszem akkor volt terhes vele az anyám, a
nagyobbik öcsém meg nem tudom hol volt, mer nem emlékszem rá a kocsin, talán
a nagynénémnél volt akkor, nem tudom. Fölszálltunk a kocsira és elindultunk —
esett az eső — elindultunk végig a Vöröshadsereg úton. Nekem olyan bizonytalan
kedvem volt, félig jó, félig rossz, láttam hogy anyámnak elég rossz a kedve, ott próbált engem fölvidítani. Apám nem is volt velünk először, később keveredett elő, egy
kocsma volt ott vagy micsoda, megálltunk, onnan jött ki, ott vett bort? vagy ivott
valamit? már gyomorbeteg volt akkor, de ivott azér néha, aztán fölszállt ő is, akkor
már eggyütt voltunk, én egy szekrényen ültem, anyám mellettem, apám meg elől a
kocsissal. Mindegyikünkön egy pokróc volt, mer esett az eső.
3*

35

És odaértünk a ház elé, olyan volt akkor is mint most, nagy vaskapu, kétfelé
nyithatós rácsos kapu, apám leszállt, kinyitotta a kaput, de a kocsis valahogy nem
mert nekiindulni, mert tán túlságosan úrinak látszott az a ház, persze ha tudta
volna hogy mi van belül, nem gondolkozott volna. Apám szólt neki hogy na induljon
már, és akkor bejöttünk az udvarra. Akkor a kocsis az első lakás előtt megállt.
Apám mondta neki hogy tovább. Akkor megint mentünk eggyet. Hátrébb volt egy
másik ház, ott megin megálltunk. Az apám mondta hogy — Menjen már be hátra
az udvarba! — nagyon rosszkedvű volt, de olyan szelíden mondta, mer mindig nagyon jámbor volt ha ivott — na akkor bementünk az udvar végibe teljesen. Ilyen
ólak, meg sufnik, meg bodegák voltak ott, meg mittudommik, egy-két gyerek állt ott,
néztek minket, és minden rettenetesen rongyos volt meg topis — akkor megin megálltunk és leszálltunk. A kocsis meg nagynehezen megfordult az udvarban.
— Hová lesz? Hová rakjuk be a bútort? — azt mondta a kocsis, apám meg azt
hiszem bement az eggyik ilyen ajtón.
Evvel itt megszakad a film, egy rész kimarad, hogy hogy mentünk be, mi volt
közbe, arra nem tudok visszaemlékezni, utána csak arra emlékszem hogy benn vágyunk a konyhába, ülök valamin, anyám áll egy ágynak a végibe — egy fehér vaságy volt —, és ki van vörösödve az arca, és tólja az ágyat. És az ágy másik véginél
egy idegen férfi áll, és tólja az ágyat visszafelé. De valahogy hang nincs, néma voít
az egész, csak így tologatták az ágyat, anyámon egy bordó ruha volt, féllábszárig
érő, nagy hasa volt, és nekihajolt az ágynak, úgy tólta. Aztán egy órjási hangzavar
jött be, már ott volt apám is, és egy nő akit nem ismertem, tépte apámnak a haját.
Apám nem nyúlt ahhoz a nőhöz, csak lógatta le a két kezét, hagyta hogy a nő tépje
a haját, csak ahogy a fejét oldaltrántotta, a nő oldaltvágódott, akkor nézett szembe
vele, és láttam rajta hogy — hát iszonyú volt! — mindjár sírni fog — de nem sírt
mégse, a nő újra belekapaszkodott a hajába, apám meglóbálta a fejét és a nő pördült vele ide-oda és ordított
Anyámnak közbe — mer elég nagydarab asszony az anyám — sikerült kitolnia
ezt a valakit az ajtón, úgy volt már az ágy: fele az udvaron, onnan nyomta visszafelé
az idegen ember, apám meg közbe csak csapkodott a fejével — —
Közbe vettem észre, hogy hol vagyok — egy szobába, idegen holmik között,
furcsa bútorok, másak mint amik nekünk voltak, valahogy tetszettek volna, de r á jöttem hogy ezek idegen bútorok, és hogy én nem szerethetem ezeket a bútorokat,
akármilyen jól néznek ki, mert — akkor döbbentem rá — az anyám meg az apám
most verekszik ezekkel az emberekkel, akikhez ezek a bútorok tartoznak, és ültem
ott, és nem tudtam hogy mit kellene csinálni, fölálltam, hogy talán segíteni kéne
anyáméknak, de csak álltam, hát mit tudnék én itt segíteni, rájöttem hogy semmit
se tehetek, mert ezek nagyon erősek, képtelen vagyok beavatkozni a dologba, meg
föl se tudom fogni hogy mi folyik itt — és akkor elkezdtem sírni. Mer hogy ez a legreálisabb megoldás most, hogy hát SÍROK. És akkor ültem megint és sírtam, és —
és úgy szép csöndesen elsötétedett a kép, elmúlt ez az egész, úgy elkavargott — nem
emlékszem tovább semmire. Amikor fölébredtem, akkor már egy szalmazsákon feküdtem. Egy másik szalmazsákon anyám feküdt, az Árpád öcsémmel — hogy az
hogy került oda? a kocsin nem láttam —, apám meg ült a szalmazsák szélin. Egy
hosszúszárú gatya volt apámon, ilyen régifajta sárga gatya, vagy fehér tán, ott ült a
szalmazsákon, és valahogy úgy elég jó kedve volt. Körbenéztem akkor és láttam,
hogy az ablakon nincs ablak, szóval csak a nyílás van, valami rongyfüggöny van
rajta, befújja a szél, meg kiláttam a konyhába, a konyhaajtó be volt hajtva, de azon
se volt üveg, függöny se, körbe meg már a mi bútoraink voltak, összevissza szétrakva. És akkor ott ültünk a szalmazsákokon, és még arra emlékszem, hogy apám
azt mondta:
— Hát, majd lesz valahogy.
Vagy valami ilyesmit mondott.
Ez után kerültem el a nagynénémhez. Pár napra ez után.
36

Ezek, akik mielőttünk ott laktak, ott voltak még vagy egy hétig az udvarba.
Velünk szembe van egy nyitott terasz, egy másik ilyen szükséglakás előtt, fedetlen,
félméteres téglafallal körbe — ott voltak még egy hétig ezen a teraszon. Az ottlakó
szomszédok nem akarták hagyni őket, el akarták kergetni ezt a családot, de ezek
meg arra hivatkoztak, hogy hát ők itt laknak, hogy őket illeti ez a lakás, hogy ők
semmiféle papírt sehonnan nem kaptak hogy menjenek el — és akkor ott laktak a
szabad ég alatt, egy házaspár meg a gyerekük, nálam kicsit nagyobb gyerek, esett az
eső, ősz volt, hideg, és ott éltek ezek még majdnem egy hétig
Később aztán a papírbolt mellett laktak. Karikával játszottunk akkoriba mindig,
gumiból vagy műanyagból vagy miből volt ilyen karikánk, azt görgettük, ütöttük egy
fával, szaladtunk vele az utcán, ez volt a divat — és ezek árulták ott a papírbolt
mellett ezeket a karikákat. Ha elhagytuk valahol a karikánkat, akkor oda mentünk
mindig újat venni, egy forintér, vagy kettőér árulták ezek. Akkor már nagyobb voltam, és TUDTAM hogy ők azok, akik mielőttünk laktak a lakásunkba. És én nagyon
féltem ezektől mindig. Fétem, hogy ha én is odamegyek karikát venni, akkor mi lesz
ha ezek engem megismernek. Hogy meg fognak verni? Vagy nekem nem adnak
karikát? Vagy mit csinálnak velem? És akkor mégis vettem a bátorságot, és odamentem mégis, a többi gyerekkel. Hogy kipróbáljam hogy mi lesz! Utána meg már
nem is csak úgy hogy másokkal, hanem egyedül is odamentem! Hogy lehetőségük
legyen rá hogy kirúgjanak, vagy — hát hogy legyen amit akarnak! Hát lesz ami
lesz! De — vagy nem ismertek meg, vagy nem is akartak — túlnéztek rajtam. Az
embernek az arcát sokszor néztem, utcán, meg a boltba, lehet hogy annyira néztem
hogy észre is vette hogy nézem — lehet hogy észre is vett, de nem mutatta soha hogy
megismert volna. Vagy nem ismert meg, vagy nem tudta eldönteni hogy mit
csináljon.
De ez engem nagyon sokáig foglalkoztatott, hogy ezek vannak, és hogy ez a dolog
még nem múlt el. Sokáig ott éltek még ők a faluba. Beszélték aztán, hogy a gyerek
nem is az ő gyerekük, csak fogadott gyerek. Később meg hallottam, hogy meghalt
ez a gyerek, ezeknek a gyereke, vagy fogadott gyereke. Aztán meg valahogy elkerültek a szülők is Budakesziről, eltűntek. De amíg megvoltak, addig engem mindig foglalkoztatott a gondolat, hogy én még egyszer összekerülök evvel a fiúval, és majd
számot kell adnom neki, hogy mér is volt ez az egész, meg hogyan volt. És fogalmam se volt, hogy majd hogyan tudom megmagyarázni neki, csak éreztem, hogy hát
mi TELJESEN nyugodt lélekkel és becsületesen mentünk akkor oda! Mint egy jogosan nekünk járó lakásba, amiről azt gondoltuk hogy a miénk! Hát valahogyan muszáj megmagyaráznom, ahogy eggyik ember a másiknak meg kell hogy tudja mondani a dolgokat, hogy mi hogy van! Mert ha nem tudom ezt elmondani, akkor
Akkoriba sok hülye filmet láttam, meg mindenféle ilyen baromságokat olvastam, és
ez nagyon bennem volt, hogy ezek még egyszer bosszút forralnak ellenem, és meg
akarnak ölni, amiért az én családom akkor — meg szóval ilyen ökörségek. Ezt rengetegszer elképzeltem! Aztán ahogy így eltűntek Budakesziről ezek, akkor valahogy
úgy megnyugodtam. Akkor végre nem foglalkoztam evvel többet.
Nahát, ez BORZASZTÓ!
Akkor aztán engem elvittek az Emmáékhoz, és ott voltam tán egy évig? vagy
tovább? nem tudom meddig — egészen az iskoláig ott voltam. Én nem tudtam azt se
hogy most mér vagyok ott — csak később értettem meg, hogy az Emmáék így akartak segíteni az anyámék nyomorán, hogy elvitték mindig valamelyik gyereket, kölcsönbe. Az Emma apja az anyámnak unokatestvére — nekünk más rokonunk nem is
nagyon maradt, mer a többi odalenn volt mind falun, és úgy valahogy elfelejtődött.
De ők már régóta itt éltek Budán, a Tizenegy kerületben. Hát másképpen mint mi.
Mer rendes lakásuk volt, szép nagy szobák, szőnyegekkel, nagy függönyökkel, a bútorok is egészen másmilyenek voltak, politúrosak, csipketerítők, meg mindenféle porcelándíszek voltak mindenütt, és minden más volt ott, a tányérok, az evőeszközök,
meg másképpen is kellett létezni mint otthon, mer olyan nagy csönd volt mindig,
37

meg — én azt hiszem unatkoztam ott nagyon. Mer valahogy nem volt ott semmi,
vagy én nem emlékszem semmire.
Csak arra hogy az Emma mindig templomba vitt. Meg hogy sokszor nem voltak
otthon, csak az Emma nagymamája — mer az anyja meghalt m á r —, és akkor a
nagymamával voltam. Az Emma talán már egyetemista volt akkor. A karácsonyra
emlékszem még náluk, mer az Emma kurva nagy karácsonyfát kapott, és akkor
mondták, hogy az az enyém is. Meg arra is emlékszem, hogy az Emma apja mindig
meg akarta verni korbáccsal az Emmát. Borzasztó szar volt, mindig meg akarta
verni korbáccsal, de az öreg nagymama nem hagyta az Emmát, mindig közéjük állt.
Aztán egyszer mégis sikerült az Endre bácsinak, az Emma meg egy ilyen sokkot vagy
mit kapott ettől az egész cirkusztól, nem tudta abbahagyni a sírást, volt egy ilyen
félkör alakú sarok, ott volt az Emma íróasztala, arra ráborult és úgy sírt. Én meg
nagyon sajnáltam, és odamentem, hozzábújtam, próbáltam volna vigasztalni valahogy — de az Emma csak sírt, és kiabált rám, hogy ez mind miattam van, mert ő
megvette az én tanszereimet, és ezért kapott ki az apjától. Mer a tanszerek nekem
kellenek, hogy iskolába tudjak menni, de ennyi meg ennyi pénzbe kerültek, rengeteg
pénzbe, és ő megvette őket, és az Endre bácsi ezért verte meg.
Hát én azt se tudtam még, hogy mi az az iskola, meg mik azok a tanszerek! És
eggyáltalán nem tudtam mit csinálni, csak próbáltam ott hozzábújni, és kiabálni szerettem volna hogy ne mondja ezt, ne csinálja ezt, mer majd lesz valahogy! És rettenetes volt hogy nem tudom elmondani neki hogy szeretem őt — és akkor belőlem is
kitört a sírás, és azt hiszem én is valami sokkot kaptam, és nem tudtam hogy mi
van velem csak bőgtem. És akkor az Emma jött rendbe előbb, én már arra tértem
magamhoz hogy ő már észnél van. Ültem az ölébe és így átfogtam a nyakát. És ú j r a
csönd volt már. És akkor egy idő után halkan elkezdte mondani nekem, hogy jó lesz
ha én minél rendesebben viselkedek náluk, mer otthon nekem nincs túl jó helyem —
meg így meg úgy.
És akkor én hallgattam az Emmát, és közbe iszonyúan vágyódtam haza. Az otthoni nyomorba. Eszembe jutott az öcsém, aki állandóan bepisilt akkoriba — de még
a SZAGÁT is éreztem ott! —, állandóan bepisilt, mer ideges természet volt, sokszor
megverték, ok nélkül, mer nem is akarták hogy megszülessen, meg eszembe jutott a
két ágyunk, ahol mindenféle húzatlan párnák meg kabátok közt aludtunk — és meg
is rettentem, de közbe meg nagyon vágyódtam is haza, az anyámhoz — hát én haza
akarok menni!
Akkor aztán nemsokára haza is vittek, iskolakezdés előtti napon.
Valahogy úgy egyszerre nagyon hideg lett, elromlott az idő, meg olyan hülyén
sütött a nap is mint télen, pedig szeptember volt még csak — anyám lejött velem
az évnyitóra, nagy tömeg, szülők, meg az egész falu minden gyereke, anyámon a
bordó hosszú szoknyája volt, végig mindig ezt a szoknyát hordta azokba az évekbe,
és én belekapaszkodtam a bordó szoknyájába és sírtam.
Nagy melák gyerek voltam, de sokat sírtam, elég sokat sírtam gyerekkoromba.
Megvan még most is az elsőosztályos fényképem, az egész osztály r a j t a van,
állunk a budakeszi régi általános iskola előtt, középen a tanítónő, valami esz-betűs
neve volt, Sztankó, vagy Szvetkó, vagy ilyesvalami, anyám biztos emlékszik még a
nevire, mellettem meg a Tárnok áll, aki mindig panaszkodott hogy ők hogy nyomorognak, csak nem értettem a dolgot mer mindig állati fasza cipőkbe meg ruhákba
járt, aztán egyszer mikor részletezni kezdte hogy ők hogy élnek, akkor kiderült hogy
apja-anyja van, mindent megvesznek neki amit kér, külön szobája van — én meg
csak törtem a fejem, hogy hogy a fenébe van ez a egész — —
Meg van egy fényképem a családról is, ez is akkoriba készült, az udvarunkon,
kint állunk a ház előtt a téglajárdán, anyám, apám, meg mind a négy gyerek. Anyám
a bordó szoknyába — azt hiszem nem is volt más ruhája anyámnak akkoriba, csak
ez a szoknya
Gyerekkoromba nagyon nem voltak konkrét elképzeléseim, hogy mi legyen m a j d
38

velem, meg hogy hogyan kéne élni, csak egyszerűen — nagyon szerettem volna boldog lenni. És ez az ami talán sose sikerült.
Mer mindig egyedül maradtam. Már akkor is. Borzasztóan szerettem az embereket, állandóan kerestem őket, meg próbáltam a kedvükbe járni — és nagyon nem
sikerült soha kapcsolatot kialakítani velük. És én képes voltam bőgni, sírtam, ha
egy-egy kapcsolat, amire olyan nagyon vágytam, nem jött létre.
Volt a közelben egy csomó velemkorú srác, meg volt két pár évvel idősebb fiú,
akik a szomszédba laktak, testvérek, akiket én úgy vettem hogy barátaim. Egy tízgyerekes családhoz tartoztak. Tolvajok, útonállók, meg utcai kurvák lettek azután
ezek a Restár-gyerekek — de akkor én úgy vettem hogy a barátaim, mindent megtettem nekik, ö k meg iszonyúan kihasználtak engem, és rettenetesen megbántottak
mindig. És én egyáltalán nem láttam át, hogy ezek tudatosan csinálják ezt, hogy kijátszanak, kinevetnek, szórakoznak velem — amíg én halálosan komolyan gondoltam
a barátságunkat!
És mindig ezekkel voltam. Mikor ötödik osztályos lettem, kezdett már veszélyessé
válni ez a barátság, mer belémkötöttek a többiek, nekemjöttek, amér én ezekkel
járok. A végén már azt mondták, hogy én is Restár vagyok. Hogy a testvérük vagyok
én is, engem is Restárnak hívnak! És rámuszítottak egy gyereket, aki fölöttünk járt,
úgy hívták hogy Kisréti — hát ez iszonyú! — egyszerűen fölbérelték, hogy ha én be
akarom bizonyítani, hogy nem Restár vagyok, akkor evvel a Kisrétivel meg kell
verekednem. Hát ötödikes voltam, pontosan tudtam én hogy Tóbiás vagyok — de
hogy ezt így kelljen bebizonyítani?! Ha le tudom győzni, akkor rendben, akkor Tóbiás a nevem, de ha nem, akkor Restár!
Nagy erős srác volt ez a Kisréti, idősebb nálam — hát én is erős voltam, de én
nem verekedtem soha, nem is tudtam verekedni! Hátravittek az iskolaudvarba, Budakeszin, a régi iskola udvarán, körbeállt az osztály, mi meg elkezdtünk birkózni. És
nekem borzasztóan nem volt kedvem verekedni, iszonyúan féltem is az egésztől —
hát mi lesz ha most én itt alulmaradok? És éreztem hogy agyonvág ez a Kisréti,
hogy mindjárt leteper, nem azér mer erősebb nálam, hanem mer én még mindig
nem veszem komolyan a dolgot, még mindig nem fogtam fel, hogy nekem itt most
verekedni kell, és mindenáron győzni, hogy megvédjem magam!
És akkor valahogy az utolsó pillanatba észheztértem és megembereltem magam,
hogy a fene egye meg, hát muszáj! És mégfogtam, megszorítottam, és szépen magam
alá gyűrtem a Kisrétit. Szépen letepertem. És tartottam.
Aztán fölengedtem. Ö meg elkezdett ordítozni, hogy — A kurva anyádat! — meg
így meg úgy. És a többiek meg visszahúzódtak kicsit távolabbra, és — hát szóval
hiába győztem, hiába volt az eggyesség, nem lett semmi. Elmentek kicsit messzebbre,
és onnan kiabálták, kórusba, hogy
— Azér CSAK Restár vagy! AKKOR IS Restár vagy! MINDENHOGYAN Restár
vagy!
Az Emmáékon kívül volt azér még egy rokonunk, apámnak a bátyja, az Pesten
élt már régóta a családjával. Művezető volt a Ganzba vagy hol. De azt én csak egyszer láttam, mikor kijött hozzánk Budakeszire. És akkor azt se tudtam róla, hogy a
nagybátyám!
Beteg volt akkoriba apám, otthon ült, és a Kálmán kijött hogy meglátogassa a
beteg öccsét. Ott ültek az asztalnál és beszélgettek, vitatkoztak egész este, ott ültem
én is, hát hagyták hogy ott legyek, úgyse értem hogy mit beszélnek — és dumáltak,
dumáltak, teljesen belemelegedtek, és — hát tényleg nem értettem hogy miről van
szó, pedig marhára figyeltem, a Kálmán mondta, mondta a magáét, magyarázott,
kiabált, és én nem értettem, de azt éreztem hogy nagyon tisztán beszél, és azt is
éreztem, TUDTAM, hogy kurvára igaza van a Kálmánnak! Apám még úgy mentegetődzött, hímezett-hámozott — de a Kálmán az nem, az teljesen egyenesen és keményen — miről beszélhettek? az életükről? politikáról? a világról? képtelen vagyok
így utólag már összerakni, pedig nagyon fontos lenne. Csak annyi jön be, hogy a
Kálmán többször is mondta apámnak, hogy
39

— Nem azér jöttem, hanem hogy beszéljek veled! Mer úgy érzem, hogy veled
megbeszélhetek mindent! — ezt többször is elmondta.
És akkor kimentek az udvarra, biztos vizelni, és ahogy így bele voltak melegedve
a dologba, folytatták kint az udvaron is, ott is magyarázott tovább a Kálmán, nyár
volt, meleg, és álltak kinn és mondták tovább —
és akkor a szomszéd, a Restár — a barátaim apja! — hallotta az egészet. Az az
állat kihallgatott mindent.
Én ezt az egészet csak sokkal később tudtam összerakni, ahogy anyámtól meg
apámtól megtudtam a részleteket. Hogy a Restár ismerte a Kálmánt, mer ugyanott
dolgozott ahol a Kálmán, azt hiszem a Ganzba. És kihallgatott mindent akkor este, a
tornácon állva. És ez a szemétláda lebuktatta a Kálmánt. Űgyhogy ebből egy órjási
zűrzavar lett, meg — hát én pontosan nem tudom, hogy mi baja lett a Kálmánnak
ebből, én csak azt tudom, hogy a Kálmán öngyilkos lett.
Talán két hétre azután hogy nálunk járt, öngyilkos lett. Gyógyszerrel. Este úgy
feküdt le, mintha semmi baja nem lenne, közben már telizabálta magát gyógyszerrel, lefeküdt a felesége mellé, elaludt, és többet nem ébredt föl. És a felesége semmit
nem vett észre az egészből! Semmit! Csak reggel.
Csak amikor meghalt, én akkor tudtam meg, hogy a nagybátyám volt.
A felesége, a Boriska néni, már mikor özvegy volt, elég sokszor kijött hozzánk
egy időben. Volt két gyerekük is, a Borika meg a Miklós, de az öcsémet, az Árpádot
is eléggé szerette a Boriska néni, mert hogy a Miklósra hasonlított talán, vagy mittudomén, mindig játszott vele, erre emlékszem.
De azt hiszem hogy a Boriska néni nem sokat tudott róla, hogy miért is halt
meg a férje. Mer csak azt hajtogatta mindig, hogy bolond volt a Kálmán, azért kellett meghalnia, hogy nem volt erre a világra való. Mer hogy mindig lázadozott, mer
neki nem volt jó semmi, pedig családja volt, két szép gyereke, művezető volt — hát
mi kellett volna még neki, mit akart volna még? — ezek a szövegek mentek mindig.
Meg a gyerekei is hülyének tartották a Kálmánt — egyszer beszéltem velük erről
később. Azt mondták hogy diliből lett öngyilkos. A Miklós melós lett, de művezető
most már, a Bori meg férjhezment valami káderhez — jól megvan mind a kettő.
Amikor följöttünk Budakeszire, apám először mentős lett. Ott megemelte magát,
hazavágta a derekát. Operálni nem merték, mer már akkor gyenge volt a szíve is —
szóval akkor úgy volt hogy nyomorék marad, tolókocsizni fogják meg minden —
akkor lehettem vagy négy éves. De aztán helyrejött valamennyire, és kapott könynyebb munkát, raktáros lett a Zöldség-Gyümölcs elosztótelepén — értelmes volt
apám, meg hát úgy tisztába volt a dolgokkal, tudták használni —, csak viszont
szar volt az egész, mer nagyon becsületes volt apám világ életibe, úgyhogy nem
tudta nézni ami ott megy, csak kinyírta magát evvel is. Hát aki nem úgy ugrál
ahogy fütyülnek, meg túlságosan belelát a kártyákba és a száját is kinyitja, azt
hamar süllyesztőbe rakják. Ügyhogy ott meg az lett, hogy a sok idegeskedéstől kidurrant a gyomra neki, gyomorbeteg lett. Aztán már hol dolgozott, hol nem, otthon
volt, meg sokszor kórházba is. Már nem lehetett megállítani akkor, mindenfajta bajai
lettek — végül aztán kapott egy szívtrombózist, leszázalékolták vele, akkor m á r otthon volt mindig. A legvégin is a szíve vitte el. Akkor voltam pont húsz éves.
Amikor apám egy kicsikét rendbejött a derekával, akkor meg anyám lett nyomorék. Fonógyárba dolgozott, és ott megszúrta valami gép a lábát, és kapott tőle
gyulladást, aztán vénás trombózist, és az István kórházba meg félrekezelték, teljesen,
úgyhogy a végin már ott tartott a dolog, hogy le akarták vágni a lábát. Anyám már
az első perctől érezte, tudta, hogy gáz van, hogy félrekezelik, mer anyám egy okos
asszony a maga módján — de valahogy nem hitt magának! Csak aztán mikor már le
akarták vágni a lábát, akkor megtagadta, nem járult hozzá. És neki lett igaza, mer
megmaradt. Csak hát nyomorék lett a lába, teljesen. Én voltam olyan kilenc éves
forma akkor.
Ügyhogy amibe én fölnőttem, hát az egy igazi nyomor volt. Hát iszonyú körülmények között nevelkedtünk mi föl! Olyan ezerötszáz, kétezer forintokból tengőd40

tünk hatan. Én elég hamar észrevettem, hogy milyen szar körülöttem minden, és
megértettem, hogy hát pénz kellene, hogy ebből valahogy kimásszunk, és állandóan
azon ábrándoztam, hogy ha majd nagy leszek és elkezdek dolgozni, akkor majd
annyi pénzt fogok keresni, hogy meg tudom váltani a családot, az összes otthoni
gondot meg tudom szüntetni — és egészen erre álltam rá, mer állandóan ebbe éltünk,
hogy a PÉNZ, a PÉNZ, és nekem akkoriba érzelmileg nagyon fontos volt a családom.
És iszonyú volt nézni, hogy állandóan mindenkitől kölcsönkér anyám, csak hogy élhessünk, EHESSÜNK — néha talán túlzásba is vitte ezt az evés-ügyet, mer valahogy
mindig attól félt hogy éhezni fogunk, vagy mittudomén, és akkor ezért minden megaláztatást vállalt — hát borzasztó volt!
Sokszor engem kűdött pénzt kérni az Emmához. Egyszer az Emma kitört — hát
kis srác voltam, még azt se tudtam miről van szó, leragasztott borítékba vittem az
anyám levelét! — és nekemesett az Emma, hogy „mér írja az anyád azt hogy »-kölcsön«, amikor úgyse adja vissza soha!" — így. De kiabálva! Hát én azt se tudtam
hogy mit beszél! De amikor megértettem, akkor megértettem azt is hogy hát igaza
van, hát tényleg nem fogjuk tudni visszaadni azt a pénzt — de szólni nem tudtam
semmit, csak álltam ott mint a hülye. Hát iszonyú szar volt. Aztán valahogy megnyugodott az Emma, odaadott egy százast, hogy „na vigyed", meg mondta hogy „jól
van kisöreg, hát mit tudsz te az egészről", meg hogy „kár is volt ezt mondanom
neked" — de hát akkor már kimondta. Ilyen az Emma. Sose fogja föl hogy kit hogyan bánt meg, meg azt hiszi hogy csak úgy jóvá tudja tenni a dolgokat egy szóval.
Még mikor egész kis srác voltam, vállaltam mindenfajta gyerekmunkát, kezdetleges dolgokat: boltba jártam, vizet hordtam, meg ilyesmik — hát egy-két forintéiakkor még. De ez olyan felemás dolog volt, mer nem tudtam hogy szabad-e ezér
nekem pénzt elfogadni. Mer tulajdonképpen hát nem a pénzér csináltam, hanem
hogy egy másik embernek segítsek! Mer az valamilyen oknál fogva nem tudja megcsinálni, mer öreg, vagy beteg, vagy gyönge, vagy valami — hát akkor meg kell csinálni helyette! Nahát persze mindenki elfogadta ezért a pénzt, sőt hát meg is követelte, nyújtotta a markát — én is elfogadtam ha adták, de furdalt a lelkiismeret
érte. Szóval valahogy nem volt tiszta dolog ez! Aztán anyám megnyugtatott, de főleg
a többi gyerek, hogy — Hülye vagy te, hát dolgoztál, hát pénzt kaptál érte, jól van,
kész! — Na akkor evvel úgy valahogy megnyugtattam magam.
Olyan tizenhárom éves lehettem, amikor először elmentem rendes munkára. Teljesen szarban voltunk akkor is, apám valahol Visegrádon szanatóriumba, és nekem
eszembe jutott, hogy az osztálytársaim mondtak mindenféle lehetőséget. Vakáció volt,
nyár, és én eggyik nap előadtam anyámnak, hogy én el akarok menni dolgozni a
vasúthoz. És ő eggyáltalán nem mondott nemet. És ettől úgy bátorságot kaptam.
Felébredtem reggel — borús reggel volt — felkeltem, és — na, én most elmegyek dolgozni! És anyám meg nekiállt hogy csinál nekem reggelit. Nagyon nem lehetett pénze neki, de csinálta, mer én most dolgozni megyek. Teát főzött, meg krumplit
sütött a lerbe, zsírt is adott hozzá, úgy látszik volt még azér zsírja — és nekem
borzasztó izlett az a reggeli, mer tudtam hogy azér van, mer dolgozni megyek! Az
iszonyú szép volt!
Mentem a vasúthoz. A sinek közt kellett volna a gazt kapálni. Sokan álltak már
sorba, idősebb emberek, fiatalok, asszonyok, gyerekek is. Ott álltunk, aztán egy idő
után kijött egy egyenruhás vasutas, és mondta hogy a személyi igazolványokat készítse mindenki elő. Hát az nekem nem volt még akkor. Űgyhogy már gondoltam,
hogy nem fognak fölvenni, de azér hátha mégis — végigálltam a sort. És a végin
megmondták, hogy amér nem vagyok még tizenhat éves, engem nem tudnak alkalmazni. És akkor irigykedve néztem a többit, hogy mennek melózni, és majd kapják
az ötforintos órabért, és eszembe jutott hogy most pénz nélkül fogok hazamenni,
hát én mindenképpen dolgozni akartam, pénzt keresni —
és akkor elmentem a Királyhoz. Aki egy ilyen maszek parasztember volt. Hogy
hátha volna nála valami munka. A házától utánakűdtek, mer kiment már, úgy találtam meg a réten, és akkor mondta hogy lehet szénát gyűjteni, öt forintos órabérér.
41

És akkor nekiálltam szénát gyűjteni. Voltak ott már jópáran, de én voltam a legkissebb. És tudtam keresni naponta a tízórás munkával ötven forintot. És akkor vittem anyámnak a pénzt.
Második héten már kapáltam. Nagyon szerettem volna egy szandált venni, de
közbe tudtam, hogy az nem érdekes most hogy én mit szeretnék, mer otthon kell
változtatni a helyzeten, oda kell a pénz. De egy szandált is nagyon szerettem volna!
Száznegyven forintér adtak akkor egy szandált, gyerekszandált — talán úgy volna
jó, hogy anyámnak is adok, meg magamnak is megtartok valamennyit? Visszafogtam
akkor minden héten ötven forintot. Úgy vettem meg a harmadik hét után a szandált.
Gyerekkoromba — hát erős voltam már akkor is, erősebb mint a többi gyerek.
Sokszor játszottunk lovascsatát — az olyan, hogy a kissrácokat a nyakunkba kaptuk,
és szaladtunk egymásnak, hogy ki tudja ledönteni, lerántani a másikat a lováról.
Mindig ilyen kis nagyszájú, magabiztos, erőszakos krapekok voltak a kapitányok,
azok ültek föl, vívtak egymással, a lovak meg fogták közbe a lábukat, állták a sarat,
meg szaladtak ha kellett. És én mindig ló voltam. Hát tetszett nekem ez, hogy mindig én voltam a ló, mer erős voltam, és hát a jó ló az borzasztó erős, és nem lehet
kidönteni a helyéből! És mindig az volt, hogy én maradtam egyedül a placcon a
lovasommal!
Csak az volt a szar, hogy amikor a győztes kapitányok a babérokat learatták,
akkor én szóba se kerültem. Hát ugye: egy LÖ? Szóba se kerültem! Hanem hát
„éljen a kapitány!" És ez borzasztó rosszul esett nekem. Ez nekem annyira FÁJT,
hogy sokszor elbújtam és elbőgtem magam. Hát ezeknek eszükbe se jut az, hogy
nélkülem nem győznének?! BORZASZTÓAN f á j t ! De megmagyarázni soha nem tudtam ezt nekik.
Hát én voltam a ló. Erős voltam, de eléggé csöndes gyerek, verekedni nem tudtam meg nem is akartam, ilyen kiálló ló-fogaim voltak — —

JÁNOSY

ISTVÁN

Kaszálás
De jó
rétet,
fű,
s

kaszálni hajnalezüstben
a
amint úgy reccsen a harmatos
s szárnyasok
sem
énekelnek,
vattapuhán
ölel őszi langy köd.

Apám 10 éve itt e helyen
kaszált,
a rendet végig vágta
türelmesen
(szíve utóbb igen
dörömbölt
75 évesen).
Eltűnődöm:
miért kívánta így a kaszát,
hiszen
még szinte gyermek volt, amikor
búcsút
vett a galambszín rét
ködétől,
marcali táj suhogó
füvétől.
Most már tudom mért.. . Lám, amidőn
osztódni kezdett, s a madarak
dala
csöndült, megláttam Isten arcát
távoli fákban, arany
füvekben.

a köd

A létben minden változik. Ős hegyek
vetődnek és eldőlnek a városok.
Szétfröccsent
koncokat
temettem.
Ott vicsorogtak a
zsírpapíron
gyermek-halálfők.
Fúlva
kimúltakat,
a fölrobbantott
hídrul
esetteket
sirattam el. S ha egyszer
újra
pöffen a gomba, s a légbe dőlnek
megint a métropoliszok.
És a Föld
a földközépig
tárja sivár
belét;
rabbá az embert sanda gépek
űzik-emésztik,
amíg csak egy él.
Az eredendő bűn a szivünkben
ott
lapul menyétként,
s ugrani
fondorul.
Az értelem nagy
arzenálját
kell vele szembefeszítni
daccal.
S kaszálni mindig kell a kenyér
miatt,
s az állatoknak. Sárgul amott a lomb.
Körtvélyfa
rőtbe lángol. Illó
lombzizegés,
lilehang
cirógat.
43

Már nem izgat.
Már nem izgat a sok idomtalan
ház,
mely belep mindent: korcs
betoncsoda,
s hogy kivágva hevernek a legszebb
fák,
s legelők helyén bogáncs,
laboda.
Szemembe
már kendermagos
köd vattáz
el embert, tájat: indulok tova
a nád felé; bóbitájuk
ingatják
a nádbugák — már nem tudom,
hova
vezet a keskeny palló, mire
lépek,
s fölrezzennek
iromba
madarak,
s a bürü egyre keskenyebb,
merészebb,
s a lábam alól végül
elmarad.
Lépek tovább — meglátom apám arcát
a vízen, s ellep az
alaktalanság.

ZALÁN

TIBOR

Szitakötő-temetés
?Mely Időben méretkezik
a lélek?
Az est puhán leereszti
szárnyát
kék tüzek között verdesnek a tornyok
s a végtelenbe
részegített
horizontra
ejtik
haranguk dermedt
érceit
hangok
kristálya
kihűlt már
Holdvizek
partjainál
SIRATLAK
SZITAKÖTŐ
kicsi Asszony
hajam vetése kiszökik a télbe
Fény vett magához
megértem
Fényarany fonálon
ereszkedsz
alá
a semmi
Dániel-nyugalmú
vermeibe

Fénykék
szemfedőd
egekre szelíd haraggal
csapódik
Élőket temet csak a halál
Kit a fény
ÍGY
emel
magához
romlatlanul ragyog fenn az Időben

áttetsző

¡SIRATLAK
Hiába
szólítanálak
a holdvizek
partjairól
kisuhansz
a hangok záruló résén
remegő
szárnnyal
oly testtelenül
miként az angyalok
s olyan
lebegőn
Leszel megint
fény
mi voltál
teremtésünk
előtt az alaktalan
anyag
fölött
Majd ott ragyogsz hová már nem
követhet az elme
SZITAKÖTŐ!
Magányom köt le a földhöz
a véges dolgok
enyémek
De
észrevétlenül
a versek erőterébe
sodorlak
hogy légy a
létezésem
Hiába
ereszkedsz

fényarany
fonálon
alá
a semmi
Dániel-nyugalmú
vermeibe
s a fénykék
szemfedő
hiába
csapódik
szelíd haraggal az áttetsző
egekre
élőket temet csak a halál
kit a fény
így
emelt
magához
romlatlanul ragyogsz fenn az Időben
KICSI

ASSZONY

A hintaló álma
Mely Időben
• méretkezik a lélek?
Múlt-Időben hagyott
hajunk
vagy jövő-időbe fagyott
vérünk
dönti el végül: mit érünk?
Kihajózik velem a csönd
Te jársz a vizeken s jársz mindig
előttem
pedig te
elmaradtál
testedet s a lelked
egy nagyvállalat
ágyába
fektetted
az ég zöldjét bevert orrom vére
csörömpölve
festi pirosra — EZ a vers tán
nincs irány csak nincs csak irány nincs csak fájdalom
van
1954
és úgy születtem
a fájdalom ÉN leszek
Anyám
arcán
megpattantak
az erek
s a háromfejű hidrák a szénre vizeltek hátul az ólban
»nem történt
semmi«
hallgasd
a hóban lépő vadmadarak
megcsukló
zokogását
vonaton utaztam
sokáig
cigaretta
nélkül
az iránytengelyek
lefelé vagy fölfelé
de ki dönti majd. el hogy a barnaárnyékú
férfi
hányszor húzta végig tenyerét a szomjas
nyárfa
forró bőrén
ki dönti majd el
mikor a vizek cseppfolyós végtelenné
tisztulnak
s kihajózik velem a csönd
TE jársz a vizeken s jársz mindig
előttem
hátad vonalát bíbor-ragyogásba
vonja a Semmi
hová
indulunk
az utazások eszméletlen törvényei
szerint
térdig a kék
füvekben
s meghempergődzünk
a kaszákat markoló
madárijesztők
lábainál
összegubancoljuk
az utak dombokon iramló sokféle
vonalát
ki nem tévedhet el megteheti
kihallgatásra Istenhez így indulat csak az elme
Ugye!
Kettőt

lépnek a tornyok

a ködben

s

megállnak

BALÁZS

JÓZSEF

A dobos
Mielőtt a Kraszna rozoga fahídjára lépett volna, Baraskó nagyságos úr
házánál nézett körül. Válláról lecsúsztatta a papírzsákot és az árok szélére
lökte. A papírzsákban volt mindene, de itt már nem féltette, nem volt kitől
féltenie, mert a hűvösséget árasztó, árnyékos utcán senkit sem látott, s a nagyságos úr udvarán is csak nagysokára jelent meg egy idegen ember. Sohasem
látta. Létrát tartott maga előtt, majd gondosan a ház falához támasztotta.
Akkor közelebb lépett, s az ereszt babráló idegen férfitől megkérdezte, hogy
nem találkozott-e olyan deszkával, amelyen az ő neve olvasható, meg egy külföldi ország kikötőjének a neve. Abban a kikötőben van egy fűrésztelep, ahol
évekig dolgozott, magyarázta hosszadalmasan az ismeretlen embernek. Az b°szszúsan szólt rá a létra tetejéről:
— Kinek a neve? Miről beszél?
— Az én nevem. Hakli Zsigmond. Itt lakom, pár házzal odább — mutatott
hátra bizonytalanul.
— Én, kérem, semmilyen deszkáról nem tudok. Sosem láttam i l y e t . . .
— Deszkán üzentem haza — kezdte részletezni Hakli Zsigmond a mondókáját. — A háború után külföldön maradtam, egy fűrésztelepen kaptam munkát. Egyszer véletlenül megtudtam, hogy az én kezem alól kikerülő deszkákat
Magyarországra szállítják. Akkor kezdtem ráírni a nevem. Tintaceruzával!
Bármennyire is fontosnak tartotta, hogy részletezze ezeket a dolgokat, arról
már nem beszélt, hogy a hadifogság után összeállt egy asszonnyal, rövid ideig
az igaz, de ott lakott az asszonynál. Aztán egyszer véletlenül meghallotta, hova
szállítják azt a temérdek sok deszkát. Akkor döntött úgy, hogy hazajön. Itthon
pedig már nem talált senkit. Az apja már nagyon régen meghalt, egy-egy
mozdulatára emlékszik csak, az anyja pedig nem győzte hazavárni és bizonyos,
hogy a bánat vitte el a másvilágra — szó szerint így mondták neki a szomszédok. A házukba pedig, nem tudni, hogy kik és miért, egy idegen családot
költöztettek, akik néhány perccel előbb be sem engedték az ajtón.
Az ereszt babráló férfi minden szót külön ejtve, hangosan, szokatlanul
nagy szüneteket tartva csak nagysokára szólalt meg. Éppenhogy csak mondjon
valamit, de azért mégis úgy hangsúlyozta a szavakat, hogy abból Hakli Zsigmond mindent értsen:
— Maga csak ott lakott abban a házban, ugyebár — megindult a létrán
lefelé —, most már, kérem, nem lakik ott. Az már nem a magáé. Az már nem.
Hakli Zsigmond deszkáiról egyáltalán nem volt kedve beszélni.
— És ez a ház sem a Baraskó nagyságos úré? — kérdezte riadt gyorsasággal Hakli.
Az ismeretlen férfi leült a létra alsó fokára, cigarettát sodort, és többé
nem vett tudomást Hakliról.
— Én sohasem láttam magát a faluban . . . — szeppent meg a férfi hallgatásától Hakli.
A Kraszna keskeny kis fahídján állva újra és újra végiggondolta az elmúlt
napokat. Végtére is elmehetne panaszkodni az elöljárósághoz. Végigharcolta a
háborút. Letöltötte a hadifogságot. Igaz, nem jött haza azonnal, tetszett neki a
fűrésztelep, jó fizetést kapott, az az asszony mosott rá, gondozta, az irdatlanul
nagy kikötőben pedig kedvére mászkálhatott egyik kocsmából a másikba, mígnem aztán meglátta azt a szürke, nagy hajót, amin a deszkákat szállították
Magyarországra. És amikor csak nem jött semmilyen válasz a deszkákra írt
47'

címre — ő maga sem értette pontosan, hogy milyen választ várna, de valamit
mégiscsak várt —, akkor indult el haza.
Átment a hídon, lassan lépkedett lefelé a töltésoldalon, arra gondolt, hogy
eszik valamit. Aztán — mert a töltésről ellátott a szomszéd faluig — hirtelen
új gondolata támadt: megkeresi Naményban a Perényi családot.
Mielőtt elvitték volna katonának, sokat dolgozott Perényiéknek. Igaz is.
tőlük kér majd tanácsot, hogy menjen-e az elöljáróságra, tegyen-e panaszt az
idegen család ellen, kérje-e, tegyék ki őket a házából. Hiszen az törvényesen az
övé. Egyébként is: a szabad ég alatt nem aludhat.
Perényiék háza a falu közepén állt, s Hakli a református templom melletti
bejárón — csakúgy, mint régen is annyiszor — lépett az udvarra. A hosszú és
magas kőépület szemernyit sem változott,, talán csak a tágas udvart nőtte be
magasabban a fű. Igaz, az istálló faláról nagy foltokban szakadt le a vakolat,
s az ajtaját is fával támasztották ki. A bejárat mellett kiszáradt a hatalmas
eperfa, nem volt senki, aki kivágta volna. Amikor napszámba járt, az eperfa
alatt pihengetett és ette az édes, lila epret, olyan volt a színe, mint a sok dudvától a libafos. Oltott eper az, mondta Perényiné, Otília asszony, még az apám
oltotta be, mondván, hogy a világnak ezen a táján terem meg a legfinomabb
eper, és az udvaron igazi pihentető árnyékot is csak az eperfa adhat.
A papírzsákot letette a fűre, körülnézett: hátul a kert felől hallotta a tyúkok kurta kárálását. A kert alatt, a Krasznánál tüzet gyújtottak a cigányok,
s a szállongó füstben hadonászva, kiabálva sütötték a halat.
Hakli belépett a nagy konyhába, gondolva, hogy itt- talál valakit a családból. De csak Perényiné, Otília asszony ült a konyhaasztalnál, és éppen egy
felébe vágott hatalmas disznótököt tartott a kezében.
— Hát maga, Zsiga? — nézett nagyot, de nem állt fel.
Nagy vigyázva az asztal sarkára tette a tököt.
— Megjöttem — suttogta a konyhaajtónál topogva Hakli Zsigmond.
— Már azt hittem, hogy elveszett, de az a fontos, hogy mégis visszajött!
— hadarta Otília asszony.
Aztán megkínálta a férfit tökfőzelékkel, meg pirított kenyérrel. Amíg
Hakli evett, az asszony elmesélte, hogy a férje itthagyta, elment a katonákkal.
Néha ír egy-egy levelet és panaszkodik... De az is lehet, hogy hazudik, hogy
jobban él azokban a gazdag nyugati országokban, mint ahogyan ők a háború
előtt valaha is éltek. Aztán Hakli következett: előadta a hadifogságot, elmagyarázta — akárcsak az ismeretlen férfinek Baraskó nagyságos úr udvarán —,
hogy üzent ő haza, de nem levélben, hanem deszkákon. Irt ugyan levelet is,
még a frontról, de nem kapott rá választ, és később a deszkák sem hozták meg
a szerencséjét. Most már tudja, azért nem jött válasz a levelére, mert már
akkor meghalt az anyja, arra azonban, hogy miért nem válaszolt valaki az
országból a deszkán küldött üzenetre — nem talál magyarázatot. Most meg
egy idegen család lakik az ő házában, ami törvényesen az övé.
Otília asszony pillanatok alatt felmérte a helyzetet. Felajánlotta Haklinak,
hogy maradjon nála, ott áll üresen az egyik nagy kamra, betesznek egy
á g y a t . . . Munka azért — ha nem is éppen annyi, mint a háború előtt — még
akad, igaz, csak a kertben és az udvaron, de férfi nélkül nem boldogul. Meg
aztán (biztos volt benne, hogy ezzel Haklit végképp meggyőzi) ott van a kis
törpe ló, azt nem vették el tőle. Amit el lehetett vinni, azt felpakolták, elvitték,
de a lovat meghagyták. Maga sem érti, hogy miért, mint ahogyan a bricskát
is meghagyták. Jó lenne, ha Hakli befogná a kis lovat a bricska elé és esténként azzal vinné őt a környékbeli falvakba.
Hakli a félbevágott tököt bámulta, nem értette, hogy miért kellene Otília
asszonyt minden este elvinni a szomszéd falvakba.
— Már ugyan hatvan jócskán elmúltam, de hát kellett valamilyen mun48

ka . . . Meg kell élni, nem? Tánctanfolyamot vezetek. Én szerveztem meg mindenütt — magyarázta el az asszony Haklinak a dolgot.
Hakli berendezkedett a kamrában. Nem foglalkozott az elöljárósággal, abban bízott, majd csak kimegy az az idegen család a házából. Egyelőre a nagy
Perényi házban lakhat, mert a ház még áll, ha el is vittek sok értékes dolgot.
Ott a nagy kert, ahol minden megterem, s hogy esténként majd szállítania kell
Otília asszonyt, az még külön kedvére való volt.
Eltelt egy hét is már — Otília asszony minden este más-más faluban tanította a tangót meg a keringőt. Mindenütt csak egyetlenegy zenészt fogadott fel.
Aztán egy reggel kétszer is rácsapott Hakli vállára.
— Maga megtanulhatna dobolni, nem elég egy hegedűs . . . Nem elég minden este egy öreg cigány. Kell még egy dobos. Zsiga, maga még fiatal, érzi a
ritmust, érezni fogja. Én rávezetem mindenre, előttem olyan nincs, hogy nem
lehet — lelkesedett az asszony.
Haklinak tetszett a dolog, csak éppen azt nem tudta, honnan szerez dobot.
Otília asszony, mintha belelátott volna, azonnal kisegítette:
— A jobb helyeken már nagy hangszórók vannak, a kisbírók meg nem
nagyon használják a dobokat, azokat kéne megszerezni... Ahol meg kettő is
van, elég az egyiket elhozni.
Így is történt. Hol a községháza padlásán, hol egyszerűen csak az irodák
falán felakasztva találták meg az agyonhasznált, kecskebőrből készült, alig'
kétarasznyi dobokat. Egy-egy tánciskolás bemászott az ablakon és nagy titokzatoskodással — miután meggyőződtek róla, hogy senki sincs a közelben rajtuk
kívül — kidobták a könnyű kis dobokat az ütőkkel együtt.
Hakli először a kamrában gyakorolt. Négy dobot is maga elé tett, leült az
ágya szélére és úgy próbálgatta a rövidebb és hosszabb ütemeket, a pergetést.
Mindegyiket maga elé rakva kiválasztotta a két legjobbat — mert nem vihetett
magával többet kettőnél —, ha az egyik esetleg beszakad, legyen kéznél a tartalék, emiatt nem állhat le az iskola. A bricskán alig volt hely, mivel Otília
asszony tojásért, krumpliért, lisztért tanította táncolni az ifjúságot.
Egy idő után rendszeresen elkísérte őket Libus Oszkár is. Hakli sosem
hallott róla, de Otília asszony nagy szeretettel beszélgetett vele, boldogan, felvillanyozva szorongott miatta az ülésen. Mindig terveztek valamit, s az asszony
szakadatlanul dicsérte Libus ötleteit. Libus Oszkár kiválóan táncolt — Hakli
ugyan kétségbe vonta ezt, de nem vitatkozott Otília asszonnyal — s hónapokon
át arra készült, hogy a nagy szálkái szüreti bálon énekelni is fog. Otília aszszony biztatta és majdhogynem ujjongott, amikor Libus közölte vele, hogy az
első magyar rock and roll bemutatót is ő fogja megtartani a szálkái nagy
zsinagógában, merthogy azt alakították át a szüreti bálra.
— Az lesz a mi munkánk betetőzése — bizonygatta Otília asszony. —
És senki sem mondhatja, hogy mi itt az isten háta mögött lemaradtunk a világtól. Hallott Oszkárkám a világ első nagy rockfesztiváljáról a Wembley stadionban? — kérdezte Otília asszony.
— Akkor még Sztálinvárosban dolgoztam — legyintett Libus Oszkár.
Otília asszony előtt nem lehetett kétséges, hogy a rock minden zene fölött
győzni fog. Libus tudálékos jólértesültséggel hangsúlyozta, hogy amikor meghallotta a világ első nagy rockfesztiválját a Wembley stadionból azon a bizonyos rádióadón (Hakli nem értette pontosan, hogy melyiken is), remegett minden porcikája. Hát igen, kiáltott fel, a rock a legnagyobb dolog a háború óta!
A szálkái szüreti bál egyre jobban megmozgatta Otília asszony fantáziáját,
ám mégis, bizonytalanul megkérdezte Libust:
— Nem lesz ebből valami baj?
— Miért lenne — gondolkodott el Libus.
— Megfenyegettek . . . Azt mondták, hogy egy imperialista házban lakom
és örüljek, hogy még nem pakoltak k i . . . Hallott már ilyet? Mállik a vakolat.
4 Tiszatáj

47

beázunk, és az én házam egy imperialista ház. Merthogy a férjem Nyugatra
m e n t . . . — magyarázta az asszony. — És egyszercsak arra ébredek, hogy a
rockot, szóval é r t i . . . Összekapcsolják a házammal és nemcsak a házam, de a
munkám is . . . összekapcsolják az imperializmussal.
Libus erre azt válaszolta, hogy majd megvárja a kedvező pillanatot, akkor
énekel rockot, ha a bálban tetőfokára hág a jókedv.
Ez megnyugtatta Otília asszonyt.
— De a cving sem egy utolsó tánc — szólt közbe félénken Hakli Zsigmond.
Hakli azért szólt közbe, mert ő maga a szvinget dobolta a legjobban, még
Otília asszony is megdicsérte. Az az új tánc. a rock, gondolta, nem biztos, hogy
jobb a szvingnél.
— A szving, a szving! — legyintett Otília asszony. — Különben is,
figyeljen rám Zsiga, mondtam már magának, hogy ebben a zsíros svájcisapkában ne doboljon. Ott a szekrényben a férjem sok holmija, legalább nyolc
kalapot hagyott itt, majd abból kell kiválasztania, ami a legjobban áll magának . . . A kalap mégis más . . . És adok magának valami félcipőt is. Sáros, fekete bakancsban mégsem dobolhat... A szüreti bálon úgy fog kinézni, mint
egy igazi zenész . . .
— . . . hogy felléphet majd a Wembley stadionban is — tódította Libus
Oszkár.
— Hol? — érdeklődött félénken Hakli, megbánva már, hogy említette a
„cvinget".
— Hát ahol a magyarok legyőzték az angolokat, a f o c i s t á k . . .
— Hallottam róla — adta meg magát Hakli, s esze ágában sem volt
tovább ellenkezni, látván, hogy az asszony is egy szelet fúj Libussal, mondhat
ő bármit, most úgyis belefojtanák a szót.
Hakli számára teljesen tisztázatlan volt Libus szerepe. Hogy miért jön
velük faluról falura? A legváratlanabb pillanatokban megállíttatja a bricskát,
és ilyenkor Otília asszony is biztatja, hogy csak nyugodtan Oszikám, tárgyaljon
az emberekkel, intézze csak a dolgát, megvárjuk. A tánciskolában, meg a vizsgabálokon Libus bemutatja a sztálinvárosi figurát, az egész pár pillanatig tart,
de ezt csak ő tudja, s annyira odavan magától, pedig semmi az egész, rádióból
tanulta, még ő is bevallja; rángatózás behunyt szemmel, dobálja a lábát, kidülleszti a fenekét, löki, hajítja, dobálja, rántja magához a lányt. Néhány
terményfelvásárló már elkezdte utánozni, egy postást is megszédített, megtanulta a sztálinvárosi figurát. De mégiscsak kevesen vannak, a szvinget, a
tangót, meg a csárdást az egész falu táncolja. Hakli arra gyanakodott, hogy
Libus szeretne a dobos lenni. Márpedig erről szó sem lehet, a dobokat ő szerezte be, az ő tulajdona. Bármennyire is erősködne Libus, a dobokra vigyázni
fog. Most már valóságos kincs az, az ágya fölött teljesen beborítja a falat a
sok kis kerek dob. És végtére is az ő szerepe nélkülözhetetlen Otilia asszony
mellett. Otília asszony mindig arra biztatta, hogy boldog legyen. „Ha már így
alakult a sorsunk, mi is kibabrálunk a világgal, nem ijedünk meg", és elnevette
magát. „Hát maga is, Zsiga! Milyen sorsa volt, én el tudom képzelni, a szenvedést, de már remélem, minden szomorúságot elfelejtett, vagy lassan elfelejt . . . "
Hakli tudta, hogy mennyire igaza van az asszonynak. Esze ágában sincs
az elöljárósághoz menni panaszra, majd csak visszakerül az a ház az ő tulajdonába. Ugyanúgy gondolkodott, mint a kikötőben, a fűrésztelepen egy darabig összeáll az ismeretlen asszonnyal, s hogy mi lesz a vége, azzal nem törődik. És mégis, nagyon jó vége lett. Otthagyta az asszonyt, hazajött, s most
— bár Otília asszony portáján, Otília asszony mindenese — mégis a maga ura.
És milyen könnyedén, milyen kevés munkával jut pénzhez. Rengetegen ismerik, kezet fognak vele, megveregetik a vállát, sört vagy bort fizetnek neki.
Fontos ember lett. És még csak el sem fárad, mert a dobolás csak az első idők-

ben volt nehéz, az első pár napon, most már jobban pihenteti, mint az alvás.
„Na látja", mondta neki sokszor Otília asszony, „ha nem keresett volna meg
engem azon a napon, amikor hazajött külföldről, sohasem tudta volna meg,
hogy nemcsak az udvart tudja felseperni, meg a lovat megpucolni, hanem
még dobolni is tud és az a sok ember úgy emelgeti a lábát, ahogyan maga
diktálja". Hát ez az, értett vele egyet Hakli. S hogy Libus Oszkár állandóan
jön velük faluról falura, meg a szálkái szüreti bált is emlegeti, mintha lassan,
módszeresen az ő verejtékkel kivívott pozíciójára törne. Ilyen szorongató
érzése nem volt, amióta az eszét tudja, pedig megjárta a háborút, a fogságot,
dolgozott idegenek között a fűrésztelepen. Lassan már negyvenéves lesz, s
most, amikor már rendeződött az élete, jön ez a Libus Oszkár és behízelgi
magát Otília asszonynál. A rockfesztivállal vagy mi a fenével, meg a sztálinvárosi figurával, meg a szüreti bállal, amit az üres zsinagógában akarnak megtartani. Hirtelenjében úgy érezte, mintha egy lövészárokban lenne és egyszerre
csak kézitusában kellene megvédenie magát. Elhatározta, hogy megbeszéli a
dolgot Otília asszonnyal. Ha Libus egyetlenegyszer is célzást tenne valamire,
mondjuk, hogy dobolni szeretne, akkor ő beszélni fog Otília asszonnyal. S ha
ő nem dobolhat, Libus Oszkár gondozza majd a kertet, tartsa rendbe az udvart,
s szállítsa minden este a bricskával az asszonyt!
Eljött a szálkái szüreti bál ideje, Libus addig is szakadatlanul járta velük
a falvakat, de dobolni egyszer sem akart Hakli helyett. Hakli arra számított,
majd a szüreti bálon fog jelentkezni, hogy átvegye tőle az ütőt.
Otília asszony erre az estére kibővítette a zenekart, két cigányt szerződtetett, de alighogy muzsikálni kezdtek, három idegen férfi állt meg Libus
Oszkár mögött. Hakli Zsigmond látta, amint az idegenek kikísérték a teremből
Libust.
Pár perc múlva Haklit és Otília asszonyt is kihívták az udvarra, majd
mindkettőjüket egy közeli emeletes épületbe vezették. A lépcsőház sötétségében Hakli belekarolt Otília asszonyba. Ahogy mentek felfelé a lépcsőn, egyre
erősebben érezte az egérürülék szagát, nyilvánvaló volt, hogy a nagy épületben nem laknak, csak alkalmanként vehetik igénybe ezek az idegenek.
— Maguk kicsodák? — kérdezte Otília asszony, amikor kinyílt előttük
egy ajtó, s meglátta az újabb három embert, akik rájuk vártak. Hátrafésült
hajú, civilruhás férfiak voltak, s az egyikük — őszhajú, magas férfi, az arcát
sem az asszony, sem Hakli Zsigmond nem tudta jól megfigyelni a félhomályban — hangosan megszólalt.
— Libus Oszkár, a maguk barátja és cinkosa, összeesküvést szervezett.
Seregben, Szatmárban, meg a homokon . . . Mindenütt a környékén. Fegyvereket szereztek. Ez a vadászpuska — emelt fel valamit az asztalról — például
az Övéké volt. A többit állítólag elásták a kutakban. Kettőt még így is megtaláltak a mi embereink.
— Sosem láttam ezt a puskát — válaszolt nyugodtan Otília asszony.
— És maga? — fordult a férfi Haklihoz.
— Fegyverrel sosem láttam — mondta az halkan.
— De maga segített neki? — lépett egészen közel hozzá a rendőr.
Hakli érezte, hogy ez az ismeretlen ember nem gyanúsítja, hanem megállapítja, hogy segítette Libust. Hiába tiltakozna, úgysem lenne már értelme.
— Mit akarnak, kérem? — kérdezte. — Nem ismerem magukat...
— Maga is keresett valamit, járkált a falvakban, erre válaszoljon .. . Mit
keresett? — hajolt még közelebb hozzá a civilruhás rendőr.
— Igen, persze — könnyebbült meg Hakli. — A deszkákat kerestem.
Igen . . .
A rendőr nem értette.
— Ahol építkeztek, oda mentem . . .
— Ügy van. Tudjuk — bólintott rá a rendőr.
4*

51

— A deszkára írtam a nevem, külföldön, a kikötőben kérem, ahol dolgoztam. A fűrésztelepen, mielőtt hazajöttem volna. Hát a z é r t . . .
Hakli szerette volna pontosan, részletesen, a lehető legaprólékosabban
megmagyarázni a dolgot, de a rendőr rátaposott a lábára, majd szájon vágta.
— Hazudik. Ilyen marhaságot kitalálni. Jobb hazugság, mint a Libus
Oszkáré! — ordított rá.
Otília asszony közbe akart szólni, éppen a deszkák miatt, hogy Hakli neki
is elmondta a tintaceruzás irkálásokat, de közben belökték a szobába Libust
is. Libus nagyon fázhatott, mert annyira reszketett a válla, hogy az egész szobát betöltötte testének remegése. Otília asszony kis zsebkendőt nyomott Hakli
kezébe, hogy azzal törölgesse az arcát, ne a koszos kezével. Az asszony megérezte, hogy jobb, ha most nem tiltakozik, nem győzködi az idegen rendőröket
arról, hogy számukra csak a tánc létezik. Ügy látta jónak, ha a táncot szóba
sem hozza, ha vár és csak akkor beszél, ha kérdezik.
Egy idő után az idegenek elengedték őket.
A lépcsőn Otília asszony belekarolt mind a két férfiba.
— Szóval azért járt velünk, hogy szervezze az összeesküvést? — fordult
Libushoz már az utcán. — Faluról falura, utcáról utcára . . . A rendőrök meg
mindenről tudnak .. .
— Semmi bizonyíték nincs. Mese az egész. Kitalálták. Az a vadászpuska
az övéké — mondta nyugalmat erőltetve magára Libus.
— Hát akkor mi az igazság? — szólt közbe Hakli. — Mégiscsak dobos
akar lenni, jól sejtettem én, az én kenyerem kellene magának! Az én keservesen megszerzett kenyerem! Végre rendeződött az életem, ezt akarja maga
feltúrni...
— Oszkár táncolni tud, de dobolni nem. Mindent azért ő se tudhat! Hanem a szaxofon, az illene magának Oszkárkám. Most azonnal visszamegy a
városba és megtanul szaxofonozni! Visszavárom magát — biztatta az asszony.
Libus megállt. Már egészen közel jártak a volt zsinagógához. Elnevette
magát. Valószínűtlennek tűnt minden: a félelme, az, hogy Haklít, a dobost,
pár perce a szeme láttára szájon vágták, s hogy végtére is mind a hármójukat
elengedték. Annyit biztosan érzett, hogy az elmúlt fél óra rosszabbul is végződhetett volna, s talán még az éjszaka ismét megjelennek a civilruhások.

A F O G A R A S I V A R (IMRE L A J O S METSZETE)
52

400

¿ixe, iziiLetett OfeJjdm

O^âhar

T. BÍRÓ

ZOLTÁN

A magyar politikai géniusz
Móricz Erdély-trilógiája és a nagyenyedi Bethlen Kollégium jut eszünkbe elsősorban, ha Bethlen Gábor fejedelem nevét halljuk. Feltéve, hogy irodalmi és történelmi műveltségünk mai szűkössége megenged még ennyit! Ebben az esztendőben
ünnepeljük Bethlen Gábor születésének négyszázadik évfordulóját. Ez az évforduló
megint csak arra ad alkalmat, hogy mindenekelőtt eltűnődjünk történelmi közműveltségünk, öntudatunk és önismeretünk állapotán, s mindjárt arra kell jutnunk,
hogy nem tűnődni kellene már ezen, hanem többet tenni végre egy reális, jól megalapozott magyar történelmi köztudat érdekében. A történelemoktatás aránytévesztései és szélsőséges kapkodásaink vagy éppen nemtörődömségünk- következtében, az
átlagosan művelt mai magyar embernek igen halovány a folytonosságtudata, nincs
történelmi látásmódja, s ennek kialakításához szükséges ismerete. Ha pedig mindez
nincs, nem lehet pontos helyzettudata sem, enélkül viszont aligha beszélhetünk egy
népet eligazító politikai kultúráról, és a korkövetelményeknek megfelelő magatartás
kialakulását aligha remélhetjük. Pedig történelmünk igazán bővelkedik sorsdöntő
helyzetekben és jelentős személyiségekben; és nem csak csúfos bukásokban, rossz
döntésekben, de nagy pillanatokban, s megtartó eredményekben is. Kevéske nyersanyagunkat ebben az energiaéhes korban legalábbis igyekszünk intenzíven kiaknázni,
nem így a történelmünk adta szellemi-erkölcsi energiahordozókat, amelyek pedig ma
feldolgozva jelenre, s jövőre szóló tanulságokat, lelki-tudati energiatartalékokat jelenthetnének. Ám melyik tanárnak és melyik diáknak adódik itt lehetőség, hogy elidőzzön például Bocskainál, s igazán megértse annak a főúrnak a jelentőségét, magatartásának történelmi rugóit, távlatos gondolkodását, aki személyes érdekeit nagyvonalúan össze tudta egyeztetni a nemzeti, sőt európai nagyságrendű érdekekkel,
felismerve a történelmi cselekvés lehetőségét; aki képes volt végigkergetni fél országon át éhes hajdúival az európai készültségű zsoldossereget, s megkötni, kikényszeríteni a császártól az akkor életmentő bécsi békét; letelepíteni az ordas-szervezett ségű hajdúkat, szolgáltatva ezzel hosszú időre kívánatos mintát a személyi szabadságra és a regionális demokráciára az egész országnak, az alávetettek sokaságának;
s végül igazán otthont adni a reformációnak (ezzel az akkor lehetséges szellemi nyitottságnak) egy keresztül-kasul kaszabolt, gyötrelmesen ziháló országban. Tudjuk-e,
érzékeljük-e, hogy ez esetben elfogultság nélkül feltehetnénk a kérdést: vajon a
korabeli Európa kisebb-nagyobb uralkodói közül, melyik lett volna képes ilyen
mesterhármasra hasonló körülmények között? Eszmények nélkül, eszményképek nélkül téblábol itt az ifjúság nagy része, s eszkábál magának faragott képet kócból,
rongyokból, műanyagból, fordul pótcselekvésbe, s kerül szembe előbb-utóbb általában a társadalommal. Történelmi torzítások, öntelt hangoskodások, propaganda célú
átmázolások és deheroizálások után, csoda-e, ha idősek és fiatalok nagy hányada ma
is csak a rózsaszín vagy a fekete történelmi klisék szélsőségeiben t u d j a meghatározni
magát, vagy egyszerűen éli a maga „történelem nélküli" életét. Naponta követelünk
az állampolgártól közéletiséget, politikai tisztánlátást, időhöz, helyhez okosan alkalmazkodó közérdekű cselekvést, de ehhez egyebek között a történelmi tapasztalatszerzés lehetőségét sem tudjuk nyújtani. Politikai intelligenciát, reálpolitikai érzéket
hiányolunk, s kérünk számon, de a magyar törtenelem adta lehetőségeket sem használjuk fel annak érdekében, hogy ez ki is fejlődjék az állampolgárokban.
Érdemes volna megvizsgálni, hányan ismerik ma az érettségizettek közül Móricz
Erdély-trilógiáját, s ha ismerik, akik ismerik, mit értettek meg belőle. Megértették-e
éppen a reálpolitikus Bethlent, az országépítőt, aki hosszú távra rendezi be a maga
Erdélyét, s ezért a távlatért súlyos kompromisszumokra képes, ha kell, kész fel54

áldozni a pillanatot, s vele átmenetileg a népszerűséget. Megértik-e éppen Bethlen
fejedelmi egyéniségéből és helyzeteiből a magyarság sorskérdéseit, a politika, a hatalom, az erőviszonyok, a kompromisszumok természetét; Tündérkert álmát és Lippa
realitását; a helyzetnek megfelelő cselekvés jelentőségét, s hogy reménytelennek tűnő
helyzetekben is meg kell és meg lehet találni a módot a cselekvésre? Hány ember
tudatában élhet ma Bethlen Gábor, mint történelmi tény és mint embereszmény,
mint magyar politikusi eszmény? Pedig ő igazán korszerű eszménykép lehetne, s
ehhez egyetlen utólag odavetett ecsetvonásra sem lenne szükség.
T Ü N D É R K E R T Á L M A , LIPPA V A L Ó S Á G A

(Bethlen Gábor politikai iskolája a Móricz-regényben)
Móricz az Erdély-trilógiában Bethlen Gábor politikai iskoláját tárja fel, s állítja
a XX. század magyarsága elé. Politikai magatartásmintát ad, az igazi államférfiúi
személyiség és a politikai alkotás harmóniájának hatalmas eposzát teremti meg.
A Tündérkertben Bethlen még csak Báthory Gábor, az álmodozó, vonzó, lobogó fiatal fejedelem, s egyúttal a romlott, tékozló, gátlástalan, felelőtlenül országló nagyúr
kontrasztjaként jelenik meg. De micsoda kontrasztként! Báthory lobogásával szemben ő a megfontolt higgadtság, a csapongó álmokkal szemben a földön megálló
realizmus, tündökléseivel szemben a messzenéző komolyság, kegyetlenségeivel szemben a humanizmus, felelőtlenségeivel szemben a korán és teljesen átélt felelősségérzet, züllött-beteg elhajlásaival szemben az önmagából kifordíthatatlan férfierő.
S ami különösen fontos: már itt, a Tündérkertben is nyilvánvaló a különbség Báthory úri, „fenti" tájékozatlansága, s a székely főkapitány népismerete, pontosan kimunkált helyzettudata, a „lenti" országot tudomásul vevő szemlélete között. Bethlen
helyzettudatára jellemző, hogy az első percektől mintegy pedagógiai szerepet is szán
önmagának. Lényegében itt kezdődik az ő egyszemélyes politikai iskolája, amelyben
aztán Báthory Gábor megbukik, az első padban ülve. A nagy, sokatmondó Báthory
név, a fejedelmi reminiszcenciák, a tündöklő fiatal egyéniség és a maga tapasztalt,
higgadt, felelősségteljes személye összefogásától várja Bethlen az erdélyi magyar politikai hatalom megszilárdítását, a sikert, Erdély felvirágzását. Tudja, hogy ehhez
szükség van az ő kettősükre, s ennek tudatában formálja a maga szerepkörét.
Báthoryé a csillogó, a magával sodró fejedelmi szerep, az övé a fejedelmi koncepció,
a gondoskodás és mértéktartás szerepköre, akinek „nagy boltos homlokában egész
ország gondja nyugszik".
Kettejük történélmi szereplése ennek megfelelően indul. Az egyik oldalon —
az ú j asszonnyal — a fejedelmi pár individuális, ideges civódása, a pozíció mámora,
az ország első emberének kijáró külsőségek rendezettsége, az uralmi helyzet kóstolgatása, s egy csapongó, megfoghatatlan háborús álom szorongató áramköre. A másik
oldalon egy reális fejedelmi célra felkészült, távlatokban gondolkodó székely főkapitány, amint a beiktatás szertartását arra használja fel, hogy programbeszédet
mondjon a fejedelem helyett, s egyúttal súlyos politikai figyelmeztetést, pedagógiai
intelmeket a fejedelmi párnak. Bethlen Erdély helyzetét tárja fel, s ennek megfelelően a fő feladatokat: — „És Te Nagyságodnak, Nagyságos Fejedelemasszonyunk,
lesz elhivattatása, hogy a kisded ország dolgai jó rendben h a l a d j a n a k . . . mert ezen
kisded országocskának, tudnia kell magáról, hogy szűkek a határai: igaz, való, kincsekkel rakott ország: de mennél aranyosabb a kapca, annál jobban szorít, ha kicsi
a s a r u . . . Okosan kell lépjen, aki viselje: mert avagy a saru megyen szerte, avagy
a láb nyomorodik e l . . . " A „kisded ország" minden fontos gondja benne foglaltatik
ebben a figyelmeztetésben: a kis ország kiszolgáltatottság tudata, a két nagyhatalom
örökkön fenyegető jelenléte, s így a reális veszélyérzet, a békesség különös jelentősége, a fejedelem békepolitikájának fontossága, az építkező, gyarapító, kondicionáló
politikai magatartás követelménye, s már ekkor az országegyesítés Bocskait követő
perspektivikus gondolata: „ . . . M e r t kész e hármas nemzet mind vérét, s mind életét kiontani a hazáért, míg rációja vagyon, de sajnálná ócska bocskorát is elnyűttetni
55

hiábavaló herce-harcokon..." Bethlen látja, s a fejedelem harcos vágyálmaival
szemben, legalábbis az „asszonyfejedelemmel" láttatni akarja, hogy a fejedelmi hitlevél taktikailag is, erkölcsileg is megalapozott ötödik pontja szerint kell politizálni
a fejedelmi székből, mert hadakozásra egyelőre „elégteleneknek ismerjük magunkat",
békességet kell hát tartani mind a törökkel, mind pedig „a két oláh országgal".
íme, még alig hogy elkezdtük olvasni ezt az ezer oldalnál vaskosabb könyvet, s
már ott bontakozik előttünk egy nagy magyar álom, Bethlen Gábor alakjában megtestesülve, Móricz írói alkotóerejének eredményeképpen, a huszadik századi Magyarország katasztrófái közepette; első világháborús nyomorúságaink és balgaságaink,
Doberdó és Trianon után, és egy újabb világháború, egy új, keleti, doni Doberdó, s
egy újabb, közösségi-nemzeti sorsot megpecsételő békekötés előtt. Egyetlen h a j d a n volt monumentális történelmi alakban összegezve a régen vágyott magyar politikai
géniusz: nemzet és haladás eszméje, a lelki és anyagi gyarapodás lehetősége együtt;
haza és népszeretet a szívben, de ráció, hideg logika a cselekvés megtervezésében,
előrelátás és mértéktartás a napi politizálás során. Egy történelmi hitelességgel megrajzolt államférfi a XVII. század első harmadából, aki annyira kellene a mai megalázott, hitehagyott, dönteni és cselekedni nem képes, igazi államférfiak híján kiszolgáltatott Magyarországnak. Ez lebeghetett Móricz szeme előtt, amikor oly fontosnak tartotta az Erdély minden egyes részét, s megjelenését. Egy közösség, egy nép
vezetésére, magatartásának irányítására alkalmas személyiség, aki szinte reménytelen helyzetében képes megtartani a „kisded országot", célt adni a népnek, sikerre
vinni a nagy közösség ügyét. Ezért formálja Móricz oly gondosan Bethlen (s a Tündérkertben vele együtt Báthory) alakját, s a nehéznél nehezebb drámai helyzeteket,
politikust próbáló szituációkat, amelyekből a mai, a XX. századi ember számára kell,
hogy világossá váljék: Bethlen épp annyira a cselekvés embere, mint amennyire a
szavaké.
Már a Báthory Gábort istápoló Bethlen is olyan megbízható férfi, akihez odabújhat egy gyermek, egy asszony, de akár egy ország is, ha biztonságban a k a r j a
érezni magát. S ő valóban képes nyújtani ezt az annyira áhított biztonságot, de
kíméletlen módon. Nem elaltat, nem kábít, hanem felráz, kíméletlenül felvilágosít,
a tények ismeretére, a realitások tudomásulvételére kényszerít, s csak erről az alapról tud reményt kelteni. Móricz számára egyelőre a fejedelemasszony a legjobb
alany arra, hogy segítségével bemutassa Bethlen belső, de részint már kifelé irányuló
készülődését. Komolyság, félelem, bizakodás és csüggedés egyszerre lengik körül
Bethlen és a fejedelemasszony találkozásait, s mintha Bethlen e találkozások alkalmával érezné legtisztábban a maga igazát és erejét, s e beszélgetések nyújtanak neki
lehetőséget a felkészülésre, az öntudatosulásra, hogy majd megvívhassa a maga szellemi-erkölcsi párbajait a fejedelemmel is. A gondolatok ilyenkor szikráznak a legfényesebben, a helyzetfelmérés ilyenkor a legkíméletlenebb, s ugyanakkor e pillanatok mélyén remeg a legnagyobb perspektíva, kitörni, s érvényesülni készen. így
oktatja a fejedelmi székbe vetett asszonyt, elsősorban önmaga előtt tisztázva eljövendő tennivalókat: „— Ma olyanok vagyunk, mint a széttört tükör cserepei. Apró
darabok, dirib-darabba zúzott semmiségek . . . Nem is tudni, hol a régi nemes magyar
h a z a ? . . . Kétharmadán a török, egyharmadán a német az úr, s itt Erdély, akin a
pokol uralkodik . . . Mint a levágott szárnyú fogolyfiókák, foglyok vagyunk, és csak
sírunk és csipogunk... Fogunk-e még valaha kezetfogni tudni? Minden magyarok,
akik széjjel vagyunk vágva éles k a r d d a l ? . . . " Egyelőre csak elkeserítő ténymegállapítás és csupa kérdőjel. Ám a folytatás sem különb, amint elősorolja Bethlen a nagy
megszégyenüléseket: „ . . . s o h a nem felejtem, milyen orcapirulással kellett eljönni
P r á g á b ó l . . . Avval mentem, mint gyermek, hogy hazámnak már semmi baja, Bocskai
úr el fog mindent igazítani a császárral... és a császár nem is eresztette őt a szeme
elé, mi jöttünk haza, mint a megszégyenült cselédek... És mikor Konstantinápolyban voltam, a török szultán szinte nem eresztett maga elébe, de a basák s bégek, a
nagyvezér, valósággal féltek t ő l ü n k . . . És erre éreztem meg, hogy vagyunk valakik."
Móricz ismerte jól nagy megszégyenüléseinket, hiszen ismerte a magyar történel56

met, s talán kora ismeretében megsejtett mór valamit az elkövetkezőkből -is.;,De
éppen ezért, s épp ezen a ponton támadhatott fel benne is a remény, egy pillanatra:
ha lenne itt egy ember, aki igazán vezetésre termett, annak éppem-pz, arcpirító megszégyenülésekből kellene megéreznie, hogy vagyunk, s lehetünk-valakik. Ám ehhez'
nemcsak egy Bethlen Gábor felismerése kell, hanem egy Bethlen Gábor, türelme,
józansága és megronthatatlan céltudatossága is. Kell ehhez az egyéni. adottság; kell
a pontos helyzetfelismerés, de kellenek a politikusi egyéni sors alakítását-alakulását
segítő helyzetek, körülmények is.
Bethlen számára a helyzet Báthory Gábor személye körül • bontakozott. Báthory
Gábor minden kapkodása, erőszakossága, tivornyás túlfűtöttsége ellenére - vonzó, reményteljes ifjú volt. Tündérkert álma megejtően szép és nagyon, -magyar érdekű.
Bethlen tehát nem csak ésszerűen, tudatos megfontolás, mondjuk így: számítás alapján, de érzelmileg is vállalkozhatott „felvezetésére". Báthory egyénisége és tiszta
szándékai hosszú ideig lehetővé tették Bethlen számára az azonosulást önmaga tudatosan vállalt szerepével, s a belesimulóst Báthory Gábor sorsvonalába. -Az ellentét •
köztük, s az ellentmondás hangja Bethlen Gáborban belül, fokozatosan alakul ki,
érzelmi eltávolodásban és racionális megfontolásban egyszerre,, amint-Báthory politikai-katonai elképzelései egyre zavarosabbá, Bethlen koncepciója viszont egyre tisztábbá, egyre pontosabb szavakba formáihatóvá válik. A koncepcionális ellentét lényege — teljes összhangban a politikai alkat különbözőségével-— mindenekelőtt
Bethlen plebejus jellegű és Báthory szertelen-nagyúri gondolkodásmódjának ellentétében bomlik ki, s ezzel is összefüggésben béke vagy háború dilemmájában. Ez •
utóbbi persze Bethlennél sem elvont moralizálásból fakadó kérdés, hanem a politikai
realizmus és az álmokból táplálkozó, kalandorságba szédítő irrealizmus kerül itt
szembe. Bethlen álomképek űzése helyett belül építkezik, terve^ s közben- kívülre, a
népre figyel, a nemzet egészére gondol, és a történelmi pillanat erdélyi kondícióit
méri fel reálisan: „— Minden ember ember, kegyelmes asszonyom, a legkisebb plebejus önnön magának éppolyan bibliai ember, mint a római-császár: de. az emberek
csoportja közös dolgaiban mintha ismét egy emberré lenne.... így- szemben.- állnak
egymással az országok, s a kis Erdély úgy áll a nagy rettenetes török birodalom és
a hatalmas, páncélos német birodalom között, mint egy gyerek -az öklöző, bajvívó,
csatázó gladiátorok k ö z t . . . a kicsiny Erdély lehet még a nagy- birodalmak között
valkivé... De csak akkor, ha nem felejti gyermek voltát, erőinek vékonyságát-, és
nem akar többre nézni, mint amit Isten rábízott..." Itt még- a fejedelemasszonyhoz
szól, de már egyre nyilvánvalóbban önmagának beszél, s felkészül érvekkel, s szónoki
eszközökkel is, hogy megkísérelje visszatartani a fejedelmet esztelen terveitől, visszarántani az itt és most térbe és időbe, amíg nem késő. A nagy vereség, a csőd, az
izzasztó tehetetlenség lélektani pillanatát használja erre kíméletlenül, Báthory nagy
oláhországi kudarca után. Oktatólag, s kijózanítólag mondja még: — A fejedelemnek, nagyságos uram, nem lehet olyan álmot álmodni, amilyet akar: csak amit
l e h e t . . . Nem is csak amit lehet: de amit k e l l . . . S itt nincs .más álom, csak az az
igazság, hogy szegények vagyunk, kicsinyek vagyunk, tudatlanok vagyunk, s mi vagyunk másoknak rabszolgája..." Báthory hatalomtól és félelemtől elhomályosult
szeme azonban már képtelen mást látni, mint a maga álmát, s csak-árulót, támadót
vél abban, aki józanítani akarja.
Itt kezdődnek, s ezt követően sorjáznak aztán Bethlen-stációi. Ütköznie- kell a
fejedelemmel, előbb még csak burkoltan, csak a vélemények -segítő, lehetőségeiben
még egyeztető összecsendítésével, majd egyre határozottabban, egyre nyíltabban. Vállalni kell a szeretett ember lassú eltávolítását önmagától,, belül, s vállalni az ütközésekből fakadó veszélyhelyzetet kívül. Igazán politikusi vénát próbáló stációk ezek
még akkor is, ha Bethlen semmiféle belső erkölcsi zavart nem érezhet egyelőre,
hiszen ő a fejedelem mellett hűséggel szolgált, harcolt, figyelmeztetett amíg lehetett,
a fejedelem és az ország érdekében. A teljes erkölcsi -felmentést számára rohanva
hozza az idő, amely megérleli a végső összeomlás lehetőségét egyetlen ember, Báthory Gábor féktelen őrülete, politikai irrealizmusa miatt; .végveszélybe kerül az
57

ország, s Báthory Bethlen életére tör. A közösségi és a személyes fenyegetettség
nagyon is szerencsésen áll össze ahhoz, hogy Bethlen ezt is feldolgozva, ezt a stációt
is megjárva elszánja magát a teljes szakításra.
Erdély pillanatnyi helyzete, a Bethlen számára támaszt jelenthető politikai erők
hiánya lehetetlenné tette, hogy most már, rákényszerítve a Báthoryval való teljes
szakításra, országon belül, belső erők segítségével vívja meg a maga harcát. A kimerült, belülről bomlasztott és megosztott, öntudatlanságba süllyedt Erdély sem
Bethlen mellé nem tudott felsorakozni még, sem más reális alternatívát nem tudott
kinöveszteni magából. Bethlennek nem volt más választása, csak a török. Pedig
minden bizonnyal jól tudta, ha megnyeri magának a Porta támogatását, annak nagy
ára lesz. Tudnia kellett azt is, hogy amikor mégis így dönt, akkor nem az általánosan elfogadott erkölcsi normák szerint cselekszik, s politikai nagysága éppen abban
van, hogy tökéletes helyzetismeretében ezt is vállalta, nem a mindennapi morál,
hanem a nagyobb ívű politikusi morál normái, a jó ügy kívánta célszerű cselekvés
törvénye szerint. Nem sokat latolgatta, hogy az így valószínűleg kínálkozó, s az ügy
érdekében oly fontos hatalmat vagy a közvélekedés előtt bizonyára rokonszenvesebb
áldozatot, a mártíromság szerepét válassza-e. S végül — bár a regényben Géczy
mondja ki, de Bethlen érezte — Báthory Gábor ügyében szembe kellett néznie azzal
az igazsággal is, hogy „Inkább vesszen egy istentelen: mint az Isten egész nemzete!"
Ezzel Bethlen politikai fejlődésében lezárult egy korszak a Bocskai, majd a Báthory
mellett teljesített szolgálat után; a teljes önállóság és egyszemélyes felelősség korszaka következett.
Báthory megfuttatásával, majd halálával, s háta mögött támaszként a hatalmas,
pusztító török erővel, megnyílik Bethlen előtt az út a fejedelmi székhez, az uralomhoz, s neki immár csak élni kell vele. De milyen körülmények között! A hagyományos magyar politikai gondolkodásmód és erkölcsi érzék jegyében csak hidegleléssel
szemlélhetjük ma is ezt a szörnyűséget: a gyűlölt török hadak behívását Erdélybe, a
megszégyenítő, kierőszakolt választási színjátékot, egy ország végletes kiszolgáltatottságát és tehetetlenségét. És micsoda perspektíva! Egy életre adósának, elkötelezettjének lenni az Európa-szerte rettegett Portának, uralkodni egy kicsiny, szétzilált országon, török által magyar urak ellenében odaállítva, mindezt közismert, nagy
múltú, esetleg fejedelmi családi háttér nélkül! Bethlen államférfiúi nagyságát, meszszebbre néző elkötelezettségét jelzi, hogy a hatalmat ilyen körülmények közepette
merte és úgy tudta vállalni, hogy a kalandorság, az amoralitás árnyéka is távol esett
tőle, pontosan számolt, reális magabízással vállalta a jövőt. Ismerte az ország romlásának történetét, jelen állapotát, s tudta, hogy egyelőre nincs nála különb és
esélyes jelölt a fejedelemségre, tehát Erdély politikai tényezői hamar be fogják
látni, hogy most neki kellett érkeznie. Bizonyára felmérte azt is, hogy őt mindenki
ismeri Erdélyben, és a zavaros, megalázó körülmények ellenére sokan bíznak az ő
erejében, katonai képességeiben, tapasztaltságában, kiegyensúlyozottságában, s pontosan tudta kiket, s hogyan kell megnyernie ahhoz, hogy komoly személyi és „tömegbázisa" legyen az uralkodáshoz. Belül tehát okkal lehetett biztos a dolgában, minden látszat ellenére. így Móricz már Bethlen későbbi fejedelmi politikáját átfogó és
megelőlegező, koncepcionáló programbeszédével fejezheti be a Tündérkertet, s indíthatja a „nagy fejedelem" országlását: „ . . . A l á z a t t a l kérem az országot, higgyétek
meg, mi minden erőt, ami a haza javára akar és tud lenni, nem eltiporni, hanem
együvé fogni kívánunk."
Ezzel Bethlen meghirdeti a „nemzeti egység" programját, s egyelőre legalábbis
ígéret formájában, a kor szelleméhez képest szembeötlően nagyvonalú, évszázadok
múltán is figyelmeztető etnikai-nemzetiségi és vallási-ideológiai toleranciáját. Amint
az nem csak Móricz regényéből, de a rögzített történelmi tényekből közismert, Bethlen ezt az ígéretét be tudta váltani, s kiegészítve azt egy minden tekintetben korszerű gazdaságpolitikával, valamint kemény, de okos és humánus személyi politikájával, viszonylag gyorsan elindította Erdély gazdasági erősödését, s ezzel párhuzamosan népének lelki-erkölcsi stabilizálását. A Nagy Fejedelem első könyve ezért kez58

dődhet így: „— Nézze Nagyságod — mondta Péchy kancellár — már ma újfent
megnyitott egy bőt." — Erdélyben tehát megpezsdült az élet, elindult egy folyamat
Bethlen uralkodásával, amely ott és akkor valóban az életet jelentette gazdaságban,
építésben, életmódalakításban és művelődésben egyaránt. A szűken vett belső viszonyokat illetően, országon belül tehát, aránylag igen gyorsan megteremtette Bethlen
uralkodása legitimációját, elfogadtatta személyét a kulcsemberekkel, s az erdélyi
társadalom politikailag legfontosabb rétegeivel. Báthoryval, a kalandozó fejedelemmel szemben Bethlen építő fejedelemként áll az ország élére, a „kisded ország"
gyors és látványos gyarapodását célzó programjával. Bethlen e program realizálása
érdekében gondosan megválogatta eszközeit, de ebbe beletartozik az is, hogy nem
voltak gátlásai a cselekvésben, ha az ügy érdekében olyat is meg kellett tennie, amitől a moralizálóbb hajlamúak vagy a félénkebbek biztosan visszahőköltek volna.
Nem restellette feltörni a Báthory-ládákat, az ország érdekében nem tétovázott birtokba venni a félve tisztelt családi kincseket, eltávolítani a ládák becsületes őrzőjét,
s a tetejébe ráfogni a felelőtlenséget, hogy legalább átmenetileg — amíg a kedélyek
úgyis megnyugszanak — elhárítsa magától a várható támadásokat. Mint ahogy nem
tétovázott eszközként felhasználni államérdekből Báthory Annát sem, nem riadva
vissza a szép fiatalasszony becsapásától sem, ha úgy követelte a helyzet. Bethlen jó
politikusként számolt az időtényezővel. Tudta, hogy egy-egy döntés magával hozhat
hirtelen felháborodást, de ha van türelme, ereje kiállni az időt, a másik, népszerűbb
döntése majd semlegesíti, kioltja az előzőt, s a jóban az emberek már nem szívesen
emlékeznek a rosszra. Azzal a természetességgel vállalta a politizálás kockázatát,
mintha nem is nyeregbe, de egyenesen a fejedelmi székbe termett volna. Az Erdély
második kötete, a Nagy Fejedelem erről az építő, gyarapító jó „machiavellistáról"
szól, aki rendkívül merészen bánik ugyan a politikai eszközökkel, de Báthorytól nagyon is eltérő módon igyekszik megvalósítani Tündérkert álmát, a békességre, az
emberi munkára, a tevékenységre alapozva.
Belül tehát legitimáció, konszolidáció, béke és gyarapodás. De hogyan áll Erdély
a külső erőkkel szemben, s hogyan áll maga Bethlen? Amikor még székely főkapitányként Bethlen a török kezére adta magát Báthoryval szemben, s mikor a török
fegyverekre támaszkodva elnyerte a fejedelmi hatalmat — amint az utólag a történelmi tények által igazolódik — joggal bízhatott a maga diplomáciai képességeiben,
s Erdélyben egyedülálló portaismeretében. így bízhatott abban is, hogy súlyos elkötelezettsége ellenére, vagy éppen azzal élve, meg tudja kímélni Erdélyt török hadak
dúlásától, s adott esetben Ausztriától, magyarországi uraktól, saját erőből is, de ha
ez nem elég, török segítséggel. Ám fejedelemsége ára gyanánt volt Bethlennek egy
olyan adóssága a törökkel szemben, amely ezt a magabízó, nyugodt embert is súlyosan nyugtalanította: Lippa. A sorsfordító lecke tehát Lippa. Mert ha adósságát megadja, könnyen válhat teljesen lehetetlenné erkölcsileg mind belül, mind kívül, a magyar közítélkezés szerint, az egyetemes magyar köztudatban. Ha pedig nem adja
meg, a törökökkel kerül szembe reménytelenül. Ennek az önmagában véve eléggé
jelentéktelen várnak a neve úgy üt szívünkbe újra meg újra a könyv olvastán, mint
a görög tragédiákban a tragédia végkifejletét előkészítő, s a dráma egészén végigvonuló, lappangó, majd egyre teljesebben kibomló vezérmotívumok. Ez adja a Nagy
Fejedelem drámaiságát, s mondandójának elemi erejét. A töröktől bátran megóvott
vár megvétele a magyar védőktől és átadása a töröknek Erdély fejedelme részéről,
mind a korabeli, mind a mai közgondolkodás szerint olyan nyomorult cselekedet,
amire nem lehet felmentés. Mint ahogy nem is lehetne, ha pusztán egy személy
hatalomra jutása indokolná. A kérdés ilyenkor mindig az — s Móricz is erre akar
figyelmeztetni — arányban van-e a cselekedet a végső céllal, az áldozat valóban
szolgálja-e, s jól szolgálja-e a célt, s a közösség számára, amely ítél, érzékelhető-e ez
a cél, megélhető-e, ha a tudatban nem is, legalább az ösztönökben. A politikus kockázata pedig az, hogy lesz-e siker, amely utólag igazolni képes őt. Sikerül-e Bethlennek bevenni a várat, nem lázadnakre közben ellene, sikerül-e összetartani a sereget
erre a cseppet sem dicsőséges csatára? Ha a vár bevétele sikerül, s átadta már a
59

töröknek, következhetnek-e majd azok a pozitív sikerek, amelyek a közítélkezés előtt,
a történelem előtt megértetik, s elfogadtatják ezt a negatív sikert is? Lippa tehát
Bethlen talán utolsó, de legnagyobb, s mindennél keservesebb stációja. Ha itt elbukik, az egész bethleni életprogram bukik, s ha bukik, az nemcsak egy erdélyi fejedelem szégyenteljes bukása, erkölcsi megsemmisülése lesz, hanem az adott helyzetet
tekintve, egy nemzet tragédiája. Bethlen tudatában van ennek, de annak is, hogy
Lippát nem kerülheti ki. Ha valaki, hát Bethlen tudja — mert világos célja van —,
hogy Lippa nem csak az ő fejedelmi székének az ára, s nem is csupán Erdély pillanatnyi nyugalmáé. Lippa a jövendő ára. S mert mindezt tudja, s mert ezt megcselekszi, ettől lesz Bethlen „a nagy fejedelem". Ettől olyan nagy a tét. Ettől lesz a kis
Lippa a magyar történelmi-politikai gondolkodás nagy szimbóluma.
Bizonyára akkor sem volt könnyű, ma sem könnyű eldönteni, hogy vajon megérné-e Erdély pillanatnyi nyugalmáért, s viszonylagos jólétéért csupán, ezt az árat
fizetni. Mert az még nem politikai realizmus, de inkább csak egyszerű szatócsgondolkodás lenne, ha úgy mérnénk össze a dolgokat, hogy ez a jelentéktelen Lippa igazán
nem nagy ár néhány éves jólétért egész Erdélyben. Hiszen Lippa nem mint anyagi
vagy stratégiai érték, hanem mint erkölcsi mérce jelenik meg itt kulcskérdésként, s
aki e mércét félredobja, annak nem csak a saját lelkiismeretével van elszámolni
valója, de népe rossz lelkiismeretével is számolnia kell, s ez az állapot az idők során
legalább olyan súlyos — ha nem súlyosabb — politikai tényezővé válik, mint a mindennapi nagyobb falat kenyér igénye. A kérdés tehát az: arányban áll-e az így megőrizhető viszonylagos jólét, az elveszíthető erkölcsi erővel, azzal a nemzeti méretű
lelki traumával (értve itt mindig a nemzet tudatos vagy tudatosuló rétegeit elsősorban), amely aztán egy egész ország önbecsülését, erkölcsi tartását, lelki egészségét,
hitét áshatja alá. Bethlen számára azonban nem ily szűkre szabott a kérdés! A döntést megelőzően Bethlen szeme előtt már hat nyugodt esztendő és ötvenezer ló képe
lebeg, s mögötte egy messzire vezető úté, egy hosszú, megerőltető, de fejedelemhez
méltó út képe: „Hat esztendeig még háborúra nem is gondolhatok... — Nincs lovunk . . . Erdély ki van fogyasztva nem emberben, hanem l ó b a n . . . Kell neki hat
esztendő, míg a török birodalomról s másunnan hozott fő lovakkal annyira javíthatom lóméneseinket, hogy az újonnan gyarapított csikók hadi állapotra valók legyenek. ötvenezer lovat kell nevelni, hogy tízezer lovassal kiindulhassanak a Bocskai
uram ú t j á r a . . . " Bocskai útja pedig az országegyesítés útja. A gyarapodás, az építkezés, a nyugodt fejlődés, a nemzeti egység önmagában is szép és fontos politikája
tehát Bethlen terveiben nem elsősorban önmagáért való. A békepolitikus háborúra
készül, mert tudja, hogy az ország igazi, nem átmeneti békéjéhez és nyugalmához,
távlati gyarapodásához erre van szükség. Erdély önmagában kicsi és gyenge, hiába
lesznek, ha lesznek kiváló kötéltáncosok a magasban, akik kiegyensúlyozzák státuszát Európában, önmagában attól még túl sérülékeny marad. De Magyarországgal
egyesülve, közös magyar korona alatt közép-európai tényező, Bethlen nekiindul hát
Lippának.
Móricz alaposan kihasználja a vár körüli táborozásban, s a vár bevételéért vívott
rövid harcban rejlő lehetőséget, hogy fejedelmének népéletre, népiélekre, emberi és
kisemberi érdekekre vonatkozó tudását gyarapítsa, elmélyítse, s egyúttal bemutasson
egy nem csupán önfegyelemből és ésszerűségből, de indulatokból, érzelmekből, lelki
gyötrelmekből is gazdagon összetett politikus személyiséget. Szinte magunk előtt látjuk Bethlen tipródva táncoló, horkanó lovát, s a fejedelem sötétbe borult, bozontos
üstökét, amint erre áz istenverte csatára indul, amelyet asszonya, Károlyi Zsuzsanna
úgy minősített, hogy az csak arra való, hogy bemocskolja magát vele, s maga ellen
fordítson minden tisztességes embert. A politika törvényszerűségeire járó elme azonban tudja, hogy ennek meg kell lennie, mert a Porta ezt nagyon akarja, s ha nagyon akarja, úgyis meglesz, de akkor isten irgalmazzon Erdélynek. Ha viszont megteszi, amit előtte senki sem, akkor olyan bizalmat nyer, amely már a Portát kötelezi
el neki, s így olyan tőkét, amelyet majd az egész nemzet javára forgathat, nagyobb
célok megvalósításáért. Beveszi hát a várat saját véreitől, s átadja kulcsát a török60

nek. Móricz ebben az utolsó stációban mutatja meg Bethlent önmaga cselekedetétől
megrendült, nekikeseredett fejedelemnek. Kitör ebből a sziklaemberből a „soha többet" fogadalma, Móricz a csata végén kitomboltatja belőle a felgyűlt keserűséget, s
rágyújt Bethlen Báthory Gábor nótájára: „Szól a kakas mán / Majd megvirrad mán."
Bethlenben bőséggel megvan az, ami egy politikusból sosem hiányozhat: a bizakodás. És most van oka a bizakodásra, hiszen Lippával megnyitotta az utat immár
nemcsak a biztonságosabb belső erdélyi fejlődésnek, de az ország egyesítését célzó
perspektivikus hadjáratához is. Amint tudjuk, politikai-diplomáciai zsenialitása és
Lippa átadása révén aztán úgy használta a török erőket küzdelmei támogatására,
mintha nem is a kis Erdély fejedelme volna, de mintha ő maga lenne a szultán. Ám
igaza van Péter Katalinnak, amikor egyik tanulmányában szépen, szemléletesen írja
Lippáról szólva: „Ha Bethlen Gábor most meghal, ragyogó uralkodói képességei ellenére is történelmünk legsötétebb alakjai között emlegetnék. Mivel azonban szerencséje volt, és még tizenhárom esztendőt kapott az uralkodásra, a legnagyobb történelmi személyiségek sorába került." Folytatva Péter Katalin gondolatmenetét: ha
Bethlennek valóban ez lehetett volna az utolsó cselekedete, akkor ő most csakugyan
a hitvány politikai karrierizmus, a cinizmus jelképes figurája a magyar történelemben. Lippa pedig — a nemzeti érdekek elárulásáé. így viszont Lippa az ésszerű
politikai áldozat nagy szimbóluma, s Bethlen a magyar politikai géniusz, a nemzeti
érdekű politikai akarat és tudás megtestesítője. Van itt azonban még valami fontos
figyelmeztetés, amit Péter Katalin is érez. Könnyű Lippára, mint pozitív áldozatjelképre hivatkozni utólag is, többnyire önigazolásul s magunk megnyugtatása gyanánt. Csakhogy ez igen veszélyes hivatkozás, mert Lippát csak az áldozhat, akinek
Bethlenhez méltó ügye, tehetsége és ereje van, aki ha Lippát veszteget, egész országot épít cserébe. Politikai kultúránk egyik fontos kérdése éppen az, hogy tudunk-e
különbséget tenni — tudatosan vagy akár kifinomult és történelemre hangolt intuícióval — kompromisszum és árulás, értelmes áldozat és felelőtlen vagy cinikus önfeladás között.
„ H A I S T E N V E L Ü N K , K I C S O D A E L L E N Ü N K !"

(Bethlen iskolapolitikájáról)
Bethlen, miután felszabadult Lippa súlyos gondjának terhe alól, távlatos, előrelátó politikai koncepcióját nemcsak az országegyesítés jegyében alakította tovább.
A belső rendezettség és építkezés nem csupán a közvetlen gyarapodást szolgálta az
ő terveiben. Nemcsak a jelennek, de elsősorban a jövőnek építő fejedelem volt, aki
a jövendő szükségleteiben gondolkodott akkor is, amikor közvetlen, jelenbeli politikai
érdekek szerint cselekedett. A mindenkori nagy államférfiak zsenialitása, hogy terveikét nem a maguk számára is beláthatatlanul távoli jövőbe helyezik, hanem a saját
korukba, de mindig nagy, történelmi távlatot nyitva a jelenvalónak. Bethlen az „itt
és most" parancsai szerint tudott lenni pragmatikus, de éppen ezzel a pragmatizmussal tudott szolgálni nagy eszméket és távlati célokat. így valósulhatott meg sok fontos tette közül talán a legnagyobb távra szóló: iskolapolitikája, iskolafejlesztő programja.
A Móricz-regény ezt az utat már nem követi, de Bethlen politikai életművének
ez az iskolapolitika a legfényesebb, s legeredményesebb része. Ebben sem volt —
nála egészen természetesen — semmi idealizmus. Bethlen ez ügyben is realista volt
és célratörő. Habár a gyulafehérvári, majd későbbi nagyenyedi kollégium alapító
levelébe, kálvinista meggyőződése jegyében odaírta Pál apostol felcsattanó mondatát:
„Ha Isten velünk, kicsoda ellenünk!", bizonyára nem azért, mintha reálpolitikusként
naivan hivő, csodákra váró lélek lett volna, de sokkal inkább biztatásul, erősítésül
jövendő szegény ösztöndíjasoknak, s feltehetőleg önmagának is. Vagy azért talán,
hogy több mint háromszáz esztendő múltán Sütő András kisdiák odaülhessen motyójára a Bethlen Kollégium bejárata elé, s Bethlen kőhedermedt szem<

adhassa az ő kései „jobbágyi panaszlevelét", s abban a keserves történelmi tudást:
„Nem magunk fejétől ismertük fel, hogy amidőn ennivaló nincsen, mit kell megenni; de hogy a cselekvésképtelenségben mint lehessen cselekedni, annak keserves
módját — a történelmi zsákbanfutást — Nagyságod emelte tökélyre." Épp e történelmi zsákbanfutás kényszere, s ennek a történelmi távlatnak a tudatos vagy ösztönös felmérése fakaszthatta fel Bethlenből a Pál apostoli mondatot. Mert a fejedelem
hivő lélek nem lehet a politikában; jaj lett volna már hányszor ennek a népnek, ha
vezetői mindig hitek-dogmák rabjai lettek volna, s azok vezérelték volna őket a
történelmi tudás, a politikai érzék és a konkrét cselekvési programok helyett. Ám a
fejedelemnek azért valami hitet-bizakodást nyújtania kell népének, s fogódzóra azért
neki magának is szüksége van, hogy úrrá ne legyen a reménytelenség. Bethlen ezt a
dacból, magabízásból szőtt fogódzót érezhette meg ebben a mondatban, s neki aligha
jelenthetett mást, mint amit később évszázadok viharain át jelentett a kollégium
életében: magunkra vagyunk utalva, szétszabdalva, satuba szorítva, de akkor is, vagy
annál inkább is élni és cselekedni kell, bízva a magunk erejében, s a magunk igazában. A politikus hitét az emberi cselekvés értelmébe vetett hit adja. S mert Bethlen
tudta, hogy az értelmes és eredményes cselekvéshez tudás és műveltség kell elsősorban, s jól felkészült, tisztességre nevelt vezetőréteg, eléggé nyilvánvalónak látszik,
hogy Bethlen iskolaalapító szándéka nem elvont műveltségtiszteletből, s nem is csupán a kor általános követelményei felismeréséből, de tökéletesen alapozott politikai
megfontolásokból is ered. Nem csak a maga gyakorlatával teremtett hát magyar politikai iskolát, hanem valóságos iskolát szervezett az elmélet, a gyakorlati politika, az
erdélyi magyar politikai hatalom számára. Az országegyesítés nagy célját végső soron
minden zsenialitása, szorgalma és áldozatkészsége ellenére sem érhette el, csak megközelíthette, s ennek során juthatott Erdély és az egész magyarság szempontjából
fontos részeredményekre. A kollégium létrehozásával, s páratlanul gazdag alapítványával, a később annyit emlegetett Bethlen-alapítvánnyal azonban évszázadokra
előre kialakíthatta a magyar művelődés nemzeti jellegű, demokratikus és szabadelvű
rendszerét — hatékonyan segítve ezzel az erdélyi nemzetiségi művelődés kibontakozását is —, amely azután a magyar politikai magatartás, az erdélyi közélet, s kulturális fennmaradásunk talán legfontosabb intézményes garanciáját adta évszázadokra.
Ez az iskolapolitika nemcsak a jelen időn, de az erdélyi terrénumon is túlmutatva, az egész magyarság egyetemes érdekeinek megfelelően alakult. Benda Kálmán így emlékezik meg erről a Confessióban közölt Ráday-kollégiumbeli előadásában: „A politikai célt szolgálta az idegenek által is megcsodált fényes gyulafehérvári
udvar, a nagy fejedelmi építkezések, mindénekelőtt pedig a messze néző kultúrpolitika, amely kezdettől fogva nem erdélyi csupán, hanem egyetemesen magyar." Az
országegyesítés eszméjét teljesértékűen tehát szellemi síkon, elsősorban az iskolapolitika által tudta megvalósítani Bethlen. Hogy átfogó politikai terveinek mennyire
szerves része ez az iskolapolitika, s hogy általános politikai koncepcióján belül milyen megkülönböztetett perspektivikus jelentőséget tulajdonít ennek, arra mi sem
jellemzőbb, mint hogy a nikolsburgi békekötés után hazatérve, első dolgai között volt
1622 májusában Kolozsvárott előterjeszteni az országgyűlésen az akadémia alapítására vonatkozó tervét. Számos tanulmány, elemzés, adatközlés látott már napvilágot
Bethlen iskolaépítő, nevelési, kollégiumi eszméiről és erőfeszítéseiről, s közülük akár
a Vita Zsigmond kiváló tanulmányaiból, akár a nagyenyedi kollégium háromszáz
éves fennállását ünneplő Nagyenyedi Album egyes írásaiból kihüvelyezhetjük a nagy
politikus nevelési és politikai eszméinek egységét, s a kétféle gyakorlat elsődlegesen
politikai alapozottságé összeforrasztását. Az egyetemesen nemzeti és a kálvinista
vallási-ideológiai szempont ötvöződött itt a társadalmi haladás és a korszerűség
jegyében. Egyenértékű művelődéstörténeti és politikatörténeti jelentőségén túl, nem
tanulságok nélkül való ma sem áttekinteni röviden ennek az iskolapolitikának a lényegét. A merőben más körülmények miatt nem is közvetlen tanulság gyanánt, de
annál inkább emlékeztetőül saját mai tennivalóink és oktatáspolitikai bájaink irányára és jellegére. Ebben a legújabb munka, Jakó Zsigmond és Juhász István „Nagy62

enyedi diákok 1662—1848" című könyve (Kriterion, 1979) különösen segítségünkre
lehet, a benne foglalt nagyszerű tanulmányokkal, adatokkal, jegyzetekkel.
A Bethlen Gábor-i iskolapolitika legszembetűnőbb, s legalábbis kiindulási pontként legfontosabb mozzanata az az államrezonból eredő felismerés, hogy az erdélyi
magyar politika folytonosságát biztosítani csak úgy lehet, ha képződik olyan értelmiségi elitréteg, amely a folytonosság fenntartására mind felkészültsége, mind politikai elkötelezettsége révén képes; s hogy ehhez az értelmiségneveléshez iskolai keretekben csakúgy, mint az udvari politikai-diplomáciai gyakorlatban meg kell teremteni a felkészítés maximális lehetőségét. Ezt a célt szolgálta aztán a felső évfolyamokban kettévált teológiai és világi képzés, és ugyancsak ezt a nyugati egyetemeken
való továbbtanuláshoz nyújtott ösztöndíj. Jórészt az így létrejött értelmiségi elit jelenti majd Bethlen és utódai államigazgatási, politikai és diplomáciai vezető rétegét.
A másik fontos felismerés, hogy olyan papi-tanítói, vagyis általános humán
értelmiségi réteget kell képezni, amely nem közvetlenül az állami irányításban, hanem szerte az országban, a nép között élve és dolgozva adja majd a népesség és a
felső politikai irányítás között a közvetítő és kisugárzó réteget, s egyúttal ellátja az
értelmiségi utánpótlás szervezésének folyamatos feladatát is. Szervezetileg kitűnően
illeszkedett ehhez az elképzeléshez a kollégiumi partikulák már korábban bontakozó,
de most egyre táguló rendszere, amely fokozatosan behálózta egész Erdélyt, s amely
még évszázadok múltán is jó mintának bizonyult a népi mozgalom számára Magyarországon, a közműveltség gyarapítására. A partikuláknak ez a hálózata teremtette
meg elsősorban az utánpótlás szervezésének a tényleges intézményes lehetőségét is.
Bethlen iskolapolitikájának a kor szelleméhez képest leghaladottabb vonása a
társadalmi szelekció, az értelmiségi pályára való kiválasztás irányában és módszerében lelhető fel. Politikai és iskolapolitikai elképzelésének egységét is ez bizonyítja a
legfényesebben. Ahogyan politikájában törekedett megszüntetni a feudális anarchiát,
s nagy mértékben korlátozta a főurak partikuláris érdekű uralmi helyzetét, s a központi hatalom és a nép között igyekezett hidat verni — nem is eredménytelenül, úgy
igyekezett iskolájával utat törni az alul lévőknek a szellemi erők birtokba vételéhez,
s ezáltal társadalmi pozíciókba vezetni őket. Bethlen a természetes — tehetség és
szorgalom szerinti — kiválasztódás lehetőségeit kezdte létrehozni iskolapolitikájával,
s ennél semmi sem mutatja meg tisztábban az ő politikájának távlatos, egységes és
átfogó jellemzőit, koncepciózus rendszerét. Természetesen nem karitatív megfontolások vezérelték ebben sem, de épp ez: bizonyítja szépen, hogyan tudta Bethlen a saját
közvetlen hatalmi érdekeit, a mindenkori államérdeket és a magyarság távlati társadalmi fejlődésének szempontjait egyetlen gondolati és cselekvési rendszerben összefogni. A kiválasztásnak e módja és iránya egyúttal megalapozta az egész iskolapolitika demokratizmusát is. Konkrét és nagyon határozott intézkedésekkel Bethlen
azonnal alátámasztotta a maga koncepcióját, s így megteremtette realizálásának
feltételeit. Ezek közül leglátványosabb intézkedései: az a törvénycikk, amelynek
értelmében a tanulni vágyó, az iskolába induló jobbágyfiatalokat a földesúr köteles
elengedni, semmilyen ürüggyel nem tarthatja vissza; az értelmiség nagy részének,
így a református papságnak és leszármazottaiknak megnemesítése, amely jelentette
így egyszerre a társadalmi rétegződés átrendezését, a tudás, a tanulás, az értelmiségi
munka igazán társadalmi szintű rangosítását és a reformáció elkötelezett hadseregének gyarapítását; s az intézkedések között nem utolsó sorban említendő Bethlen
nagyvonalú ösztöndíjrendszere (hazai és külföldi), amelynek segítségével alumnusai,
a legszegényebb sorból kikerülő köznemesi vagy éppen jobbágy sarjak jó anyagi körülmények között végezhették tanulmányaikat, meghatározott kötelezettségek mellett.
Ennek az iskolapolitikának külön erénye, hogy a plebejusjellegű osztályszemponton túl ugyan az a nagyvonalú tolerancia érvényesül benne, mint Bethlen politikájában általában. E tolerancia mélyítette tovább a kibontakozó iskolarendszer demokratikus és szabadelvű vonásait. Bethlen nevelési elvei lényegét tekintve dogmamentesek voltak. Iskolaszervezési koncepciója ennek megfelelően toleráns, a pedagógiai
módszereket, a diákok tehetségének, irányultságának szabad kibontakoztatását ille63

tőén éppúgy,"mTnt ftyelvi-etnikai és vallási-ideológiai értelemben. Bethlen nem csak
a Bibliát fordíttatta román nyelvre, nem csak megtűrte és tartotta a „pápisták"
sokaságát " udvarában, hanem egész iskolapolitikáját, így az iskola- és templomépítést
is ebben a felvilágosult szellemben alakította és támogatta. Megintcsak azt kell tehát
mondanunk; éz á "politika és ez az iskolai-nevelési gyakorlat évszázadokra meghatározta az európai átlagnál sokáig toleránsabb, megértőbb, s mindvégig humanista és
lényégébén szabadelvű erdélyi magyar szellemiséget.
Azt, hogy "a politikai gyakorlatnak hogyan lehet megfeleltetni az iskolai gyakorlatot, illetve hogyan lehet egyfajta politikai magatartás kialakítása érdekében pedagógiai eszközöket, iskolai adottságokat alkalmazni, mintaszerűen példázza a nagyenyedi kollégium belső szervezete és diákélete. A Bethlen Gábor-i alapokon épülő
szervezet maga is nevelési, ha nem a leghatékonyabb - nevelési tényező. Az enyedi
kollégium kicsinyített, de reális társadalmat formázott, azzal a nagyon fontos különbséggel, hogy á feudális társadalmi rend helyébe, a korabeli feudális társadalmi
rendet utópisztikusán meg nem haladó kollégiumi „respublikát" teremtett. Ez a kis
köztársaság ugyan hierarchikus rendből épült — s ez a hierarchia is jelezte a nagy
társadalom hierarchikus rendjét és felépítettségét — de a kollégiumi respublika törvényekben, eskütételek formájában, s szervezeti felépítésében egyaránt az igazság o s s á g és az intézményes demokratizmus főbb alapelveire szerveződött. A kollégium
' szervezete a szölgálatmorál, a hagyományőrzés és a korai szabadelvűség szellemével
harmonizált s ennek megfelelően alakult a diákélet, s a diákok törvénykezése. Vezetőiket szabadon választották, s e szabadságukat következetesen őrizték, ha kellett, a
tanárok jelölési buzgalmaival szemben is, és ebben a rendben mindenkinek körülhatárolt, világosan megfogalmazott alapvető jogai és kötelezettségei voltak társaivat,
tanáraival, illetve a kollégium egészével kapcsolatban. A diákönkormányzatnak és
önigazgatásnak szép, demokratikus modellje volt ez, s így már maga a szervezeti
rend is önállóságra, önfegyelemre, jogérzékenységre, az állampolgári politizálás gyakorlatára és társadalmi-közösségi igazságosságra szoktatott. Ennek a szervezeti rend"nek mintegy alátámasztását szolgálta a juttatások rendszere, amely a hierarchia és
' az elemi igazságosság törvényét egyaránt tükrözte. Juhász István egyebek közt, így
jellemzi tanulmányában tömören e kollégiumi rendet: „ . . . e juttatások és kiosztások
"olyan "réndi hierarchiát alakítottak ki, amelyben a »társadalmi« előmenetel biztosítva volt, és amelynek a rendjére, jogviszonyaira, igazságosságára való vigyázás
megadta a diákközélet keretét." Az iskolán belül, majd — az iskola alapján — kívül,
a társadalomban is mobilitást elindító, átrétegződést segítő, a kiválasztásra és előmenetelre lehetőséget nyújtó rendszer volt ez, amely egyúttal az egész társadalom
igazságosságra törekvő, jobbik érzékenységét, szellemiségét erősítette.
Amilyen körültekintően, előrelátóan gondoskodott Bethlen hadjáratai és egész
politikája anyagi hátteréről, s politikai koncepciója korszerű, hatékony gazdaságpolitikai alátámasztásáról, ugyanolyan alapos és előrelátó volt iskolája gazdasági-anyagi
fedezetének hosszú távú megalapozásakor. A kollégium függetlenségét, életközelségét
es több évszázados egzisztálását pénzzel, ösztöndíjakkal, birtokokkal, s egyéb javadalmakkal (többek közt kétezer forint évi kamataival, az enyedi uradalmakkal, tokaji
birtokokkal, több ezer holdnyi erdőséggel) úgy alapozta meg, hogy azokat később, a
századok során csak kiegészíteni kellett, s a Bethlen-féle eredeti negyven ösztöndíjas
hely a XVIII. században már százra bővülhetett, s adhatott alapot a szegény ifjak
szellemi, s egyben közéleti felemelkedéséhez. Bethlen ezzel az alapítványával azon
túl, hogy a társadalmi mobilitást és átrétegződést segítette elő, utat nyitott a minőségnek, a szellem szabad áramlásának, a szellemi életnek a politikához, a politikai
hatalomnak a műveltség erőteréhez. Tudjuk, Bethlen korszerű, merkantilista gazdaságpolitikát folytatott. Politikai bölcsességét mutatja többek között az is, hogy ezt a
merkantilizmust ott alkalmazta, ahová való, s nem vitte át a társadalompolitikába.
A gazdaság, a pénzügyek törvényeit nem a politikában és a kultúrában akarta reali' zálni, de a jól. hasznot hozóan működő gazdaságot használta az előbbiek javára, s
áldozta többek között az iskolára.
*

64

Bethlen Gábor politikai életművét és politikusi karakterét arra hivatott történészek már nagyobb részt feldolgozták, s ami abból még hátra van, az is elsősorban a
szaktudomány feladata. Ám ezt a ritka kincset közkinccsé tenni a magyar szellemi
életben általában is, és amennyire lehet, beépíteni a mai magyar köztudatba és közéletbe, az már történészek, politológusok, írók, esszéisták, pedagógusok közös feladata
lenne, s bármely szakmában méltó feladat. Mert Bethlen az a ritka, „isten áldotta"
tehetség és kivételesen szerencsés államférfi a magyar történelemben, akinek megadatott, hogy uralkodása tizenhat esztendejében teljes körű és teljes értékű politikai
gondolkodási és cselekvési rendszert építsen fel. Aki igazi hivatkozási alap lehetett
mindenkor, amikor a magyar politikai géniuszt és a lehetséges magyar történelmi
utakat, vagy éppen csak ösvényeket keresték a legjobbak, nagyon nehéz, olykor
reménytelennek tűnő helyzetekben. Korszerűsége és mindenkori időszerűsége az
egész politika és a részletek harmóniájának; a politikai és az erkölcsi szempont
együtt tartásának zseniális képességében rejlett, s abban a bölcs toleranciában — s
egyúttal következetes határozottságban —, amelynek segítségével úgy tudta képviselni, s realizálni az egyetemes magyar érdekeket, hogy közben a nem magyar
ajkúakat is fölemelte; hogy képes volt a reformáció ügyét szolgálni anélkül, hogy a
más vallásúak' lelkiismereti szabadságát megtiporta volna. Bethlen sikeres államférfi
volt, sikerességének minden bizonnyal egyik titka gondolkodásának dogmáktól való
mentessége, ideológiai és politikai tűrőképessége, s rugalmas határozottsága a cselekvésben. S ha már Bethlen Gábor mindezek eredményeképpen elnyerte a történelemtől a „nagy fejedelem" címet, s ha már meg is tartotta azt az évszázadok során,
most az a fő kérdés a mi számunkra: vajon átmenthető-e ez az érték izgékony,
feszültségekkel terhes évszázadunkban a jövendő magyar politikusai, a kapuk előtt
álló ú j nemzedékek tudatába? Lesz-e, lehet-e ebből a történelmi értékből mai politikai kultúrát és mai közösségi elkötelezettséget alakító társadalmi erő?

BENDA

KÁLMÁN

Bethlen Gábor és a magyar művelődés
Az 1526-os mohácsi csatavesztésnek, ezt követően az ország három részre szakadásának kulturális téren legsúlyosabb következménye az volt, hogy megszűnt a
műveltséget irányító, a tudományokat és művészeteket összefogó, pártoló és támogató királyi udvar. Buda a török kezére került, a Bécsben — majd egy ideig Prágában — székelő Habsburg-udvarnak pedig a magyar művelődéssel, a magyarországi
kulturális törekvésekkel csak gyér és esetleges kapcsolata volt. Azt, hogy irányító
és ösztönző legyen, hogy folytassa Hunyadi Mátyás kezdeményezését, sem I. Ferdi»ánd, sem utódai nem vállalták, nem is vállalhatták volna. De nem vállalta ezt a
feladatot Szapolyai János sem. János király körül amúgy sem alakult ki állandó
jellegű udvar, örökös bizonytalanságban, folytonos helyváltoztatásban élvén, gondja
sem volt, ideje sem maradt kulturális kérdésekre.
A gazdátlanná vált művelődést a XVI. század közepétől fogva egyes nagybirtokos és nagyhatalmú főúri családok próbálták meg összefogni. Legkorábban a Ná5 Tiszatáj

65

dasdyak sárvári udvara vált kulturális központtá, majd követte a Zrínyiek alsólendvai, később csáktornyai és a Batthyányak németújvári udvara. A század végén
felsorakozik melléjük a Thurzó család központja, Biccse és Báthory István országbíró
kelet-magyarországi vára, Ecsed. Az ország egészét azonban egyik főúri udvar sem
tudta átfogni, kulturális kisugárzásuk csak táji jellegű, és bár jelentőségük nagy,
nemegyszer inkább megosztották, mintsem egységes irányba terelték a művelődési
törekvéseket.
A török hódítás következtében önálló útra kényszerült keleti országrészben,
Erdélyben, először Szapolyai János Zsigmond körül alakult ki állandónak mondható
udvar az 1560-as években. Magának a fejedelemnek a személyes érdeklődése azonban alig terjedt túl a vallási kérdéseken. Utóda, Báthory István már messzebb nézett. Gyulafehérvárott fényes udvart tartott (nagyszerű, csak nemrég közreadott leírását hagyta ránk a francia megbízott, Pierre Lescalopier), Kolozsvárott pedig 1581ben főiskolát (a kor kifejezésével: akadémiát) alapított, azzal a szándékkal, hogy
egyetemmé fejleszti. Az iskola vezetését a jezsuita rendre bízta, amelyet ő telepített
meg Kolozsmonostoron, hogy a protestánssá lett fejedelemségben ú j életre keltse a
katolikus egyházat. A rend Erdélyből való száműzésével a főiskola néhány év múlva
megszűnt, a fejedelmi udvar kulturális jelentősége azonban Báthory Zsigmond uralma
alatt bizonyos vonatkozásban tovább emelkedett. Átgondolt művelődési és művészeti
politikáról ugyan nem beszélhetünk, de az 1590-es évek első felében Gyulafehérvár
Európa egyik zenei központja. A századforduló Erdélyt teljesen feldúló háborúi,
belső harcai azután elsöprik a fejedelmi udvart is. Bocskai István rövid fejedelemsége idején, 1605—1606-ban megkísérli Kassán maga köré gyűjteni az iskolázott és
művelt embereket, de idejéből csak arra futotta, hogy végrendeletileg gondoskodjék
a váradi, marosvásárhelyi és debreceni iskoláról.
Bethlen Gábor 1613-ban kész politikai programmal lépett Erdély fejedelmi trónjára. Célja az volt, hogy Erdély erejével saját uralma alatt ú j r a egyesítse a három
részre1 szakadt országot. Gazdasági és katonai rendelkezései ennek a politikának a
szolgálatában álltak, s művelődési törekvései sem korlátozódtak pusztán Erdélyre,
hanem mindig az egész magyar kultúrát tartották szem előtt. Uralkodói eszményképe Hunyadi Mátyás király volt, a kormányzásban s a művelődésben egyaránt az
ő nyomdokain kívánt haladni. Elmondhatjuk: amennyire céltudatos volt kezdettől
fogva magatartása a nagypolitikában, ugyanolyan átgondoltan és következetesen járt
el művelődéspolitikájában is. Mátyás király óta ő az első uralkodó, akinél tudatos
és a maga korában modern művelődéspolitikáról beszélhetünk.
,
A fejedelmi székhely, Gyulafehérvár, a századforduló harcaiban teljesen elpusztult. Milyen jellemző, hogy míg elődje, Báthory Gábor, ötéves uralma alatt egy lépést
sem tett a főváros felépítésére, Bethlen trónra lépése után négy hónappal a medgyesi
országgyűlésen törvényt hozat, mely elrendeli, hogy a három rendi nemzet egyenlő
arányban járuljon hozzá „a fejedelemnek lakóhelye és metropolisa" megépítéséhez.
Az állandó székhely, a fejedelmi udvar elképzeléseiben kezdettől fogva művelődési
központ is.
A nagy építkezések Gyulafehérvárral indultak, de korántsem szorítkoztak a fővárosra. Bethlen szeretett építkezni. Még csak fejedelmi tanácsos volt Báthory Gábor
oldalán, amikor megkezdve Déván a kortársak által Magna Curiának nevezett négy
sarokbástyás késő-reneszánsz stílusú palota építését s ezzel egyidőben a vajdahunyadi
vár korszerűsítését, bizonyos fokig átépítését. Fejedelemsége idején mindvégig nagyszabású építkezések folytak egész Erdélyben, ezek jórésze perszíe katonai jellegű volt.
Közülük mindenekelőtt a török elleni végvár, Várad erődítési munkálatait kell említenünk, mely másfél évtizeden át folyt, s nagyságrendben megközelítette a gyulafehérvárit. A még Báthory István által emelt földbástyát kőből rakatta újjá, olaszbástyás rendszerben korszerűsítette a védelmi berendezéseket, de nem állt itt meg.
A falak mögött új, pompás belső várat, ötszögű palotát emeltetett, mely monumentalitásában és térhatásában egyedülálló volt nemcsak Erdélyben, de egész Magyar66

országon. Itt is, másutt is, mindenütt arra törekedett, hogy a katonai védelem szükségletei és a művészi hatás összhangba kerüljenek. Építkezéseinek — Gyulafehérvár,
Várad, Fogaras, Vajdahunyad, vagy a kisebbek, mint az alsórákosi és az alvinci kastély — tervrajza mind a reneszánsz centrális elrendezését mutatja. A kastélyok, a
várkertek vagy a nyári paloták áttekinthető térelrendezése, monumentalitásra törekvő
építészeti formái egyként az olasz reneszánsz építészet hatását tükrözik; ez a késő
reneszánsz virágkora Erdélyben. Az építészek elsősorban olaszok (közülük név szerint
is említsük meg Giovanni Landit, vagy Várad építőjét, Giacomo Restit); olasz minták
után dolgozik a kolozsvári kőfaragó iskola, és Pálóczi Horváth Jánost Padovába küldi
a fejedelem építészetet tanulni. Az olaszon kívül a francia építészet is érdekelte
Bethlent (a fejedelmi kancellária iratai közt egy francia építészeti munka is ránk
maradt) — a Habsburg-országokban ekkor meginduló jezsuita barokk elől viszont,
tudatosan vagy ösztönösen, teljesen elzárkózott.
A fejedelmi építkezések hamarosan követőkre találtak a nagy családoknál. Egymás után épülnek a kerek-sarokbástyás, centrális elrendezésű késő reneszánsz kastélyok, Alsórákoson, Szentbenedeken, Kerellőszentpálon vagy Bonyhán. A stílus, a
Bethlen által meghonosított építészeti ízlés túléli a fejedelmet; már halála után, az
1630-as 40-es években építi Lónyay Zsigmond az aranyosmedgyesi, Mikó Ferenc á
csíkszeredai, Haller István a fehéregyházi és Rákóczi György a hatalmas radnóti kastélyt. Valamennyien Bethlen iskolájából kerültek ki, s ahogy a politikában, az építészetben is az ő útját követték. Egy nemzedékkel később a művészi hatás eljut a köznemességhez és a szabad székelyekhez. A háromszéki ötszögű vártemplom, az illyefalvi vagy az árkosi templomvár a váradi építkezéseknek már a népiesbe hajló változatát képviselik. Bethlen építkezései egy fél évszázad múlva is éreztetik hatásukat.
A gyulafehérvári palota a kor kívánalmainak megfelelő fényes fejedelmi székhellyé épült, mely méltóan képviselte az 1619-ben az európai nemzetközi politikába
bekapcsolódó fejedelemség és uralkodója tekintélyét. A reneszánsz stílusban épült
palota központját a trónterem alkotta, körülötte sorakoztak a fogadó szobák, tanácsés audienciaházak, az ebédlőterem, majd a lakó- és hálószobák, külön a fejedelem
és a fejedelemasszony, a fejedelmi udvartartás („étekfogók háza", „hopmester háza"
stb.) a magyar „leányok" (udvarhölgyek) és (Bethlen második házassága után) a
német „fraucímerek" számára. A bolthajtásos mennyezet festett, a falakat nagyméretű
flandriai kárpitok borítják, a palota leltára 142-t sorol fel belőlük. Az egyik teremben Nagy Sándor, a másikban Cyrus perzsa király históriájának 8—8 képből álló
sorozatát láthatta á belépő, vadászjelenetek váltakoznak bibliai történetekkel, ez
utóbbiak közül különösen kitűntek a Jozsué, Ábrahám, József és Áron életét ábrázoló gobelinek. Az ablakok, benyílók előtt selyem, bársony, brokát függönyök (a leltár szerint többségük velencei matéria), a trónteremben „skófiummal varrott veres
bársony baldagány", azaz baldachin, az audenciaház a j t a j a előtt „veres virágos aranyos matéria", az ú j palotában „zöld aranyos bőrkárpit". A kedvelt színek az aranyos, a vörös, a zöld és a kék; egy-egy teremben a függönyök, á bútorok azonos
színűek, még a bőrhuzatok is aranyozással vannak díszítve. Mindehhez járult a sok
szőnyeg, a földön, a falon, az asztalokon; ezeket a török birodalomból, Kisázsiából
hozatta a fejedelem, s a palota belsejének keleties színt adtak. Közöttük találhatók
„öreg (értsd: nagy) díványszőnyegek", „apró skarlátszőnyegek" és „asztalra való különb-különb féle színű szőnyegek". Jellemző, hogy csak Mikes Zsigmond egy alkalommal 32 darabot hozott belőlük portai követségéből hazatérőben, s hogy 1624-ben
csaknem ezer szőnyeget vásároltatott a fejedelem. A palota szőnyegeinek száma több
ezer volt.
A palota bútorzata, belső berendezése hasonlóan fényűző volt, részben már a barokkba hajlott. Faragott és pingált ládák (bennük nagy számban ruhák, ruhaanyagok,
színes selyemharisnyák), pohárszékek (bennük kehely, harang 'alakú metszett vagy
hólyagos kristálypoharak, arany és ezüst edények, tányérok, kupák a fejedelem címerével), velencei tükrök, „igen szép tornyos órák", ezüst gyertyatartók és csillárok
5*

67

(az egyiket 450 birodalmi tallérért Bécsben vásároltatta a fejedelem), a hálóházakban
aranyos mosdómedencék és korsók. Egyéni színt jelent, hogy a fejedelem dolgozószobájában „szépmívű" íróasztalt is találunk, s hogy második felesége, Brandenburgi
Katalin lakosztályában a korban divatos baldachinos ágy mellett egy „úti kalamárisláda" is van, bécsi munka, elefántcsont-berakással.
A palota reprezentációs és lakószobáihoz csatlakoztak a különböző „tárházak", a
fejedelmi udvarok elmaradhatatlan részei, egyszersmind látványosságai, a későbbi
nemzeti múzeumok ősei. A legfontosabb a fegyvertár volt, benne már ekkor egyaránt
találunk használati és díszfegyvereket. Ahogy például a leltárban olvassuk: „egy
szederjes-bársonyos merő aranyhüvelyű smaragdos rubintos kard; egy veres bársonyos türkizzel bevert aranybogiárú rubintos-köves kard; két pár pistol, kinek az
agyai ezüsttel rakottak, tokjai ezüsttel tűzöttek; aranyos puska, madárhoz való; egy
kézíj maga őfelsége számára, s hozzá való veres bársony skófiummal varrott tegez"
stb. A nyergesházban őrizték a lószerszámokat, nyergeket, lovakra való sallangos díszeket, hímzett lótakarókat, a cafragokat. Idézzünk itt is néhány bejegyzést a leltárból: „egy skófiummal, arannyal szőtt türkizes veres zöld lóra való szerszám; egy
jáspisos, türkizes, rubintos és gyöngyös lóra való szerszám farmatringostól; meggyszín-bársonyos, gyöngyös, türkizes varrott nyereg; egy ezüstös tatár nyereg, veres
bársonyos; egy szederjes-bársonyos skófiumos szerecsen cafrag; egy arany és ezüst
fonállal szőtt skófiumos cafrag; négy bokor (értsd: pár) arany kengyel; egy bokor
türkizzel kevert arany kengyel" stb.
Bethlen igen szerette az ékszereket — egyébként ebben is kora ízlését, mondhatjuk divatját követte, mely ebben is fényűzést követelt az uralkodóktól. A leltárban
gyémánttal rakott arany ékszerekről olvashatunk, boglárok, csatok, a fejedelemasszony
kincstárában kösöntyűk, fülbevalók, a mai ember számára meglepően nagy számban
és választékban. Csak 1625-ben egy tételben 9 pár fülbevalót vásároltat Bethlen, egy
másik alkalommal 31 különböző gyűrűt.
A fejedelmi udvar fénye ebben az időben kötelező volt, a kor embere ezen
mérte az uralkodó és állama hatalmát, nemzetközi politikai súlyát. Bethlen kortársai,
a kisebb vagy nagyobb országok élén ugyanezt az utat járták. Míg azonban nekik
többnyire csak a meglévőt kellett fejleszteniök, Bethlennek szinte a semmiből kellett
a gyulafehérvári udvart újrateremtenie. Élete végén a fejedelmi palota már méltóan
képviselte Erdély megnövekedett nemzetközi jelentőségét, s elérte a német birodalmi
udvarok színvonalát. Az Erdélybe érkező külföldi diplomaták — akik a Habsburgudvar által terjesztett tendenciózus hírek alapján elmaradt, primitív viszonyokra voltak elkészülve — elismerő csodálkozással emlékeztek Gyulafehérvárról. Ahogy XIII.
Lajos francia király követe, Angouléme herceg mindezt tömören kifejezte a fejedelem
udvaráról szólva: „rien de barbare".
A palota, annak fényűző berendezése azonban végül is csak keret volt az udvari
élethez. A gyulafehérvári udvar az 1620-as évektől kezdve válik nemcsak a fejedelemség, hanem hovatovább egész Magyarország számára irányadóvá külsőségekben,
társadalmi szokásokban, magatartásban és divatban is. Bethlen az utókor képzeletében — nyilván a történetírók művei alapján — komor, az élet vidámságaitól elforduló, sőt azt elítélő, csak kötelességeinek élő ember, a valóság azonban alaposan rácáfol erre. Igaz, első felesége, Károlyi Zsuzsánna életében a gyulafehérvári udvar
élete inkább a hagyományos, egyszerű keretek közt folyt, s alig emelkedett a szokványos főúri udvarok fölé. Zsuzsánna halála (1622), majd főleg a Brandenburgi Katalinnal való házasság (1626) után azonban lényegesen megváltozott minden: a fejedelmi udvar társadalmi központtá vált.
Bethlen — bár fejedelmi rangját és tekintélyét külsőségekben is kifejezésre juttatta — a külföldi követek egybehangzó véleménye szerint inkább szerény és visszahúzódó volt, semmint hivalkodó. Megjelenése tiszteletet parancsolt, de nem különítette el magát főembereitől mesterséges etikettel. Ahogy a külföldi vendégek fogadására is mindig fölkelt aranyos-bársonyos trónszékéből, kezet fogott és „finoman,
68

de tartózkodóan" elbeszélgetett velük. Az udvari élet központjában kezdettől fogva
ő állt.
Bethlen kedvelte a társasági életet. Tudjuk, hogy szerette a színes ruhákat; ruha_
tárában barackvirág-, rozmaring-, ezüst, és meggyszínű mentéket, különböző színű
selyemharisnyákat, díszes süvegeket találunk nagy számban. Igen kedvelte a zenét,
különösen a lantzenét hallgatta szívesen. Udvari zenekarába nagy gonddal és költséggel külföldi zenészeket szerződtetett, ez ügyben mindig személyesen intézkedett.
Ahogy Franciaországban időző követeinek írta: „A francuzok között felette jó trombitások vadnak, egy igen fő trombitást azért hogy szerezzetek, felette igen kérlek,
szerető híveink, anélkül meg ne jöjjetek; de excellentissimus legyen, csak közönséges
jót ne is hívjatok." Zenészeket toboroztatott Csehországban, s a pápa muzsikusának,
Bagliominak évi ezer aranyat ígért, ha szolgálatába áll. 1625 végén Bécsből érkezik
Gyulafehérvárra Tesselius (Johann Thossel) „capellae magister", aki arra is megbízást kapott, hogy zeneszerszámokat szerezzen be.
De nemcsak muzsikusok voltak az udvarban, hanem énekesek, színészek és táncosok is. Színielőadások, sőt balettek kerültek bemutatásra — ez utóbbiak ekkor válnak divatossá olasz nyelvterületen. Egy akalommal olaszul játszó vándor színtársulat
szerepelt az udvarban. Arról is tudunk, hogy a fejedelmi udvar tagjai is felléptek
időnként. Az egyik táncos darabban Alvinczi Péter fejedelmi apród Mercurius jelmezében „reprezentált", a főszereplőt, Mars hadistent pedig Katalin fejedelemasszony
alakította. „Császár előtt is nevezetes lett volna az a balett" — írta róla megelégedéssel maga Bethlen.
Különösen farsangkor egyik táncmulatság a másikat érte. Bethlen udvari táncmestere — előkelő spanyol úr, emlékiratai nemrég kerültek elő — a mulatságok fő
szervezője és irányítója. Főleg a „maskara-bál"-t kedvelték. Már 1615-ben két tucat
„álorcát" hozatnak az udvarba, 1624-ben 36-ot, hozzá selyem farsangi ruhákat,
„maskarákat".
Ne gondoljuk azonban, hogy az udvari kultúra ebben kimerült. Bethlen nagy
gondot fordított az udvarnál szolgálatot tevő nemes ifjak korszerű képzésére is, hogy
majdan a politikai és katonai közéletben helytállhassanak. Kemény János, a későbbi
fejedelem önéletírásában részletesen leírja azt a nevelő iskolát, amit az udvar jelentett, hogyan sajátították el a fejedelem környezetében a pallérozott társaságbeli
érintkezést, hogyan ismerték meg fokról fokra az államigazgatás gépezetét, tanulták
ki a katonaélet csínját-bínját, szokták meg a hadjáratokkal kapcsolatos fáradtságot,
de rendet is. Kemény János mondja el azt is, hogy Bethlen milyen sokra becsülte a
könyveket, még a háborúba is magával vitte néhány kedves könyvét, intve a körülötte levőket, hogy amikor csak tehetik tanuljanak, olvassanak, ö maga járt elől jó
példával. Mivel fiatal korában magasabb iskolákba nem járhatott, sok mindent felnőtt fővel kellett megtanulnia. Nyelvórákat vett, tudós emberekkel való beszélgetésben, és olvasás révén képezte magát. Személyes példaadással nevelt.
A gyulafehérvári fejedelmi udvar, négy emberöltő után ismét központjává vált a
magyarországi művelődésnek, összefogta és irányította a különböző mesterségeket
és művészeteket, csiszolta és fejlesztette az ízlést, a társadalmi szokásokat, korszerű
műveltséget adott. Ez az udvar etnikai és vallási különbségeken túllépve Erdély minden népét egybefogta. Az európai vallásháborúk izzó légkörében a fejedelemségben
teljes vallási béke honolt. Bethlen, a kálvinista fejedelem udvari tanácsának fele
evangélikusokból, katolikusokból és unitáriusokból állt, kancellárja, Péchi Simon
pedig a zsidózónak mondott szombatos vallást követte. A görögkeleti vallású románoknak külön püspökséget szervezett, és anyanyelvükön juttatta el hozzájuk a bibliát. Kolozsmonostorra visszahívta a jezsuitákat, és pénzzel támogatta Káldi György
jezsuita magyar bibliafordítását. Elfogulatlanságának mégis talán legszebb bizonyítéka, hogy 1623-ban megengedi a zsidóknak a Gyulafehérvárott való letelepedést,
egyszersmind mentesíti őket a „zsidóviselet" hordásától és engedélyezi számukra a
„keresztények ruházatát".
69

A fejedelem és a gyulafehérvári udvar által hordozott műveltség kálvinista színezetű és magyar nyelvű volt. Erdélyben magyar volt a törvényhozás és a kormányzás nyelve, magyarul írták a törvényeket, magyarul adta ki rendeleteit a fejedelem,
s ha a tudományos művek egy része továbbra is latinul látott napvilágot, az udvar
teljesen magyar nyelvű volt. Magyarul írták teológiai műveiket a Bethlen körül csoportosuló kálvinista papok, magyarul írták emlékirataikat a tollforgató nemesek és
a marosvásárhelyi polgárok. A fejedelem — aki a' maga korában szinte egyedülálló
megértéssel karolta fel Erdély nem magyar népeinek, szászoknak és románoknak
anyanyelvi törekvéseit — tisztában volt azzal, hogy a magyarok közt a műveltséget
csak magyar nyelven mélyítheti el. Tudatos eljárásának mintegy jelképe, hogy Szenei
Molnár Albertnek ő adott megbízást Kálvin Institúciójának magyarra fordítására.
A fejedelmi udvar kisugárzása már Bethlen életében érezhetővé vált. A Gyulafehérvárott foglalkoztatott mesteremberek, művészek tudása, ízlése a főúri kastélyokon át eljutott mindenfelé, növelve az igényességet és a szép iránti érzéket. Csak
egy példát említünk: az udvarban alakult „képíró" iskola tagjai először csak a fejedelemnek dolgoztak (ők készítették a gyulafehérvári és az alvinci palota mennyezetfestményeit), később egyes főuraktól is kaptak megbízást, majd kezük nyoma felismerhető egyes falusi templomokon. Közülük név szerint is ismerjük Mezőbándi
Egerházi, másként Képíró Jánost, Csengeri Képíró Istvánt, Pap Györgyöt és Képíró
Jakabot. Az udvari színdarabok, balett-előadások serkentőleg hatottak az írókra, növelték az irodalom és művészetek iránti érdeklődést és hozzájárultak egy ú j társadalmi magatartás és eszménykép kialakításához, előbb az előkelők körében, majd
rajtuk keresztül szélesebb körökben is.
Az építkezések, az udvari élet, a luxus persze sok pénzbe került. Az első években a gyulafehérvári építkezés csak a három rendi nemzet külön erre megszavazott
adójából volt lehetséges, később Bethlen a kincstári bevételekből fedezte az egész
udvartartás költségeit. Az udvari számadáskönyvek alapján Péter Katalin nemrégiben ezeknek a költségeknek a méretét is megállapította. Az első években az
udvari kiadások nem jelentősek. 1619-ben kezdenek emelkedni, majd 1624-gyel
megugranak. 1619-ben a hadjáratra fordított 300 ezer forint mellett csupán 32
ezer az udvari életre, a luxusra fordított pénz, ami az összköltségvetés kereken 6 százaléka. 1624-től ez a százalék — az amúgy is jelentősen megemelkedő —
kincstári bevételek előbb 18, majd 22 százalékára emelkedik, s eléri az évi 370 ezer
forintot. Roppant nagy összeg ez, Erdély egy évi török adójának több mint tízszerese.
Vajon Bethlen túlzásba vitte a dolgot, túljátszottá az udvari pompát és fölöslegesen
növelte a luxust? Aligha. A gyulafehérvári udvar pompája kifelé bizonyította országa
erejét, belül pedig, Magyarország egésze előtt tanúsította, hogy a magyar műveltségnek ismét van központja, támogatója és iránymutatója, méghozzá olyan, amelynek
nem kell a császári udvar előtt szégyenkeznie. A Béccsel és a Habsburgokkal szemben álló függetlenségi tábornak erre politikai vonatkozásban is nagy szüksége volt.
Ugyanakkor Bethlen azt is tudta, hogy a műveltség terjesztéséhez és mélyítéséhez az udvaron kívüli intézményekre is szükség van. Ilyen intézmények a kor felfogása szerint a könyvtár, a nyomda és mindenekelőtt az iskola.
Bethlen már trónralépése után néhány hónappal, 1614-ben megalapította Gyulafehérvárott a fejedelmi könyvtárat (nálunk szerencsésebb országokban ebből fejlődött ki a nemzeti könyvtár), melyet haláláig nagy gonddal gyarapított. Drága pénzen
hozatott meg külföldi munkákat a világ minden tájáról, sok lehetett az ajándékba
kapott, dedikált művek száma is. Megpróbálta a török kezére került Corvina könyvtár megszerzését is, sikertelenül. Háportoni Forró Pál már 1619-ben dicsérőleg szól
Bethlennek a könyvtárról való gondoskodásáról, „mely dologban Felséged az nagy
hírrel-névvel tündöklő Mátyás királynak dicséretes példáját követte". A könyvtár
összetételét, sajnos, nem ismerjük, napjainkra alig néhány kötete maradt fenn, szétszóródva. Az azonban ebből a néhány példányból is kiderül, hogy a fejedelem a
könyvek külsejére is nagy gondot fordított: valamennyi aranyozott bőrkötést viselt,
kívül Bethlen címerével.
70

1622-ben hozza létre ugyancsak Gyulafehérváron a fejedelmi nyomdát, „mivel az
tipographiák nemcsak ékességére, hanem kiváltképpen szükségére szolgálnak akármely respublikának". A nyomdagépek és a betűkészlet előteremtése ebben az időben
igen nehéz. Bethlen a kérdést úgy oldja meg, hogy az 1619-es hadjáratban elfoglalt
Nagyszombatból a jezsuita nyomda egész felszerelését előbb Kassára, majd Erdélybe
szállíttatja. Itt működik a nyomda az 1658-as tatárdúlásig, amikor a fejedelmi könyvtárral és az egész várossal együtt elpusztul. Jellemző, hogy az 1636-ig itt nyomott,
tehát fejedelmi utasításra kiadott 58 műből csak 11 volt vallásos (theológiai) munka,
10 tankönyvvel és 24 államigazgatási, politikai jellegű művel szemben. A kiadványok
közül latin nyelvű 17, magyar 41.
A legfontosabb intézmény, az iskola megvalósítása váratott legtovább magára.
Ebben az időben sem Erdélynek, sem a királyi Magyarországnak nincs egyeteme.
A debreceni, a sárospataki, a váradi kollégium, vagy főiskola református papokat és
általános humanista ismeretekkel rendelkező világi értelmiséget képzett, de a teológiában sem adhatott egyetemi doktorátust, jogi (ebben az időben ez azonos az államtudományokkal) vagy orvosi képzés pedig nem volt.
Bethlen kezdettől fogva nagy gondot fordított szakképzett értelmiség kialakítására. Erdélybe hív és a maga szolgálatában alkalmaz egy sor királyságbeli magas
műveltségű embert, ugyanakkor fejedelmi ösztöndíjjal mind több diákot küld ki külföldi akadémiákra, egyetemekre. Jellemző, hogy nagy többségük nem nemes, hanem
jobbágyi vagy szabad paraszti és polgárivadék. Eljárása tudatos voltát jól mutatja
az 1618-ban a külföldön tanuló jobbágyfiúhoz, Böjti Veres Gáspárhoz írt levele. „Ha
elhatároztad, hogy tovább is tanulj, s magasabb képzettséget szerezz, négy évig segíteni fogunk téged. Elhatározásodról mielőbb értesíts. Hogy pedig szándékunkat ebben
jól megértsd, ahhoz tartsd magadat, hogy ne csak a teológiai, hanem a bölcseleti
tudományokat is alaposán megtanuld, hogy amikor majd hazatérsz, mind az egyházi,
mind a világi dolgokban és a külügyek igazgatásában is segítségednek hasznát vehessük magunk, nemzetünk és hazánk javára."
Az értelmiségi képzés érdekében Bethlen megszervezi a rendszeres „peregrinációt", a külföldi egyetemeken való tanulást, ösztöndíjasain rajta tartja a szemét, s ha
hazaérkeznek, kinevezés, gyors előléptetés vár rájuk egyházi és világi vonalon
egyaránt. A tudományos képesítés társadalmi presztízsét nagyban emeli, hogy 1629ben a református papokat utódaikkal együtt megnemesíti. Mivel a külföldön tanultak
nagy többsége nem nemesi származású, akik a hollandiai és angliai egyetemeken
amúgy is polgári jellegű törekvésekkel ismerkednek meg — Erdélyben ú j értelmiségi
réteg van kialakulóban, mely később, már Bethlen halála után, úttörőjévé válik egy
új, polgári irányba mutató fejlődésnek.
A peregrináció azonban nem oldhatta meg az értelmiség képzésének általános
kérdését, s egyre sürgetőbben merült fel egy hazai akadémia (főiskola) létrehozásának terve. Bethlen 1617-től kezdve latolgatja életrehívását. Elképzelésében az intézmény a meglévő iskoláknál korszerűbb, gyakorlatibb kell hogy legyen, s jellemző elfogulatlanságára, hogy például a jezsuita iskolákat állítja. Ahogy bizalmasának, Alvinczi Péter kassai prédikátornak írta: „az gyermeket tanítsa szorgalmasan, és ne
magyar skólákban való hitván szokás szerint, hanem more jesuitarum exerceálja (a
jezsuiták módszere szerint gyakorolja) az gyermek magát az oráció csinálásban. Legyen jó rétor, orátor, eloquens, ha adatik (ékesen beszélő szónok, előadó, ha sor
kerül rá)."
Konkrét formában az akadémia terve először 1617-ben merült föl. Az április
28-án a kolozsvári református egyház javára tett fejedelmi adománylevélben ezt olvassuk: „Miután látjuk, hogy kedves hazánk, Erdélyország, már néhány év leforgása
óta a hadak vészes hullámaitól ezerféleképpen csapdosva és pusztítva, nemcsak tudós
férfiakban, de közepes képzettségű emberekben is igen szűkölködik, kötelességünknek tartjuk, hogy híres Kolozsvár városunkban az ifjúságnak a tudományokban való
előmenetelére és dicséretes hasznára, s az egyedül igaz vallásnak mintegy koronájául
a legelső alkalommal fejedelmi támogatással akadémia állításáról gondoskodjunk."
71

Kolozsvár lakossága azonban ekkor unitárius volt, így idegenkedett „az egyedül
igaz vallás", azaz a kálvinizmus hitét és kultúráját 'terjesztő akadémia befogadásától,
Bethlen pedig — uralkodói módszeréhez híven — egyelőre nem erőltette a dolgot.
Az akadémia megalapítása így húzódott, s közben a fejedelem nyilván úgy gondolta,
lehetősége nyílik rá, hogy a kérdést ne csak erdélyi, hanem egyetemes magyar vonatkozásban oldja meg.
Az 1619. évi hadjárat során, a Kassán tartott részgyűlésen vetette föl először a
kérdést, úgy tűnik nem nagy visszhanggal. 1619 novemberében a pozsonyi országgyűlésen „a helvéciai confessión lévő magyarországi eklézsiáknak tanítói" adnak be,
a szövegből kivehetően a fejedelem által sugalmazott kérvényt, melynek 1. pontja
az alábbiakat tartalmazza: „Rendeltessék valamely alkalmatos hely elegendő jövedelemmel akadémiának, azaz közönséges és legfőbb nevezetes tanulóhelynek, az igaz
evangéliumi tudománynak és a politikának, azaz külső társaságnak helyesen igazgatására szükséges tudományoknak terjesztésére, ő felségének istenes és keresztyéni
ájtatos indulatjából ez elmúlt kassai közönséges országgyűlése alatt megjelentetett
kegyelmes akaratja szerint." A határozat ugyan ezúttal is elutasító volt („békésebb
időre halasztassék"), de az országgyűlés fokozott gondviselést rendelt el a „pataki
skolára", hogy benne „minden rendeknek gyermeki az akadémiára való tanulásra
készíttethessenek és tápláltathassanak."
1620-ban azután Bethlen létre hozta az egyetemet Nagyszombatban (15 évvel
Pázmány Péter egyetemalapítása előtt). Körülményeiről, részleteiről alig tudunk valamit, mindössze annyit, hogy rektorául a fejedelem Szenei Molnár Albertet szemelte
ki (haza is hívta Németországból), s hogy 9 ösztöndíjas helyet létesített s a j á t költségén. Amikor — néhány hónap múlva — seregével a nyugati határról vissza kellett
vonulnia, az egyetemet Kassára telepítette, de az itt sem .tudott meggyökeresedni.
így került sor a főiskolának Erdélyben való megteremtésére. Székhelyéül Bethlen
még mindig Kolozsvárt gondolta, a gazdag és művelt magyar várost. Az 1622. májusi
országgyűlés 6. törvénycikke ki is mondta: „Communibus votis et suffragiis [egyhangú elhatározással és szavazattal] végezték az statusok [rendek], hogy Kolozsvárott a régi pápisták puszta klastroma helyén építtessék egy akadémia, melyben ő
felsége bizonyos főprofesszorokat constituálván [állítván], azoknak bizonyos és örökké
megállandó proventusokról [jövedelmükről] is kegyelmesen disponáljon [intézkedjék]." Ahogy a törvény szövege részletesen kifejti: „Isten felségedet reá segítvén
ennek [az akadémiának] építésére és helybenállatására, tudós emberekkel, professzorokkal annak módja szerént megrakván és ugyan felruházván és öltöztetvén, azoktól
semminemű időben, semmi okon, semmi változásokban, se ezután következendő
fejedelmektől, se egyéb rendektől soha el ne vétessék, el ne abalienáltassék [idegeníttessék], hanem ezen mostani rendelkezésünkben álljon és maradjon. Mely mostani
deliberatiónkat [határozatunkat] egész országul perpetuum statutumnak [örökérvényű
törvénynek] mondunk lenni."
Kolozsvár városának unitárius (és részben szombatos) polgársága azonban továbbra is ellenállt; leszólták az akadémia tervét, gúnyt űztek a fejedelem tervéből.
Annyira, hogy a szeptemberi országgyűlés kénytelen volt ellenük fellépni, kimondva,
hogy azok ellen „az kik az akadémia felől per ludibrium ignominiose [gyalázatos ^
gúnnyal] szólottak", indítsanak eljárást.
Bethlen végül is úgy döntött, hogy a főiskolát fejedelmi székhelyén hozza létre.
Még 1622-ben megkezdte a gyulafehérvári középfokú iskola akadémiává fejlesztését.
A később kollégiumnak nevezett főiskola iratai 1658-ban elpusztultak, így kezdeti
éveinek történetéről keveset tudunk, de a nemrég elhunyt Herepei Jánosnak sikerült
fáradhatatlan munkával más forrásokból feltárnia azt a mindenre kiterjedő aprólékos gondosságot és figyelmet, amellyel a fejedelem megalapozta az iskola jövőjét.
Először is anyagilag függetlenné tette a kollégiumot. Az első donációkat — hogy
csak a nevezetesebbeket említsük: a híres tokaji Hétszőlő jövedelme, Debrecen város
évi 2000 aranyat kitevő taksája — betetőzte az 1629. szeptember 2-i nagy adománylevél, mely egy hét jobbágyfaluból álló uradalmat rendelt „örök időkre" az iskola
72

fenntartására. Ahogy az oklevélben olvassuk: „a mi Enyed városunkat, csonkítatlan
egészében, mindenféle adóival, taksáival, dézsmáival és más bármilyen néven nevezett jövedelmeivel, hasonlóképpen a miriszlói, felenyedi, murcinai és hidasi birtokokat teljes egészükben, nemkülönben a décsei, a besenyői és henningfalvi részjószágokat minden hasznukkal és tartalékukkal, mindenféle területeikkel az általunk alapított kollégiumnak adtuk és adományoztuk." Igaza van Bethlennek, amikor azt írja:
„semmiféle kiadást és fáradtságot nem sajnáltunk, hogy az általunk alapított kollégium jövedelmeiről gondoskodni és szükségletein segíteni lehessen." És igaza van
Juhász Istvánnak, a Kollégium legújabb történetírójának, amikor megállapítja, hogy
a 16—17. században nincs rá több példa, hogy „ilyen birtoktest az országos vagy
katonai, dinasztikus vagy főúri érdekek helyett kulturális célra: professzorok és diákok eltartására adományoztassék."
A fejedelmi kiváltságok, az anyagi gondoskodás azonban csak az egyik része
volt a dolgoknak. Az akadémiai rang betöltéséhez megfelelő professzorok kellettek.
Bethlen ez ügyben megkereste külföldi szövetségeseit, támogatásukat kérve. Különösen Keresztély Ágost szász herceg volt segítségére, az ő rábeszélésére vállalta a
tanítást a kor ünnepelt német költője, Martin Opitz, aki a katolikus Liga csapatai
elől kényszerült Hollandiába menekülni, s aki 1622 augusztusában m á r meg is érkezett Gyulafehérvárra, ahol ősszel megkezdte klasszika-filológiai előadásait. Még ebben az évben követte őt Jacob Kopisch és Franz Pauli, majd a következőkben a
görög nyelv tudósa, Johann Schwarzenberg. Igaz, közülük egyik sem maradt tartósan
Erdélyben, de közben új, még nevesebb tudósokat sikerült megnyerni, Hallgassuk
meg milyen büszkességgel számol be az eredményekről bizalmasának, Alvinczi Péter
kassai prédikátornak 1629 januárjában: „Böjti Gáspár nevű histórikusunkat küldtük
vala Németországba avégett, hogy valamely tudós professzorokat keresne és conducálna [felfogadna]... Elment Norinbergába [Nürnberg], onnét Francofurtumba ad
Moenum [a majnamenti Frankfurtba] és onnét egy városba, az hol amaz méltán
Európában — az mint halljuk — legnevezetesebb teológus doktor Alstedius lakik, és
azt mind addig ostromolta, hogy az mi szolgálatunkra adta magát, őkívüle más két
professzort is fogadott, kiknek convenciót [megegyezést, szerződést] adott és előre
kinek 50, kinek 100 aranyat. Amazok reverzálist [kötelezményt] adtak magokról."
Még abban az évben meg is érkeztek Gyulafehérvárra a herborni egyetemről Johann
Heinrich Alsted, Heidelbergből a természettudós Johann Heinrich Bisterfeld és Ludwig Philip Piscator, akik azután az elkövetkező évtizedekben működésükkel — magyar kollégáikkal együtt — nagymértékben hozzájárultak, hogy a fiatal iskola akadémiai színvonalra emelkedjék. Közben ugyanis felnőttek a fejedelem magyar pártfogoltjai is: Csulai György, aki már 1623-ban tanított, a Leydenben tanult Maray
Mihály, a Prágában filozófiai doktorátust szerzett Ascanius Mihály, majd 1629-ben
az angliai tanulmányokból hazatérő Keresztúri Pál.
De nemcsak a tanárok, a tanulók kiválasztására is nagy gondot fordított a fejedelem. Főembereit, a nagy családok tagjait buzdította, hogy fiaikat a Kollégiumba
küldjék, de arra is ügyelt, hogy a szabad vagy jobbágyparasztok tehetséges fiai bekerüljenek. Ö maga 40 szegény diák tanítási költségét vállalta, és a tehetősebb főnemeseket is biztatta alapítványok létesítésére. A tanulási vágy felkeltése érdekében
adta ki már említett adománylevelét, amelyben a református papokat és utódaikat a
nemesek sorába emelte. Hogy pedig a tanulni vágyó jobbágy gyermekek elől minden
akadályt eltávolítson, az 1624-es országgyűléssel az alábbi törvényt hozatta: „Némelyek a patrónusok közül jobbágyuk gyermekét az skolátul megfognák, sőt ha skólában volnának is, ki akarnák őket hozni. Végeztük azért országul, hogy az kik tanúságnak okáért, nem egyéb praetextus [kifogás] alatt, nem is öreg korukban mennek
az skólákba, kedvek ellen onnan ki ne vehessék." Aki vét e törvény ellen, ezer
forinttal büntethető. Olyan rendelkezés volt ez, amely nemcsak a Habsburg-országokban, de Európa más részein is példa nélküli volt.
A Kollégiumot, amelynek épülete a fejedelmi palotától nem messze volt, Bethlen
minden módon segítette. Átadta neki a fejedelmi könyvtárat, amelyet a későbbiek73:

ben sem szűnt meg újabb és újabb könyvekkel kiegészíteni. Kolozsvár városának
már 1622 végén két hatökrös szekeret kellett kiállítani a külföldről érkezett könyvvel teli ládák Gyulafehérvárra való továbbszállítására. Átadta a fejedelmi tipográfiát
is, amely kollégiumi nyomdaként élt tovább a mindent megsemmisítő 1658-as tatáitámadásig.
1628 márciusában Bethlen már büszkén írta Alvinczi Péternek: „A mi fehérvári
skólánk mely szépen kezdett légyen floreálni [virágzani], ha kegyelmed egyebektől
nem hallotta, ez mi levelünkből bizonyosan értheti. Jó reménységű ifjak nevelkednek
tudományokban, felesedni is kezdettek, vágynák öreg [végzős] deákok reméljük 75,
avagy talán 80 is." De elismeréssel adóztak neki a kortársak is. Szenei Molnár Albert
így sorolta fel Bethlennek a művelődés emelésére tett érdemeit: „az fejérvári gimnázium építése és öregbítése, az fejedelmi bibliotékának gyűjtése és az németországbeli
akadémiákból is tudós embereknek odahivatala."
A Bethlen által elképzelt akadémia tanítási rendjét, belső kormányzatát a fejedelem halála után néhány hónappal, 1630 elején foglalta írásba a három külföldi professzor, Alsted, Bisterfeld és Piscator, és nyújtotta be az özvegy fejedelemasszonynak, Brandenburgi Katalinnak. Nyilván Bethlen elképzelésének adtak hangot, amikor
kinyilvánították: „szükség, hogy a mi főiskolánk lehetőleg megközelítse elrendezésében
azt az eszményt, amelyet a Németországban, Franciaországban és másutt virágzó
iskolák és nevelő intézetek valósítanak meg." Erősen hangsúlyozták a főiskolai autonómia szükséges voltát, ennek érdekében az iskola törvényeinek fejedelmi megerősítéssel való közreadását, mely szabályozza a belső kormányzótestület, a szenátus és
az általa választott rektorprofesszor jogkörét, és mintegy a teljes önállóság jeleként
befelé bírói jogkörrel ruházza fel.
Bethlen nagy kulturális alkotásai a 17. század véres háborúiban sorra megsemmisültek. A gyulafehérvári fejedelmi udvart 1658-ban felperzselték a tatárok, a váradi belső vár az 1660-as ostromban pusztult el, a műkincsek elkallódtak, a gyulafehérvári iskolákban nevelt művészek, mesteremberek szétszóródtak. A Kollégium —
bár épülete, könyvtára, nyomdája többször megsemmisült és Gyulafehérvárról Nagyenyedre kellett költöznie — fennmaradt, és Erdély tudományos és szellemi központjává vált. Százával és ezrével nevelte, tanította és képezte az erdélyi nemesség,
polgárság és nem utolsósorban a parasztság fiait, magyarokat, de nem magyarokat
is, református vallásúakat, de másokat is, mind a mai napig, Bethlen Gábor szellemében tudásra és mások iránt megértő emberi magatartásra.
Jegyzetek:
A kérdés részletes irodalmát közli Tarnőc Márton: Erdély művelődése Bethlen
Gábor és a két Rákóczi G y ö r g y korában. Bp. 1978. Itt csak néhány kiegészítő adatot k ö z lünk és idézeteink lelőhelyét. Báthory István egyetemalapító oklevele, 1581. m á j u s 12.:
Monumenta antiqua Hungáriáé. II. 1580—1586. Edidit Ladislaus L u k á c s S. I. (Monumenta
Histórica Societatis Jesu, vol. 112) R o m a 1970. 56. sz. 118.; Báthory Zsigmond u d v a r á n a k
zenei életére: Barlay ö . Szabolcs: Reneszánsz muzsika a B á t h o r y a k udvarában. M a g y a r
Zene, 1975. 173—182. és 1976. 134—160.; Bocskai u d v a r á r a : B i t s k e y I s t v á n : Irodalompolitika
Bethlen Gábor és a két Rákóczi G y ö r g y korában. M a g y a r K ö n y v s z e m l e , 1980. 2. s k ö v . ;
Bethlen építkezéseire: Balogh Jolán: Olasz t e r v r a j z o k és hazai későrenaissance épületeink. (Magyarországi reneszánsz és barokk. Művészettörténeti t a n u l m á n y o k . Szerkesztette Galavics Géza. Bp. 1975. 55—135.); a f e j e d e l m i palotára: Bethlen G á b o r g y u l a fehérvári palotájának összeírása 1629. augusztus 16-án. K ö z r e a d j a B a r a n y a i Béláné. (Művészettörténeti T a n u l m á n y o k . A Művészettörténeti Dokumentációs Központ É v k ö n y v e ,
1959—1960. Bp. 1961. 229—258.); A luxusra fordított k i a d á s o k r a : Péter K a t a l i n : E r d é l y története Bethlen Gábor korában (Sajtó alatt az Erdély története c. kötetben. E z ú t o n is
köszönöm a szerzőnek, hogy kéziratába betekinthettem.); a zenészek ü g y é b e n , valamint
l e j j e b b a Böjti Veresnek írt levél: Tarnóc, i. m. 22. és 25; az udvari s z í n j á t é k o k r a : S z i l á g y i Ferenc: „Balleth" Bethlen Gábor udvarában. M a g y a r Nemzet, 1980. július 18. 5.;
Angouleme herceg szavai: Ambassade extraordinaire de . . . D u c d ' A n g o u l e s m e , c o m t e de
Bethune . . . Paris, 1667. 301—313., ugyanitt az udvari fogadásról m o n d o t t a k ; a g y u l a f e h é r vári n y o m d á r a : Ecsedy Judit: A gyulafehérvári f e j e d e l m i n y o m d a eredete. M a g y a r
Könyvszemle, 1975. 9—24. és Uő.: A gyulafehérvári f e j e d e l m i n y o m d a k i a d v á n y a i . (Az

74

Országos Széchényi Könyvtár Evkönyve. 1974/75 . 349—421.) a fejedelmi könyvtárra: Jakó
Zsigmond: A nagyenyedi Bethlen Kollégium régi könyvtárának kezdetei és első korszaka. (Jakó Zsigmond: írás, könyv, értelmiség. Tanulmányok Erdély történetéhez. Bukarest, 1976. 199—208.); Szentimrei Mihály: Bethlen Gábor fejedelmi könyvtárának egy
darabja Sárospatakon. Magyar Könyvszemle, 1974. 29—39.; a Háportoni idézet: Háportoni
Forró Pál: Quintus Curtlusnak . . . históriája. Debrecen, 1619. A j á n l á s . ; a zsidóknak adott
engedély: Erdélyi Lajos. Kégi zsidó temetők művészete. Bukarest, 1980. 10. és 14.;
A kolozsvári 1617-es adománylevél: Jakab Elek: Kolozsvár története. Oklevéltár II. k.
Bp. 1888. 109. sz. 234—236.; az Alvinczinak Irt levél: Szilágyi Sándor: Bethlen Gábor és
a kassai pap. 1881. 10.; a pozsonyi országgyűléshez intézett k é r v é n y : Erdélyi Történelmi
Adatok. Kiadta Mikó Imre. n i . Kolozsvár 1858. 238.; az országgyűlés végzése: Zsilinszky
Mihály: A magyar országgyűlések vallásügyi tárgyalásai. II. Bp. 1891. 188.; a nagyszombati egyetemalapításra: Melotai Nyilas István: S j . Dávidnak huszadik zsoltárának. . .
magyarázatja. Kassa. 1620. ajánlás; A z erdélyi országgyűlési végzések: Erdélyi Országgyűlési Emlékek. VIII. Bp. 1882. 96—97., 108., 236.; a gyulafehérvári akadémiára: Herepei
János: Adatok Bethlen Gábor gyulafehérvári academicum collegiumának előtörténetéhez.
(Herepei János: Adattár XVII. századi szellemi mozgalmaink történetéhez. I. 239—272.);
Jakó Zsigmond—Juhász István: Nagyenyedi diákok. Bukarest, 1979. (A Juhász-idézet a
8. lapon). Bethlen 1629-es adománylevele: A 300 éves Nagyenyedi Bethlen Kollégium
Emlékalbuma. 1622—1922. Nagyenyed. 1926. 125—127.; az Alvinczihoz írt levélidézetek, 1628:
Hazánk s a Külföld III. évf. V. k. 1867. 148., 1929: Bethlen Gábor kiadatlan politikai
levelei. Kiadta Szilágyi Sándor. Bp. 1879. 460.; az 1630. évi tervezet: Váró Ferenc: Bethlen
Gábor Kollégiuma. Nagyenyed, 1903. 128—130.; Szenei Molnár szavai: Az keresztyéni
religióra és igaz hitre való tanítás . . . Hanau 1624, ajánlás.

* Elhangzott Szegeden 1980. március 28-án a Szegedi Akadémiai Bizottság Filozófiai és
Történettudományi Bizottsága, a Magyar Történelmi Társulat, a Tudományos Ismeretterjesztő Társulat, továbbá a József Attila Tudományegyetem és a Juhász Gyula Tanárképző Főiskola történelmi tanszékei által Bethlen Gábor emlékére rendezett ülésen.

GYULAFEHÉRVAR. A VOLT FEJEDELMI PALOTA
LÉPCSOHAZA (IMRE LAJOS METSZETE)
75

FÉJA

GÉZA

Hatvany Lajos
Hatvany Lajossal Földessy Gyula ismertetett meg. A találkozás a Krisztina téren, a Zöldfa vendéglőben történt, vacsora keretében. Kapcsolatunk gyorsan barátsággá fejlődött, tele együttérzéssel, de vitára is éppen elég alkalom nyílt. S ez nem
is történhetett másként. Hatvany a századforduló radikalizmusát képviselte, én az
akkor bontakozó népiség hívője voltam. De vitáink sohasem lépték át a jóízlés határát. Tévednek azok, akik lényét, modorát burzsoának minősítik. Művelt, okos, nyugati szérumokkal beoltott férfi volt, fejlett humorérzékkel, a színes csevegés képessége éppen annyira jellemezte, mint a. szigorú logikájú okfejtés. Nagypolgár volt?
Legfennebb magas életszínvonala tette azzá, ám kiváltságos helyzetét mecénásságával vezekelte. Komoly írói tehetség élt benne, ez sokkal gazdagabban kivirágzik, ha
történetesen szerény anyagi körülmények között él. Éppen azok az írók, akik mecénási hajlamait a maguk javára olykor bizony szemérem nélkül hasznosították, írói
teljesítményét — holott ez nemegyszer különb volt az övékénél — nem csupán lenézték, de egyenest nehezteltek miatta. Maradjon ő csak mecénás! — így dohogtak.
Azok, akik szűk baráti körét alkották, és folyóiratokkal rendelkeztek, csak akkor
közölték, ha anyagi támogatást kaptak tőle. S mindezt olyan embernek kellett elszenvednie, aki társadalmi rangjával, anyagi helyzetének előnyeivel sohasem élt
vissza. Tárgyilagosan állapíthatom meg mindezt, mert soha, még gondolatban sem
„vágtam meg" őt.
Hatvany korán érdeklődni kezdett a népiek iránt, engem gyakorta meghívott budai palotájába. Feledhetetlenül szép esték voltak ezek, mindig úgy éreztem, hogy
Európába érkeztem, de Európája tele volt magyar nosztalgiákkal. Ez határozta meg
viszonyunkat. A magyar irodalomért, a mélyből feltörő magyar szellemi matériáért
annyira rajongó szeretetébe és bizalmába fogadott. Az arisztokratával elegyített
nagypolgár azonban bizalmatlansággal tekintett reám. Az hiszem, a szó túlságosan
súlyos, szabatosan így fejezhetném ki: nem értett meg teljesen, nem is érthetett
meg, ehhez közvetlenül át kellett volna élnie mindazt, amit én átéltem.
A legnagyobb példára térek: Adyhoz fűződő kapcsolata ugyancsak ezért nem
lehetett harmonikus. Azok közé tartozott, akik Ady kínszenvedéseinek eredményeit
valóban nagyra becsülték, de a szenvedő, a poklokat hordozó Adyt emberi kitöréseivel, ellentmondásaival és csillapító szérumaival együtt idegenül nézték. Csak sejtette,
hogy mibe kerülhet Adynak egy-egy vers megírása, kiváltságos helyzete lehetetlenné
tette, hogy a szegény legénynek valóban kenyeres társa legyen. Támogatta Adyt,
lelkiösmeret-furdalást szenvedett érette, élete végén ő tette lehetővé, hogy A halottak
élén és Ady régi könyvei elöntsék a kirakatokat, s a nagybeteg költő a legnagyobb
ajándékban, élete igazolásában részesedjék. De közben olykor elhanyagolta, magára
hagyta, s Ady iránta érzett kétségtelen emberi vonzalmát nem becsülte meg eléggé,
A

76

100 éve

született Hatvany

L a j o s r a emlékezünk

Féja

Géza

töredékben

maradt

Írásával.

talán olykor őszinteségében is kételkedett, pedig az volt. De bármennyire is szerette,
nagyra becsülte Adyt, tehetségével szemben is élt benne némi bizamatlanság. Hatvany ugyanis az európai irodalmat mértéknek tekintette, s ebben igaza volt, de
emellett mintának is, és ezúttal tévedett. Irodalmunk európaisága éppen önmagunk,
saját életünk, etikai lényünk, kultúránk és saját erőnkből megszerzett emberi csúcsaink sajátságos szövevényének európai rangú kifejezésében rejlik. Hatvany egy
fokkal nyugatosabb volt a kelleténél, a magyar antikot, elsősorban a folklórt nem
ismerte, ezt azonban nem róhatjuk fel, mert akadtak mások is, akik az utóbbit egyenest silány, pusztulásra méltó, s csupán műveletlen rétegek szórakoztatására alkalmas tákolmánynak tekintették. Hatvanynak még mindig „jobb füle" volt a régi
magyarsághoz.
Zsilinszky a harmincas évek elején a miniszterelnökségen járt, és Bencs Zoltán
sajtófőnökkel is beszélt. Bencs szóvá tette, hogy meleg kapcsolatba kerültem Hatvanyval, és ezt hevesen kárhoztatta. Valósággal óbégatott, hogy milyen kár értem,
egy destruktív figura martaléka lettem, bizonnyal eltérít az igaz magyarságtól, azaz
tőlük, balfelé csábít, egyúttal pedig pályámat eleve tönkreteszi.
— Beszélj Féja lelkére! — búcsúzott Zsilinszky tői.
Zsilinszky mindezt mint üzenetet mondta el, nem foglalt állást a kérdésben, én
pedig vállat vontam, és viszonyunk Hatvanyval a régi maradt. Bencs azonban nem
nyugodott, telefonon kért, hogy keressem fel hivatalában. Hosszas fejtegetésbe kezdett Hatvany reám gyakorolt káros hatásáról. Erre megjegyeztem, hogy Hatvany
sohase biztatott a szegényparasztság helyzetének leleplezésére.
— Észre se veszed, miként férkőznek destruktív elvei a lelkedbe, és lassanként
majd teljesen az ő szemével látsz.
Untam sanda bőbeszédűségét, pontot akartam tenni egybefolyó mondatszörnyetegei végére:
— Tudtommal semminémű törvény sem szabályozza az állampolgárok baráti
kapcsolatait.
Bencs hangnemet változtatott, fenyegetőzni kezdett:
— Vigyázz, az ügyésznek is van szeme!
— Ezt felesleges bizonygatnod, a napokban kaptam meg a vádiratot egyik cikkemért. Különben bizonyára előbb tudtad ezt, mint én.
Bencs meglepetést színlelt, s csak mindent tudón bólintott. Én pedig felhasználtam az alkalmat, és búcsút vettem. Perem nemsokára a Töreky-tanács elé került, a
legnagyobb meglepetésemre fölmentett, tőle eléggé szokatlan indoklással:
— Vádlott túllépte ugyan a jogos kritika határát, de hazafiúi érzése késztette
erre, ezért bűncselekményt nem követett el.
Zsilinszky járt közben nála, kapcsolatuk még az ellenforradalom kezdetének idejéből eredt, ugyancsak a titkos társaságnak tagja volt, mint Töreky. Délelőtt folyt a
per, délután fölkerestem Zsilinszkyt, hogy eredményéről beszámoljak. Midőn a fölmentést közöltem, Zsilinszky, aki mindig szembe nézett, lekapta a fejét, félt, hogy
tekintete elárulja. Lám, Zsilinszky még ezekben a sötét társulásokban is ember maradt, jót cselekedett. Még egyszer közbejárt érdekemben, midőn a Viharsarok a Kúria
elé került. A felső nyomás, a Nemzeti Kaszinó, az arisztokrácia, a szolgává süllyedt
dzsentri réteg dühe oly erős volt, hogy el kellett ítélnie, bár indoklása a magyar
joggyakorlat rugdosása volt, enyhe ítéletet szabott, ellenben kimondotta a hivatalvesztést is, ezt a Hóman-vonal követelte. A tárgyalás végeztével, midőn kifelé indultunk, Töreky intett ügyvédemnek, Vajda Ödönnek, hogy maradjon benn, és a következőket mondotta:
— Többet nem tehettem érdekében — ám, hogy ennyit tett, arra ismét Zsilinszky
Endre beszélte rá. Bonyolult dolgok ezek, s a kívülről szemlélő távolról sem a tényeket közölheti, csupán képzelgéseit.
Bencs fenyegetései ellenére változatlanul sűrűn látogattam Hatvanyt; érdeklődni
kezdett Zsilinszky lapja és mozgalma iránt, s egyszer kifejezte kívánságát, hogy szeretne megismerkedni vele. Megkért, hogy közvetítsek közöttük, és hívjam meg va77

csorára. Éppen ott volt Reinitz Béla is, aki csatlakozott kívánságához. A találkozást
gyorsan nyélbe ütöttem. Utóbb tudtam meg, hogy Hatvany nem csupán Zsilinszky
személyére kíváncsi, de meg szeretné tudni véleményét az 1918-as forradalomról is.
Hatvany ugyanis az októberi forradalom egyik leghűségesebb őrzője maradt. A vacsorára hivatalos volt Reinitz Béla is, 1918 eszményeinek ugyancsak híven megtartója. Termetét hatalmas oroszlánfeje koronázta, bömbölve vitatkozott, ez volt a természetes hangja, különben a légynek sem tudott volna ártani. Ügyvédi oklevelet
szerzett, kitűnő jogász volt, de sohasem ügyvédkedett. Hosszú ideig Ady éjszakázó
társa, Zubollyal és a vörös Grajnával, de soha egy korty alkoholt sem ivott, és időnként nyitott szemmel aludt. Hatvanyné, Lola asszony egy ideig oroszlánszelídítést
folytatott, Reinitzet idomította, könyörgéssel és fenyegetéssel rávette, hogy ezen az
estén halk lesz, megértő, sőt elnéző. A vacsora békésen zajlott le, azután hasonló
hangulat uralkodott, annál inkább, mert véleményünk minden kérdésben megegyezett. A baj akkor kezdődött, midőn az októberi forradalomra került sor. Zsilinszky
Károlyi Mihályt érthetetlenül gyűlölte, a forradalomról pedig így nyilatkozott:
— Két század huszárral szétvertem volna az egészet.
Reinitzre néztem, előbb csak annyit mondott, hogy puff, majd jobbjával a homlokára csapott. Ekkor már tudtam, mi következik. Minden csillapító kísérlet reménytelen lett volna, Reinitz bömbölni kezdett, okosan, történelmi logikával, tényleges
élmények hevületével:
— Ilyen marhaságot még nem hallottam. Ott voltál? Megfogtad az emberek
pulzusát? Hallottad, hogy ver? Láttad a felszakadt indulatokat? S nekünk szép szóval kellett a felbőszült katonák kezéből kicsavarni a fegyvert. Nekünk itt kellett lekenyereznünk a kalandorokat, hogy ott b a j t ne csináljanak. S két század huszárral?
Puff, puff.
Ugyanez a Zsilinszky az általános titkos választójog és a radikális földreform
legelszántabb harcosa volt. Ezt a Zsilinszkyt Tarpán a csendőrök megbilincselték.
Ez a Zsilinszky egy nagy népi előretörés vezérjelöltje volt.
Fölötte lehangoltan jött le a várból, alig tudtam néhány szót kipréselni belőle.
Reinitz nem személyében sértette meg, fájóbb seb érte: legalábbis néhány órára
belső hiányaira ébredt. Hirtelen átvillant benne, hogy személyisége mennyire provinciális? Aligha, ilyen kíméletlen önkritikára nem volt képes. Pedig az volt, provinciális, személyiségének kétségtelenül nagy formátuma ellenére . . .

Levélváltás 1953-ból
Békéscsabán 1953. márc. 9.
Kedves Bátyám, —
Bpesten történt tartózkodásom
utolsó estéjén voltam együtt R. Zsiga
[Remenyik
Zsigmond] közös barátunkkal, akkor emiitette, hogy levelet írt, melyet
hazajövetelemkor meg is kaptam. A levélből és Zsiga elbeszéléséből örömmel állapítom
meg,
hogy régi szerelmednek
hódolsz, s nagy Petőfi-munkád
csaknem elkészült
már.
A „Békés" 1875. évfolyama könyvtárunkból
hiányzik; a többi évfolyam is csak töredékes állapotban jutott birtokunkba. De írtam több helyre, hátha valamelyik
megyei
városban meglelhető. Tudakozódásom eredményéről majd
tudósítalak.
A leveleket F é j a Géza hagyatékából közöljük, az örökös és H a t v a n y L a j o s n é szíves
járulásával.

78

hozzá-

Körülnéztem,
hogy mivel lehetnék segítségedre? Nem tudom: ismered-é
Kóhn
Dávid: „Az élet alkonyán" c. visszaemlékezéseit?
(Gyula, Szerző kiad. 1937) K. D.
érdemes helyi történetíró volt, könyvének
egyik fejezete: Petőfi Sándor
Gyulán.
A fejezet Petőfi, Bonyhai és Szakái Lajos kapcsolatáról s gyulai együttlétükről
szól.
Ha nem ismered és érdekel, szívesen
elküldöm.
Amennyiben másnemű Petőfi-emlékre
bukkanok, ugyancsak
tudósítlak.
Feleséged kezeit csókolva őszinte nagyrabecsüléssel
köszöntlek:
Féja Géza
Békéscsaba
Megyei Könyvtár
VI. Derkovits sor 6.

márc. 11.
Kedves Géza! A mutatio rerum-ban [a körülmények változásában] edzett, öreg
ember vagyok, mégis meglepett, hogy te — ép Te — hívod föl figyelmemet egy igaz,
magyar, alföldi városnak, csodálatoskép Kohn Dávid nevű jeles krónikására. Figyelmeztetésed nem veszett kárba, mert leveled vétele után rögtön a Széchenyi
Könyvtárba siettem, ahol a czédula-katalógusban,
számos Kohn-nak művei közt, megtaláltam Dávid mester művét is. Fájdalom, csak a katalógusban, mert a füzetet, hiába
keresték a könyvtár alkalmazottai, rossz helyre került, eltűnt, elenyészett, ép úgy
mint Szakái Lajos Czimbalomjának kötete s ennek az egykor-poétának a lapból gondosan kivágott, Bonyhai-féle nekrológja is. Végre a Czimbalomra az
Akadémiában
bukkantam reá, — olvasásra érdemes nép-chanson kötet. Néha már-már egy-egy igaz
hangra talál, — egész versre, csak ritkán telik erejéből. De az emberi
kedvessége,
még ezeken a tökéletlen kísérleteken is átüt.
Valóban, Petőfi könyvemen dolgozom hét éve, — töméntelen ki nem adott, illetve
elkallódott életrajzi adatra találtam. Az összes barátok és ellenségek történetét megírtam, — így került sor, Szakái Lajosra is, kihez időnként Mező-Berényből
Gyulára
kirándult. Akkor (1849 júniusában) Sárosi is ott volt. Ebből a dátumból látható, hogy
2000 oldalas művemnek
vége felé járok. Mi lesz vele? Nem kértem, fő, hogy a
könyvnek három példányban való legépelését lehetővé teszi az Irodalmi Alap. A jövő,
mint tudod, s pláne a könyvek és szerzőik jövője az istenek térdén
nyugszik.
Ha legközelebb Pestre felruccansz, hívj fel: 203-221 a telefonom száma.
Szívesen köszönt régi embered
Hatvany Lajos, — Laczi bá!
P. S. Majd elfelejtem a legfőbbet! Légy oly szíves, küldd el nekem Dávid bácsi
emlékiratait, — csak pár napi használatra. Köszönöm.!

Békéscsabán 1953. márc. 20-án
Kedves Bátyám, —
soraidnak őszintén örültem, a szóbanforgó könyvet még aznap postáztam.
Amennyiben a helytörténeti anyagban található még Petőfi-adalék, értesítlek majd. Örülök,
hogy könyved rövidesen elkészül, régi adósság ez. De meg kellene írnod azt is, amit
az Ady-nemzedékkel
kapcsolatban megéltél. A nemzedék csaknem egészében eltűnt
már, s egyes tagjainak, pl. Kaffka Margitnak, életéről alig tud valamit a mai olvasó.
De visszatérek — Petőfivel kapcsolatban — Gyulára. Van egy cukrászdája, mely
már a múlt század „reformkorszakában"
virágzott, s érintetlenül megmaradt.
Hangulata valóban: a Petőfi-időé. Ha átmegyek, mindig betérek, emlékezni. Ugyanis, mint
megyei könyvtáros, eléggé sokat utazom. F. év jan. 1-től ugyanis könyvtárossá lép79

tern elő, tavaly még segédkönyvtáros
voltam. így, most már bizakodom
erőssen,
hogy mégis viszem valamire az életben.
Pestre havonta fölmegyek 1—2—3 napra hiv. ügyekben. Legközelebbi
fennlétem
alkalmával majd felhívlak. Valószínűleg 27-én d.u. indulok, mert 28-án egy kongresszus lesz, melyen képviselem a vármegyét. De lehet, hogy előbb is
felutazom,
majd
meglátjuk.
Kíváncsi vagyok Reád, hiszen csekély 17—18 esztendeje láttuk egymást
utoljára,
azóta a főm ezüst koszorút kapott, de sajna ezüstöm már fogyatkozásban
van, s a
kopaszság réme fenyeget. Eddig Remenyik Zsiga barátomon keresztül hallottam
felőled. Zsigát egyre melegebben szeretem, s aggódom is érte, úgy látom, nehezen viseli
a gondokat.
Tehát: remélem nemsokára látjuk egymást. Addig is feleséged kezeit
csókolom,
a régi barátsággal
köszöntlek:
Féja Géza

80

TÓTH

BÉLA

Tiszajárás
X.
A MAI KRUMPLICSŐSZ
régről dédelgetett elképzeléseim között csücsül. Óhajképpen csupán, hogy az se
lenne éppen nagy szégyen, olyannal beszélgetni. Régi krumplicsőszélményem akad
szakajtóra való, aminek most hasznát vehetném, rácsodálkozva a maira, lám, mekkorát könyöklött a világ! A krumpli hazájában, a kies Nyírségben, a mostani krumplicsősz fehér köpenyben jár! Jó sorsom terülj asztalkával fogad, miközben kerülgetem
Kisvárda környékét. Olyan, mintha Öthalom tájékán járnék, a gabonakísérleti parcellák között, már ami a bebútorozásukat illeti. Szép kis táblák sokaságán sörénylenek a kísérleti krumplifajták sorai. Némelyik, méter magas száron sötétvörösen magasló levélzetet visel, a másik halovány rózsaszínűn kucorog, a harmadik csak éppen
a földre támaszkodva szőkén guggol. Közöttük aggodalmas léptekkel mozgolódnak a
fehér kabátosok.
Hogy is szólíthatnám őket csősznek, amikor a mai házmester is házfelügyelő már,
a mai kocsis hajtó, a kanász pedig állattenyésztő! De hát minek is tarthatom a mai
krumplicsőszt akkor? Hitem szerint csősznek, csak nem a kétlábú lopóktól, hanem a
növényi kártevőktől csőszölik a krumplit. Ennélfogva többek a régieknél. Talán
krumplitudósok, krumplikutatók, élettanosok, termesztők, nemesítők, teremtők.
Ezek a kérdések úgy kapnak körül, ahogy idegen tanyák lompos kutyái acsarognak a kódorgó emberre. De ijedezni való időm se sok akad, s tán okom sincs rá, hiszen a fehér kabátosok fején levő széles karimájú szalmakalapokkal úgy játszogatnak az örökké incselkedő szélfiúk, hogy integetésüket hívogatásnak vélem.
Egy korosabb férfiemberben vélem a mindentudót, s ő dolgozik hozzám legközelébb. Amikor megsüvegelem, arca száraz patakmedreinek rezdülésén látom, olyanhoz
szerencséltet sorsom, aki nemcsak ismerője lehet a krumplinak, de éppen atyaúristene, mivel közeledésemre homlokára tolja a szemüvegszerű, kétablakú nagyítóját.
A szerelése fog meg? Rámcsodálkozik. Az időt, helyet nem tartja alkalmasnak a barátkozásra, estére invitál a kerekeken mozgó laboratóriumlakásába, ami egy fa
árnyékában árválkodik a krumpliföldek végén. Amikor újfönt megjelenek, az ajtóban áll, mintha várna.
— Mivel szolgálhatok?
— Mint mondtam, a délelőtti lábatlankodásom során, a krumpli sorsát is firtatom a Tisza mentében. Hírleltem, hogy öntől megtudhatom múltját, netáni diadalátját, jövőjét.
A lakókocsi-laboratórium gazdája fogódzkodik az ajtófélfában, úgy tűnik messze
mereng, de azért sietve válaszol.
6 Tiszatáj

81

— Nem sok az egy szuszra? A háromszáz éves burgonyának akkora a históriája,
az irodalma, mint három háborúnak. De hát ahogy kiveszem a szándékát, maga nem
krumpliszakembernek akarja magát itt velem átképeztetni. Ahhoz mindenkinek van
annyi köze, hogy fölismeri. Ha nem a termőföldön, hát a tányérján.
A krumpli különben közömbös táplálék, amit szólás bizonyít. Felénk azt mondják a közömbösre: nem rossz, nem jó, mint a krumpli.
— Mifelénk meg, amikor a fogyasztására kapattak, sokszor elmondták: a jó
szegény ember szereti a krumplit!
— Hát, annyi bizonyos, gyakran megbékítette a szegényt. Az éhes szegényt az
anyjának is neki lehet uszítani. De a magyar, ha csak krumplival is jóllakhat,
ihat rá, sokszor csak hideg vizet, úgy elbékül a világgal, estére kelvén citerát kap
elő, pönget, dalol.
Európa 315 év óta ismeri a krumplit, hogy pontosan beszéljek. Első ízben Cortez
flottája hozta a gumókat Amerikából Spanyolországba. Közhírré kiáltotta az újdonságról, hogy ott az őslakosság kenyér gyanánt eszi!
Gyanítom, hogy nem valami önzetlen emberszeretet dolgozott a kalóztermészetű
tengerészben, inkább a meggazdulás vágya. Ha nem ő fedezte föl az Újvilágot, fölfedezte a földben termő kenyeret. De itt nem kapkodtak utána.
1583-ban Drake Ferenc hajóskapitány nagy triumpfussal hozta az angol királyi
udvarba, ahol kapcsolatai révén sülve-főve kóstoltatta az uralkodóval, s környezetével, mint az éhező nép megmentésére való legnagyobb áldás gyümölcsét. Ette is az
angol király. Hanem polgárjogot Drake Ferenc nem tudott a krumplinak szerezni,
mert a királyi tudósok nekiestek az idegenből honosodó „áldásnak", röplapokon és
vaskos könyvekben feszegették annak halálosan káros voltát. Hogy a „papas", azaz
az ú j kenyér, a Solanum tuberósum neméhez tartozik. Ami nem hazugság, hiszen a
mai tudomány is számon tartja, hogy a krumpli virága, gyümölcse, a gumók héja,
valamint a csírák mérgezést okozhatnak, nagy mennyiségben halálosat.
El is riasztották a köznépet az áldást jelentő terméstől annyira, hogy évtizedeken . át úgy lappang a világban, mint megtűrt idegen. Ám némely előkelő házak
kertjében dísznövénynek ültetgetik, dicsekedvén tengerentúli voltával. A XVI. század
végéig különböző országok határain, a növénykedvelők révén is csak mint virág
lépkedett keresztül. A hollandokhoz is inkább csecsének kerül, ahol Tartaufolie néven nevezték, ami a németeknél kartoffelre változott.
1616-ban XIII. Lajos király asztalára is föltálalódik, ami nagy reklámot csap a
divatos hóbortokat követők köreiben. Itt egy kicsit fölfelé ível a pályája, ha a király
eszi, eszi az udvar is. Legvégül minden francia paraszt termelte, terjesztette, aminek
révén még ebben az évtizedben átevickél a Rajnán Németországba, ahol a disznók
takarmányozására már alkalmasabbnak tartja a praktikus német paraszt, mint a
saját asztalára valónak.
Igaziból a harmincéves háború tanította meg a népeket a krumpli becsüléséré.
A 300 fejedelemség között folyó csetepatéban sok egymást követő év gabonája legázol ódott. Ami a föld fölött nőtt, az elpusztult. A legfontosabb népélelmezést jelentő
kölesek, lencsék, borsók a hadak tiprásának, égetésének estek áldozatul. Ezért a lakosság koplalással, gyakran éhhalállal fizetett. A lovas rohamoktól a disznóknak
vetett krumplitáblák sem menekülhettek. De a csaták szünetében a gumók a föld
alól sértetlenül kerültek elő. Áldásnak nevezték. Az „áldás" később „isten áldása",
ég adománya, manna gyanánt tálalódott az éhhalálra ítéltek elé.
Az 1669-től 86-ig tartó nagy francia aszályos kenyértelenség éveiben az akadémia pályázatot írt ki, hogyan lehet kenyeret pótló élelmet tömegével termelni.
Parmentie vegyész, aki falusi gyógyszerész létére ismerte a burgonyát, mivel a
családja fölmenő ágai száz év óta termelték, nagy buzgalommal propagálta a krumpli
sokoldalúságát, letörve a vele szemben támasztott rettenetes előítéleteket. A király
támogatásával ételbemutatókat tartott Párizsban. Krumplikenyeret sütött, osztogatta.
Külön étrendeket kínálgatott az utcákon. Egy ilyen étrend fönnmaradt.
82

Első fogásának változatai:
1. Burgonyaleves zöldséggel, berántva.
2. Burgonyaleves marhahússal.
A második fogás változatai:
1. Burgonyapástétom hagymás zsiron.
2. Pirított burgonya petrezselyemmel.
3. Kirántott burgonyaszeletek ecetes burgonyasalátával.
4. Burgonyapogácsa sósán.
5. Burgonyakalács cukrosán.
6. Burgonyatorta, kívánt formájúra alakítva, cicomázva.
Minden fogáshoz kelesztett burgonyakenyér. Italnak burgonyalikőr, barnára pörkölt burgonyalisztből készült kávé.
Az ételek népszerűsítéséért hálás XVI. Lajos francia király 56 hold földet adott
használatra a vegyésznek. Később az utókor bronzba öntötte a krumpli apostolának
ábrázolatát, amit a nemzeti pantheonban láthatunk Párizsban.
De az angolok sem voltak hálátlanok a krumpli atyamesterével, Drake-kel szemben, neki köztéri szobra áll valahol a ködös Albionban.
De ha már az emlékműveknél tartunk, elmondhatjuk, hogy a Felső-Harz vidékén
is áll egy obeliszk, amely arra utal, hogy 1742-ben ott történt meg az első sikeres
krumplitenyésztési kísérlet. A burgonya szavunk is ettől az időtől szivárog hozzánk,
mivel az ott használt vetőmagot Burgundiából vitték.
Azonban mindenféle dicshimnuszok és akciók, királyi nyilatkozatok dacára,
amint elmúlt az éhség, vele ment a krumpli kapóssága. Nem feledkeztek el róla, de
csak annyit ettek, ami a húsra ráragadt. Legjobban mégis az uralkodók emlékeztek
rá, hiszen hadak élelmezésére is alkalmasnak minősítették, annyira, hogy III. Frigyes
porosz király rendeletileg kényszeríti a földművelőket termesztésükre. Néha katonai
érdekből rekvirálták is.
Magától Magyarországra bejönni nem tudott. Akadtak ugyan nagy szószólói,
mint Mária Terézia, netalán a poroszoktól véve a bátorságot, még a derest is bevezette a krumpli népszerűsítésére. Amiért nem termelte, de nem is ette meg a magyar paraszt. Különös gusztusa volt már régről. Jobbnak tartotta a disznóhúst, a
birkapörköltet, a töltött káposztát a minden német által deresen kínált krumpliféleségnél.
Dúlt-fúlt az osztrák sógor, majd amikor látta, hogy a pálcázás nem használ,
minden krumpliutálót nem taníthat meg vele a szeretetre, fordított egyet a köpönyegén.
Valamelyik dunántúli katonai birtokon óriási szántást-vetést rendeztek, titkosan,
kétsoros katonai kordon között, vagy hét falu határában. A népek kezdtek odafülelni,
ugyan mit akar a huncutja megint. De valami nagyot akarhat, mert nagyon titkolja.
Nem jár úgysem túl az eszünkön!
Az osztrák plundrás katonák éjjel vetettek holdvilágnál, csőre töltött puskájú
őrvonalak mögött kapálták, gondozták, hogy minél titkosabbnak látszón. A magyarok
ötszáz méterre sem közelíthették meg az őrséget, azok már Halt wer da-t — kiáltottak, ami annyit jelentett: állj, ki vagy! (mert lövök)!
Lőttek is, de talán inkább csak azért, hogy a figura nagyobb legyen, meg a
feszültség. Mert tudták, hogy a látványos szigor még inkább fölpiszkálja a magyarok kíváncsiságát és önérzetét. Hogy azok úgyis kitapogatják a sógorék titkát.
És sötét éjszakák idején, életük áldozásával, lapos kúszásban másztak a tiltott
terület gyümölcsét megszerezni. Van egy szólás, amely szerint huncut a paraszt,
mihelyst egy araszt. Más száz szólás szerint viszont huncut ám a német! És lőttek le
a mieinkből, de arra is maradt gondjuk, hogy egyik-másikat futni hagyják egy kalapra való, körömmel fölásott gumóval. A hír hallatára a krumpliőrök generálisa
örömmel kiáltott föl: hála istennek, már lopják! Ettől kezdve terjed Magyarországon.
Nagy gondok, babusgatások között nevelődött, s kapott olyan munkálatot, amit a
6*

83

szülőföldjén soha. Igaz, ott vadon termő, úgy nő náluk, mint itthon a csalán, bürök,
paréj.
Kicsi bandzsisággal azt a szomorú következtetést vonhatnánk le, tőlünk, magyaroktól a jót is tiltani kell, hogy megszeressük s magunkénak valljuk. Mert amit
deressel kínálnak nekünk, különös ízlésünk szerint, az nem kell.
Hanem amikor a tudósi ajánlások, királyi pártfogások, éhínségek, német huncutságok révén a világ minden csücskébe eljutott a déli sarkköröktől Alaszkáig, a nemesítése következett, leginkább a sokasítása értelmében, mert a szükség tette igazából
trónusra a krumplit. Mai öreg visszaemlékezők gyakran elmondják, hogy még az
1910-es rossz gazdasági évek idején is számtalan nyírségi sütőkemencében kinőtt a
fű, s a rakott tűzhelyekben hónapokig ciripeltek a tücskök, nem égett láng bennük,
mert nem volt mit sütni-főzni. Amikor már minden emberi táplálkozásra való kultúrnövény elhagyta az embert, akkor a szegények kenyere jelentkezett: itt vagyok, a
segítségetekre termettem. S a szaporítok a kitenyésztett fajtáknak nagyon szép magakínáltató neveket találtak.
Létezett fehér elefánt, kék óriás, Hunnia, magyarok kincse, májusi királynő,
családok anyja, császárkorona és máltai burgonya.
Alakra ilyen megkülönböztetések járták:
Kifliburgonya, kacsatestű, veseburgonya.
Fajtára, tulajdonságra:
Korai, kései, takarmány-, évelő, öntözéses, évente háromszor termő és szeszburgonya.
A Nyírségben 1780 óta termelnek tájra jellemző burgonyát. Ez a csicsókás. Legelőször Rakamaz, Pócspetri és Napkor községekben foglalkoztak vele. De ezt hamarosan követte egy másik fajta, a sárga bélű, amelyik alkalmasabb volt az étkezésre,
és a csicsókás megmaradt a disznóknak. Mert szapora termő nagyon, de mivel apró,
az asszonyok nem szerettek vele pöszmötölni. A lombosodó krumplicsaládban megjelent a fehér fajta, amit hivatalosan nyári rózsának, őszi rózsának neveznek. Ebből
nemesedett ki a királyrózsa. A régi kutatók kísérleteztek egy bőven termővel, amely
Szent János krumpli névre hallgatott. Rokonsági ágon ennek volt ija-fija, a hópehely
krumpli, s talán ennek a csúcsán sarjad föl a Deodóra. De a rakamaziak révén is
van egy fajtatulajdonságot tartó, falujuk nevét viselő. Ez jó esztendőkben 140 mázsát
is hoz egy holdon.
A legmaradandóbban itthoni mégis a gülbaba és a rózsakrumpli. Ezeket olyan
korán lehet szedni, hogy utánuk még bízvást rozsot vetnek a földbe, s az is beérik.
Az itteni termelők szeretik az ellát meg a kisvárdait, igaz ezt már a mi intézményünk mint fajtafönntartó gazda szelídítette a tájba.
Ahogy ismerem a szegediek eredményeit, tudtommal nekik sincs elmaradásuk a
burgonya hazafiasítása ügyében.
x
Vedres István mérnök, aki sokféle ültetvény hazahonosításán fáradozott, többek
között az indigóén sikeresen, a krumplit földi almának magyarosította, a grundbisc-t
tükörszavaképpen.
Mivel nem nagyon régi étkezési termény, kevés szóláshagyományt hurcol magával, nem úgy, mint a borsó, lencse, köles. De a meglévők útját huncut hunyorítások
kísérik. Azt mondja az alsótanyai dicsekvésképpen: néköm olyan tyúkom van, amelyik a föld alatt tojik! Ott a fészke neki. De aranyoskodva nevezik suszterfánknak,
malacpecsenyének, földi gesztenyének, s még sokféleképpen.
Némely régi szegedi fajtának csak a neve maradt meg: jakabkrumpli, tótkrumpli, csíszárkrumpli, kavicskrumpli. Ma is termelik a hópöhölyt és a krügert.
Az utóbbit szeszfőzésre.
A szegediek körében nagy becsülete van a rúzsának. Ma is sok változata él.
Ezek: nyári rúzsa, őszi rúzsa, ótott rúzsa, puha rúzsa vagy pesti rúzsa. Legnépszerűbb a szögedi rúzsa.
A homoktalajokra szoktatott fajták nem mindig produkálnak jó hozamokat a mi
gyöptalajainkon. Bár oda tudjuk idomítani őket. Hanem ez a talajtéma már messzire
84

vezetne innét. A tudományok köreibe tartozik szinte annak művelése, a mag kiválasztása, elvetése, dédelgetése. Annál az oknál fogva, mert a kinemesített krumplinak több ellensége támad, mint a vadon termőnek. A nemes fajták nem tudják magukat megvédelmezni, mert intenzív hozamokra teremtődtek. A kártevők emberi
beavatkozás nélkül leverik a termésátlagokat.
A nemesítők buzgalma gyakran a jóra irányultságában is mai szemmel ostobaságnak tűnik. Egy időben a burgonyát a paradicsommal is házasították. Más esetekben a szélhámosságig elvitték a krumpliból való készítmények lehetőségeit. Kotyvasztottak belőle elefántcsontot, gumit, vajat, sajtot, szappant, szeszt. Azonban, ahogy
az aranycsinálók kísérleteiből is maradtak használható fogások a vegyészetben, úgy
az egykori naiv krumplibúvárok után is itt vannak a figyelemre méltó eredmények.
Ilyen a szesz. Ennek nagy jövője lehet ebben az olaj-, benzinválságos világban.
A szesz hajtani tudja a robbanómotorokat, az erőgépeket.

SZÍNHÁZ

Kelet-európai rapszódia
NYÁRI SZÍNHÁZI JEGYZETEK
Páskándi Géza: Kálmán király, Székely János: Hugenották, Hernádi Gyula: V.
N. H. M., Teleki László: Kegyenc, Száraz György: Gyilkosok — egy majdani, nemcsak épületében, hanem szellemében működő nemzeti színháznak se kívánhatunk
különb repertoárt!
Ami pedig nem több, mint Kelet-Magyarország (Szeged—Gyula—Eger) idei nyarának színházi műsora. Az is töredékesen, mert az időjárás okán csak néhány percet
láthattunk Fekete Sándor Lenkeyjéből. S nem említettük a Sík Ferenc rendezte reveláció erejű gyulai Székelyfonó előadását sem.
Az 1980-as esztendő nyári évadja megelőző, s majdani tízhónapos színházi szezon(ok) zavaraira utal: lám másképpen is lehet törődni a magyar drámával! Nemcsak felülről szorgalmazott adminisztratív kénytelenséggel. Amelynek jeleként észlelhettük például, hogy két esztendővel ezelőtt a megújulását- hírelő budapesti Nemzeti
Színház bérletfelhívási plakátján számos külföldi darab alatt nemzeti ambícióját elintézni vélte az „egy magyar dráma" formulával. Majd 1978 őszén a hivatalos közleményben közzétett, nevekre utaló dramaturgiai munkának eredményét azóta se
látjuk megnyilvánulni. S az 1980/81-es évadra ígért bemutatók sorában hat darab
között egy magyar, Sütő András A szúzai menyegzője szerepel.
A nyári színházi élet az említettől eltérő invenciózus, s a lényegire érzékeny
vezetési stílusának eredményeképp a magyar dráma megszületésében és színpadra
állításában többféle reflex működött életteremtő erővel. A Kálmán király a győri
színház pályázatára készült, s azt még olvashattuk, hogy az ú j épületet Páskándi
darabjával avatják. Magyarázat nélkül elmaradt az ígéret, szerzőjét mégcsak okáról
se tájékoztatták. Hely szerint is találó, hogy a Tiszatáj-beli közlés után az idéri
nyáron épp a szegedi Dóm téren mutatták be, a Budai Nagy Antal, Az ember tragédiája, a Dózsa György sorát gazdagítva. Gyulán a két esztendővel ezelőtt bemutatott
Caligula helytartója írójának újabb drámájára figyeltek fel friss szemmel, s ugyanott folytatódott az Universitas együttes magyar drámai sorozata, Kosztolányi Szörnye;
a Civilizátor, a Tigris és hiéna után az idén Teleki László Kegyence következett.
Filmes remeklések után a színházi élet vércseréjéhez is kedvet kapó Jancsó—Hernádi
páros a komor várfalak között is kipróbálta kedélyét. Egerben pedig, esetlegességet
elkerülendő, drámapályázattal igyekeztek új színeket biztosítani a folyamatosságban.
A magyar középkorba vezet az egyik, protestánsok küzdelmét idézi a másik,
huszadik századi kavalkád a harmadik.
Tragédia, színmű, történelmi blődli.
Jelenünkről gondolkodik valahány. Kelet-európai hogylétünkről.
Közérzetünkre utaló kérdésre válaszolván: köszönjük, élni szeretnénk. Annyi hebehurgyaság után adassék tér és bizalom: újragondolni és tanulságaival együtt viselni
óhajtjuk múltunkat. Kálmán király távlatos bölcsességét, Semmelweisnek a szolgá86

latban hazavezérlő hűségét, az aggodalmat, hogy a méltóságot összeroppantani kész
fasisztoid lélek földrajzi határokat, és történelmi dátumokat túlélve vándorol tovább.
Nyugtalanító drámákat láttunk. Fenségben és képtelenségben egyként közösek:
tartásosságukban. Az előadások már nem mindig ebben a hévben születtek.
GYULÁN
például, Székely János Hugenottákja, Szinetár Miklós rendezésében. Aminek első
változatát nemrégiben láthattuk a sepsiszentgyörgyi színházi kollokviumon Kovács
Ferenc elképzelésében. A szatmári, majd a gyulaihoz kötődő írói vallomással, másokkal ellentétben, egyetértünk Székely Jánossal: darabjai, így a Hugenották is, esszé
akar lenni, csak drámai formában látta megírhatónak. Valóban, esszé a Hugenották,
ám a gondolat drámai helyzetben bomlik ki. Épp a személyesség helyzete teszi drámaivá. Az esszé tehát nemcsak gondolati, hanem magatartásbeli is. Emberi változatok küzdelmén át vizsgálja a hit megtartásának esélyét és ellehetetlenülő változatait.
Dramaturgiai akadékoskodások helyett a dráma megjelenítésére figyeljünk: az
előadás azért nem sikerült, mert a rendező nem tudta összehangolni, s kifeszíteni a
sokágú, személyek szerint okolt igazságot. Átgondolatlanság és felületesség okán.
A vita és drámai gondolat akkor van igazán a magasban, amikor a börtönben a
Grénier fivérekhez Rochette, a bebörtönzött prédikátor és Rabaut, az üldözött vallás
tekintélyes vezetője mellé megérkezik Charnay, a jezsuita szerzetes, aki valamiképp
békességgel oldaná meg ezt a vallásháborút. Petronius, Caligula helytartójának ambíciója az övé is; a zsidók akár hitüket is megtarthatják, csak a császári szobor álljon benn a templomban, akár a legeldugottabb zugában. Charnaynak is elég volna
már a látszat, a bebörtönzöttek kedvező sorsát egy formális vallomással is elintézné,
mert egyetemes összhangot szeretne. Ami éppolyan illúzió, mint Petronius álma
gyarmatok és gyarmatosítók hitbéli, látásbéli összefűzéséről. Zavartság és félreértés
mutatkozik Rochette értelmezésében Tahi Tóth László alakításában. Valamiféle széllelt-bélelt iszákos népámítónak láttatja ezt a figurát; a Házmestersirató Herczeg Pistája szétfeslett papi gúnyában; Székely János alakját pedig magasztos reménytelenség hatja át. Tahi Tóth karikatúrává süllyesztette az alakot. Mádi Szabó Gábor se
érti igazán Rabautot, amolyan világjáró mesterember magatartásával és öltözékében
mondja a magáét, nem mutatkozik meg vállalkozásának összeroppantó súlya. Amikor
kiderül: engedélyezett az ő szabadon gyakorolható rendíthetetlensége. Hisz garantálja:
csöndesíti a forradalmas hangulatokat. Gálffy László Jánosa túlzóan nyegle, ágyrakucorodásai, gesztusai nem a kamasz nemesifjúé, hanem az instruálatlan, feszengő
színészé. Hegedűs D. Géza, mint Albert, akkor is felfokozott, megnyerően ingerlékeny és tüzes, amidőn már feladott tartásából. Lukács Sándor két esztendővel ezelőtti
Petroniusára emlékezve igyekszik harcát vívni. Kozák László slamp, értetlen beszéddel, valami pesti lumpen házmester képzetét keltette, s nem mutatta meg a foglalkozás mögött a gondolati áttételezettséget: embernek akar mutatkozni a rabok között
— holott ő a rab — az emberek között, mint láttuk a szatmári előadás Török István
alakításában. Bács Ferenc Charnayja volt talán az egyetlen, darabhoz hív alakítás.
Nem démoni jezsuitaként, hanem emberléptékű illúziókban próbálta az egységet
megteremteni.
Összehangolatlanság jellemezte az előadást. Játszott ki-ki a maga stílusában és
elképzelése szerint. S a színészek lefokozott és modoros mozgásánál is zavaróbbnak
tűnt a dramaturgiai járás tisztázatlansága. A vár felső folyosójának jobb oldali ajtaján jelent meg a börtönőr. Ami a cella bejáratául szolgált. Charnay a bal oldalon, az
őrtől kísérve, a folyosón végigtartva jelent meg, ami a látványos mozgatásra spekuláló ötlet, de a tér játékrendje kiveti. Amint Charnay halála sem hű az írói gondolathoz. Az előadásban Gérard Jánosnak szóló utasítására Albert is szó nélkül odaugrik „falazni". Holott Székely Jánosnál Albert így szól: „Mi az, megháborodtál?"
Tiltakozik tehát. S a szerzetes véletlenszerű halála helyett összekacsintó gyilkosság
87

következik be, ami pedig az írói gondolat ellen van. A mű filozófiáját teszi kérdésessé. Helyébe a rendező nem többet, hanem lefokozót állít: a börtönviseltek harca,
hitbéli küzdelme helyett kizárólag Charnayt becsüli. Ami pedig kevés. Etikai nézőpontból különösen az. S hogy az előadás végén megnyílik a várkapu, s máglyára
vonulnak a rabok, nem több a látványteremtő ambíció csiholta ötletnél.
A Hugenották bemutatóját 1980. július 4-én tartották. A premiert megelőző héten, június 23—27-ig figyelemmel kísértem a veszprémi tévéfesztivál eseményeit.
Illusztris jelenlévőként tűnt fel a Hugenották rendezője, Szinetár Miklós. Akinek a
hivatalos híradások szerint a Hugenottákat követő héten a trieszti filmfesztiválon
volt elfoglaltsága, azt követően a budai várban rendezett operavigasságot, m a j d Szegeden a Carment állította színre.
Ebben a sietségben Gyulán elmélyült előadás természetszerűleg nem születhetett.
Nem is Tovsztogonov, vagy Peter Brook hónapokig tartó komoly munkájára hivatkozunk, csupán egy korábbi gyulai példára, amikor két esztendővel ezelőtt Harag
Györggyel oly intenzíven próbáltak.
Jancsó Miklós három héten át napi nyolc órai munkával állította színre Hernádi
Gyula V. N. H. M.-jét. Alcíme: Szörnyek évadja, amely a Hasfelmetsző Jack, s méginkább a Mata Hari és a Lélekvándorlás műfaját követi. Pontos meghatározással
képtelen történelmi revü. A filmes ihletettségű rítusjáték felől Jancsóék nagy ambícióval, humorral és kedvvel Csokonai, Jarry és nálunk kevéssé ismert kávéházi kabaré nyomán színházcsinálásra kaptak kedvet. A V. N. H. M. tartalmát összefoglalni
fölösleges, szövege aligha jelenik meg egy Hernádi-összesben. Az angol királyságból
a kenderesi kúriára forduló majd továbbélő történet igazi ereje színháziasságában
van. A manapság divatos verbálidiótizmusnak titulált disputák, Petőfitől és Shakespeare-től ismerős sorok épülnek Hernádi képtelen párbeszédeibe, és ötletek, amiket
pillanatonként slágerek, operettrészletek követnek. S ami összeáll: féktelen komolytalanságban, viháncolásban szívszorító felismertetés: visszatérően balga gyanútlanságunk. Hogy miközben Lehár Ferenc és Chaplin mókáin ámulunk, perverz és véres
ambíciók szervezkednek közelünkben. A Mata Harinál nemcsak játékstílusában, gondolatában is tágabb a V. N. H. M. Nem zárja le a horogkeresztes karszalagos idő
végzetével, hanem ahogy volt is: a micisapkás házmestertörténet a lélekvándorlás
újabb motívuma. A játék pedig kinn a Farkas, benn a báránynak neveztetik.
Majd pedig a játszó személyek mai köznapi viseletben jelennek meg, a vár fokáról labdák repülnek, a nézőtér és színpad között önfeledt s gyanútlan játék kezdődik.
S közben harsog a s l á g e r . . . „Újra itt v a n . . . " s a fanyar kérelem: „ . . . n e csinálj
nagy felfordulást..."
Jancsó Miklós ezt a nagyon sok filmes vágással felépített színpadi kavalkádot
azzal emeli igazi színházzá, hogy a szöveg és zenei ötletek áramlását nem engedi
ötletdarabokra széthullni. Megállás nélküli tempós játékában szóvicc és ötlet, a színész játékában nem provokál tapsos köszönetet, hanem a maga természetességében
hullámoztatja a történést, s ki-ki, ért, amennyit ért, a játékzuhatagból. Ha nehézkesen forog ama bizonyos értelmi berendezés, ám lássa kárát, mert közben ú j a b b töltetek robbannak. Asszociációkra is inspirál ez a hernádijancsóiáda: miközben a sziporkaáradat hull reánk, bennünk újabb szóötletek, slágersorok villannak meg. És
V. N. H. M. udvartartásában Hitler, Mussolini, Franco és Lindberg mellé ú j a b b popherceget, jogagaras és agartalan népvadászmestereket is képzelünk.
S hogy Jancsó miért csinál jó színházat? Mert él munkatársainak adottságaival,
engedi éltetni a színész ötleteit. Azé az igazán jó, sikeres színpadi produkció, aki érti
Jancsó szabadságjátékát. A kemény, feszes ritmusú előadásban a felszabadult spontaneitásnak élettere van, s a színpadot figyelve egy villanás elég ahhoz, hogy kitűnjék- a néző előtt, ki csak végrehajtja Jancsó instrukcióit, ki pedig vele tart stílusteremtő kalandjában. Márkus László V. N. H. M.-ként például pompás ütemegyezésben van. Táncoskomikusi múltja, ének és tánctudása, a Molnár Ferenc-i játékkedv,
és az orosz szatirikusokon iskolázott elegáns stílusismerete együtt jelenik meg s egységes, fölényes felszabadult alkotói munka eredményeként. Effajta alkalmi nyári
88

színházasdi egyebek között arra is jó, hogy sejtésünk igazolódjon: színházi életünk
nyilvánvaló zavarai intézményvezetői elgondolások szűkösségéből és távlattalanságából is adódnak. Hiszen ilyen kiváló művésznek, mint Márkus László is, színészi
képességeit és ambícióját lefokozottságban kell üzemeltetnie. Lám: egy alkalmi invitáció, s kéthetes lehetőség nyílik arra, hogy Márkus megmutassa, mennyivel többet
tud — és micsoda intelligenciával —, mint amit színháza igényel tőle.
Ügy látszik, ebben a jancsói stílusban Tordai Teri is megtalálta formáját, s a
fanyar ironikus nagyasszonyiságban lappangó slamposságot Hernádiról Hernádira élvezetesen produkálja. Madaras József nagy komédiás, szuggesztív rohangálásai, szavalatai mögött nem az untalanul felbukkanó, látható, s itt is adódó Hitler-paródiát
játszik, hanem a mindenkori kisszerű, csökött lélek ambícióját és lázadását. Iglódi,
mintha egy hagyományos vígjátéki jópofaságnak kényelmességében hagyná Chaplin
figuráját, s feltűnő, hogy a budavári piroslámpások társaságában Bencze Ilonának és
Ladik Katalinnak mennyire nincs humora és invenciója ehhez a stílhez.
EGERBEN
a Valló Péterrel megújított művészi direkció második évadját láttuk. Mint említettük, Száraz György Semmelweis drámájáról szólhatunk érdemben. Ha a teljes programot tekintjük, az Aias társ-, és a Lenkey teljes jogú rendezőjéről elmondhatjuk,
hogy ez az évad vallóiáda jegyében zajlott. Ami utal az ambíciónak arra a túlhajtásból következő veszélyére, hogy a művészeti vezetői megbízatás nem jelenti minden
előadások megrendezésére való felhatalmazást is. Amint Gyulán is: Sík Ferenc művészeti vezetőként határokon belülről és túlról jó szívvel s nagy igyekezettel invitál
kiváló rendezőket és művészeket. Azért is utalunk erre az Egerben Romhányi László
után ismét jelentkező személyes túlhajtottságra, mert eddig Szegeden láttuk annak a
gyakorlatát, hogy egy szűk személyi kör kisajátította az intézményt. S jó vagy kevésbé sikerült produkciók, netán bukások ellenére a következő nyári évadok azonos
kivételezettek latifundiumának mutatkoztak. Közelebbről: Valló Péter mint művészeti vezető csak tekintélyesebbé lesz azáltal, ha munkatársul hív kollégákat. Jó néhány tehetséges fiatal szakemberünk visszatérően szabad nyárral rendelkezik (Csiszár Imre, Gali László, Paál István, Szőke István, Beke Sándor). A nyári színházi
élet némi szűkösségére utaló jeleként észlelhetjük azt is, hogy egy-egy produkció
egy-egy színházi együttesre épül. Az egri nyár és a gyulai Hugenották előadása a
Vígét reprezentálja. Utóbbi megfontolt kényelmesség okán, mert így ősztől a Pesti
Színházban téli produkciónak is eladható, Szegeden a Várszínház jelenlétét tapasztalhattuk. A tendencia lappangó és belső feszültséget okozhat színházi életünkben. Akaratlan, akár újabb vidék—főváros ellentétezettséget, mert nem olyan gyönge a miskolci, a debreceni, a szolnoki, a kecskeméti színház együttese, hogy közülük egyetlen
nyári produkcióra se legyen alkalmas és érdemes színész.
Száraz György drámájáról, a Gyilkosokról ezek után.
Németh László a Szegeden bemutatott Az írás ördöge című Semmelweis drámájához írott esszék egyikében az életút drámai csomópontjait keresve arról ír, hogy a
Bécsből való menekülésszerű eljövetel magyarázatát talán a regényírói képzelet adhatja meg. Németh a maga azonosságát az ügy és az írás szolgálatának szorításában
véli felfedezni. Száraz György az említett Németh László-i kérdésre mégiscsak drámai érvekkel válaszol. Friss nézőponttal, a nehéz emberség mai társadalmi és drámai
tanulságával emeli ki az időből a bécsi klinika orvosának igazságjáró kálváriáját.
Aminek végeredményeképp választása talán a legnehezebb, de az ügy szempontjából
az egyetlen lehetséges: hazatérni Pestre, hogy ágálás és tudományoskodó hitviták
helyett a gyakorlat terepén bizonyítsa a felfedezés igazságát. Száraz György mai drámát, igaz darabot írt: karrierviszketegségek, visszavonult felsőbbségek befolyása,
érelmeszesedett apparátusi döntések, adományozott s nem megharcolt előjogok, intézményesített kopósandítások közegében a Küldetés embere dezertál.
Száraz becsülésre érdemes darabot írt, aminek színpadra állítása különös bújká89

lássál történhetett. Mert a rendező, Valló Péter, a próbákra meg sem hívta a szerzőt
— Száraz vallomásában olvashattuk; nem érzelmi felhanggal, hanem tényszerűséggel
előadva. A magyar drámairodalom életéből való legfrissebb képtelen adatként. Az
együttműködés pedig bizonyára nemcsak szövegrövidítésekkel intéződött volna el,
amit Valló meg is tett, hanem a mű színpadiságában erősödött volna. Valló helyében
Szárazt biztattam volna, tán más darabok írásában is: legyen végletesebb. Anyaga a
keserű szatíra, a humor színét is elbírta volna, a dráma avval csak sűrűsödik. Shakespeare se zavartatta magát; a Machbet vérengzéseit megelőző pillanatokban szemérmetlen fölénnyel, időhúzással és dramaturgiai magabiztossággal a várkapus „lököttségével" traktálja a nagyérdeműt. A másik pedig: az első felvonás első harmadát
vagy elhagyatnám, vagy módosíttatnám Szárazzal: minden igyekvés ellenére a felfedezés színpadi eseménytörténet, orvosbestseller. A végeredményt ugyanis t u d j u k : a
kutatás heve és drámai tétje mibennünk nem gyúl ki, tehát illusztráció marad. Amit
színpadi látvánnyal, rutinos ügyeskedéssel Valló még csak fokoz; a fapriccseken haldokló anyák látványával, majd a temetés szertartásának bonyolításával. S az egészet
végképp komolytalanná teszi, hogy a feltehetően főiskolás statiszták láthatóan nevetgélnek, beszélgetnek, privatizálnak — Semmelweis tétje pedig éppen ennek a látványnak a megszüntetése. Egy-egy temetés nyomán mi viszont megkönnyebbülünk:
tisztul a tér, az előadás átélhetőséghez közeledik. Amiért a színészek az időjárás
fenyegetettségében is iparkodnak tisztességgel megfelelni. Noha formátum dolgában
Végvári Tamás nem ideális Semmelweis. Igazságáért való heve olykor nem küzdelmet, hanem ágálást mutat. Olyan lelki regisztereket kísért, aminek kifejezésére nincs
meggyőző és elegendő eszköze. Reviczky Gáborról (Rosas) ismételten elmondjuk:
talentuma és sikerei ellenére súlyos hangképzési és mondatépítkezési fogyatékossága
van, rogyadozó járása pedig komikus és modoros. Miklósy György, a konszolidáció
vezető embereként, Mint Klein, korrekt alakítás. Maszlay István, mint államtitkár
kamaszosan mesterkélt — a jellem logikáját nem mutatja meg. Kertész Péter Rokitanskyja nem olyan karakteres alakítás, mint Szombathy Gyula Skoda professzor
szerepében.
SZEGEDEN
Magyar dráma ősbemutatóját a játékok felújított periódusában először tartottak.
Páskándi Géza Kálmán királyát.
Akadékoskodás volna az írott dráma némi fogyatékosságán elmélkedni; hogy a
szereplők olykor túlzott önértelmezéssel nyilatkoznak meg, hogy olyik disputa érve a
szerzőé s nem a figuráé, hogy a Káin és Ábel-párhuzam metaforikus dialógja,
Álmos és Kálmán több egymással szembesülő viaskodásban szólaljon meg inkább, a
folyamatos küzdelem megnyilatkozásaként, s nem az elvégeztetés esszéisztikus összegzéseképp. A szegedi előadásban Ruszt József rendező természetszerűen összébb fogta
a darabot, s nemcsak szövegek, szerepek is hiányoznak. Az előadás zavara máiebben, a kivonatolás módszerében mutatkozik.
A szegedi kudarc igazi oka mégsem ez. Sokkal inkább a felületes modernkedés
és aktualizálás. Hogy az Apocalipsis most-ból elcsent Walkür-zene és géppisztolyropogás hangeffektusait halljuk vissza, s hogy a Dóm tér látványát építkezési állványokkal és kasírozott téglafal tördeli szét. Utalva a kőművesmesterség és az országépítés rabiéban megjeleníthető áttételezett azonosságára.
Páskándi pedig mély és monumentális. Nem úgy akar népszerű lenni a történelmi drámával, hogy mai politikai frázisokat ad középkori magyarjaink ajkára. Az
ő modernsége a gondolati drámaépítkezésben mutatkozik meg.
Bizonyítja, hogy az okos cselekvésnek az ország- és nemzetépítő törekvésnek
minő dimenziói vannak. A jövőtekintetű ember jelenbeli küzdelme — egyebek között
ebben kortársunk Kálmán király.
Olvasás és nem a színházi előadás nyomán vélem hallani Páskándi Géza drámá90

jának említett gondolatát. Mert a szegedi előadás semmiről sem szólt. A felületesség
tényeként tudható az a rendezői lelemény, amit az előadásban a trón és a piros lepel
játékával láthattunk, s ami már Ruszt ouvre-jében a Don Carlosból visszaköszön.
Értelmezésnek is szűkös ez a jelképiség, hiszen nem csak a hatalom játéka és drámája Kálmán király küzdelme, hanem a hatalomba nem került, ám jövőt éppúgy
látó, s azért közösségi méretekben erkölcsi felelősséget tudó emberé is. Az emberé
tehát elsősorban.
Stílszerű képpel szólva: Ruszt hozott panelből építkezett.
Az előadás szereposztásban szenvedi igazi vereségét. A Kecskemétről a budai.
Várba került, s jobbára most Szegeden látott színészgárda minden tisztelet és elismerés mellett is, teljesítményekre értve, másodosztályú csapat. Karakterük, kisugárzásuk nincs akkora, hogy ezen az amúgy is erősítőkkel technicizált monumentális
színházban személyiségük legyen. S hozzá a legfontosabb: Balázsovits Lajos Kálmán
királyt még szövegfelmondásban is alig győzi. Nemhogy ezt a monumentális benső
és külső harcot megélje és -jelenítse. Két-három hangfekvésben játszik, olykor az is
érthetetlen szövegmondással párosul, a szerep mélységét és magasságát nem tudja
megjárni. Kisszerű és érdektelenné lesz általa nemcsak király, hanem a drámai gondolat is. (Visszatérő bizonyosság: ez a tér nagy formátumú jelenlétet igényel; Ruttkai Éva méretű Évát, Bessenyei nagyságú Dózsát, vagy Budai Nagy Antalt. Kálmán
király is ebben az igényességben képzelhető el. Ajánlatos volna színházi életünk
zavarában egy újabb kamaszmodernkedéssel felhagyni: Kállai, Sinkovits és a többi
kiválóság egy-egy alakítása lehet jó vagy rossz, de őket mellőzni, másod-, harmadrangú, tisztességes, netán epizódszerepre fenomenálisan alkalmas — fiatalabb? —
színészek ellenében, végzetes hiba volna. Hozzájuk növeszteni, építeni, nevelni kell
a fiatalokat. Partnerükké tenni, s nem egyiket a másik ellen kijátszani.) Kézdy
György Albericusa volt az, aki bölcsességgel filozófiában értette Páskándit és a
drámát.
Remélhetően a Kálmán király élete nem a szokott színházi gyakorlat szerint
alakul, s más színházak Szegeddel nem tekintik letudottnak. Sokaknak és sokszori
megméretés az ebből kifejthető gondolat.
S dramaturgiák helyett személyes és baráti buzdítás: az évekkel ezelőtti tervet
szerzőnk ne hagyja fel: írja meg, ahogyan elgondolta. A trilógiát.
Ahogyan Páskándi Géza oly sok írótársához hasonlatosan tette volt eddig is.
Kéretlenül.
Belső megrendelésre.
ABLONCZY LÁSZLÖ

Két opera egy nyárévadban
Ritkán fordul elő, hogy a szabadtéri két operabemutatót is megkockáztat. Szükség szülte e mostani nyárévadban, a tervezett külföldi vendégegyüttesek lemondása,
így került egymás mellé a Carmen és a Falstaff. Verdi lírai komédiáját tartózkodón
fogadta nagyközönség és szakma, a Carment viszont annál fogékonyabb érdeklődés,
s minthogy az előadások immanens értéke, művészi színvonala oly nagy különbségeket alig mutat, nem lehet haszontalan belelesni a szegedi szabadtéri operajátszás
karakterfejlődésének visszapillantó tükrébe, mitől kap kettőslátást a néző. Az ú j keletű szegedi játékok műsorpolitikájának kétségtelenül a második évtizedét jellemzi,
hogy a dómszínpad szabadon él a választás jogával. S mivel az idén először látott
Falstaff ürügyén, mint e csillagtetős éjszakákon rendesen, ismét föllángolt a vita,
91

való ide vagy nem való, legyen szabad visszalapozni az emlékezet sárguló nagykönyvében éppen az 1969-es Carmenre, melynek avatási szertartásait akkortájt hasonló
polémiák viharfelhői árnyékolták be. Bizet operájával lépett ki ez a különleges méretű-környezetű fesztiválszínház a műfaj szélesebb mezejére. Eladdig ugyanis a tragikum nehéz palástját viselte. Misztikus, történelmi levegőjű, vagy a végzetszerűséget méhükben hordozó sorsoperákat vonultatott föl, a Hunyadi Lászlót, a Bánk bánt,
az Aidát, a Trubadurt, a Turandotot, a Faustot, a Don Carlost, melyeket természetes
közvetlenséggel tudott befogadni, mindenesetre jelenlétével tűrni-viselni a templom
szigorú tere. A Carmennel viszont e kultikus szentély kapuján bekopogtatott a színpadi realizmus, operáról lévén szó, az úgynevezett verizmus, s friss szél támadt a
kőbezárt deszkákon; cseppet sem véletlen, ha legott meghökkentőnek, váratlan idegennek, betolakodó jövevénynek találtatott. Ajtóstul rontott a házba, s a megszokások rabságából lassan ocsúdó közhangulat még mielőtt pálcát törhetett volna fölötte
(mert valljuk be, maga a produkció, Roberto Bernivel, a „kis karmesterrel" együtt
sem sikerült túl fényesen), kénytelen volt megbékélni, hiszen a Carmennek már a
következő évadokon segedelmére siettek társai, a Parasztbecsület, a Bajazzók, a Borisz Godunov. Utólag, ennyi esztendő messzeségéből, minősíthetné persze bárki alkalomszerűnek, ha annó dacumál ilyen kanyart vett a szegedi fesztiválopera. Mégsem
hinnőnk, csupán a véletlen csacska játéka. Az igények és elvárások fölhalmozódásának oly minőségkövetelményéről van szó, mely föltépte a hagyományosan konzervatív műsorpolitika gátjait, s egy gazdagabb repertoárnak engedett szabad folyást. Így
a bő évtized távolából most visszatért Carmen tetszik olybá, mint ami kifejezetten a
Dóm térre illik — szemben a műsorszomszéd Falstaffal, melyről viszont kevesen
állítják meggyőződéssel ugyanezt. Távol álljon tőlem a védőügyvéd pózában tetszelegni, s holmi dodonai jóslatokkal menteni a menthetetlent. A Falstaff, mint mű,
előadhatóságával valóban ellenáll a Dóm téri konvencióknak. Mindössze azon lehetne
elmerengeni, netán, hogy érdemes-e a fürdővízzel kiönteni a gyereket, egy mindenképpen fáradságos-izzadságos művészi munka termését annullálni a műsorválasztás
meggondolatlansága okán.

FALSTAFF
Egyetlen sikeres vígoperája Verdinek, sokkal többet nem is írt. Még inaséveiben
a másikat, de a Pünkösdi királyság akkorát bukott, hogy azóta sem tudott talpra
állni még. Sikerét viszont nem adja olcsón. Aligha véletlen, hogy a 80 esztendős
komponista, aki a világhír teljében, fantasztikus megbecsüléstől övezve, bármilyen
személyi és technikai feltételt szabhatott az 1893-as milánói ősbemutóhoz, az utolsó
pillanatokban is aggályoskodott: „Nincs nagyon kedvemre, hogy a Falstaffot a Scalában adják elő, túl nagy a színház ahhoz, hogy jól lehessen hallani a szavakat és
látni a művészek arcát." Hasonló aprólékossággal, műgonddal látta el a partitúrát,
pöszmötölt a parányi részleteken is. Vajon mit szólna a szegedi szabadtéri méreteire
nagyított előadáshoz? A megjelenítés legfőbb nehézsége tudniillik, hogy mindent a
kifejezésnek, a muzsika és a szöveg prozódiájának, pontos dramaturgiai összhangjának rendel alá. E tekintetben Verdi új fejezetet nyitott az operában. Akkor is, ha
Falstaff ja magányos szirtfok, közvetlen előzmények és méltó utódok nélkül. Formai
megoldásait Verdi, melyeket eladdig kizárólagosan az énekhangoknak, a vokálisoknak természetére szabott, most a hangszerek csoportjainak jellemfestő, hangulatkeltő,
egymásnak felelgető, szituációteremtő lehetőségeire varrta át. Hagyományosan zárt
zenei testeket csak elvétve használt: énekbeszéd, arioso, együttesek — azonos dramaturgiai funkciót hordoznak. Esztéták csemegéje, hogy a zárófúga egyetlen témájából
lényegében kicsontozható a mű teljes dallamvilága. Állítólag az Otelló premierjén
talányoskodott Verdi Milánó polgármesterének: negyven éve sóvárog egy jó vígopera-libretto után. S hogy matuzsálemi korára végre ajándékba kapta Boito Arrigótól, hihetünk neki, mi hosszan dédelgette, simogatta, élesztgette belül, ha nem is
92

éppen a Falstaffot, a komédiái stílust magát. Műértők széles tábora adózik azóta
szüntelen csodálattal a megújulás páratlan képessége iránt, ahogyan Verdi az orchesterrel bánt. A korábbi remekműveiben is feltétlenül énekközpontú zenekari hangzást
most szimfonikus magaslatra emelte, bátor kombinációkkal, finoman áttetsző kamarai bensőségességgel szőtte át — egyebet ne említsünk, az addig mostohán kezelt
rézfúvósokat is szólisztikus igényű feladatokkal kínálta meg. És tetemre hívta a színpadi szereplők éberségét, koncentrációját, figyelmét is: alig engedélyez látványos kiborulásokat, nagy pihenéseket. Feszült jelenlétet, zenei-színpadi biztonságot kíván,
dalolást és játékot egyszerre, ahol az epizodista nem nézheti páholyból többé a nagy
szólista magánszámát, mindenki a fedélzeten, be kell kapcsolódni az összmunkába.
íme a szerepek tökéletes és teljes emancipációja. Az amerikai Vincent Sheean kitűnő
monográfiája „ihlet, dallam, harmónia, ellenpont és hangszerelés együttesét" csodálja
a Falstaffban, mely „az élet olyan organikus egyidejűségével rendelkezik, ami színpadi műnél igen r i t k a . . . Már nem kizárólagosan olasz, univerzális. Halljuk benne
véges-végig az olasz melódiát, Shakespeare-t, Görögországot és Angliát, meg sok
olyan dolgot, ami soha nem termett meg addig a Piazza della Scala talaján".
Röviden ennyit a vállalkozók kockázatáról. Érthető szövegmondás, filozofikus
hajlam, tökéletes intonációs és ritmikai biztonság, az énektudással egyenrangú játékkészség, precíz összmunka (kellő minőségű és mennyiségű próbákat feltételezőn persze) — ettől nehéz előállítani. Kivált oly környezetben, „üzemelési viszonyok" között;
mint a szegedi szabadtérié. Mi biztatta ide mégis?
Patakzó humora, mely gazdag tárháza a játéknak. Kilenc szereplő sistereg, szervezkedik, lót-fut a színpadon, győzködi és félreérti egymást, örvend és kárörvend a
másikon. Kapkodhatja fejét a néző, akció akció hátán. Láthatóan a műnek ezt a
variábilis képességét igyekezett piacra dobni a rendező Horváth Zoltán. Varga Mátyás díszletei üde színfoltokkal bélelik a játékot, a valóságos (kocsmakert, kapubejáró, lépcsőfeljárók) és a stilizált (közeli házak festett homlokzata, windsori park)
harmonikus elegyével. Besegítenek Bata Ibolya karakterekre szabott jelmezei is, bár
hellyel-közzel oly készségesen, hogy kevés az elütő-megkülönböztethető szín, a kontúrok összemosódnak. Két, oldalról mozgatható kerítéssel nyitja-csukja a különböző
helyszíneket Horváth Zoltán, ügyesen keverve, jó ritmusban pörgetve az előadást.
Ford házkutatása, saját házában, fergeteges tempóval készíti elő a nagy attrakciót,
az „élő ruháskosár" vízbemenetelét, bár az az érzésem, a botrányvadászok kissé
szájbarágósán leplezik le a spanyolfal mögé rejtőzött szerelmeseket, és Ford csodálkozása sem az igazi. Valahol fönn a verandán vigyorog idétlenül az események ilyetén fordulatán, ahelyett, hogy saját butaságára eszmélve sietne asszonyához, borulna
lábaihoz, esdené bocsánatát (amiképpen megírva vagyon bölcsen, logikusan). Sikerülhetnék varázslatosabbra a zárókép, a darab „Szentivánéji álma" is, hiszen Herne
tölgye a windsori parkban amolyan zöldre mázolt, modern vonalú buszmegálló, ide
futnak össze az éjszaka tündérei, nimfái, koboldjai és manói, a Barkóczy Sándor
koreografálta álarcos pásztorórára — változatosabb fény kezeléssel például'színesebb,
zsongítóbb a látvány. És suta erőlködéssé silányul a szarvakkal hadakozó Ford korábbi „magánszáma" is, mivel eleve reménytelenre vállalkozik: a jelképiség naturális
megjelenítése fából vaskarika. (Nincs értelme s helye, itt és most, összehasonlítgatni
a szegedi kőszínház messze évekkel ezelőtti, ám máig repertoáron őrzött Falstaffját
a szabadtéri kivitelezéssel. Bizonyos, az egyéni teljesítmények értékesebbek, márkásabbak ebben a „följavított" szólistagárdában — mégis, az előadás egészének megkomponáltsága, a játékról és a látványról nyert összbenyomás frissebbnek, közvetlenebbnek, meggyőzőbbnek hatott amott, jóllehet letagadhatatlanul maga a mű
„ludas benne", ha színdúsabban pompáztatja elő virágait a melegházban, mint odakint, a szabad ég alatt.)
Karolosz Trikolidisz zenei vezetése megbízható. Az apróbb, e téren e műnél
bocsánatos „csúszkálásokat" leszámítva határozottan tartotta kézben a szólamok folyondárját, találékonyan igazodott ki a kusza, igényes zenei anyagban. Az érthető
szövegmondás fontos követelmény, s láthatóan tartják magukat ehhez az énekesek,
93

bár ahol e sorok írója tapasztalta, élő hangokat hallván színpadközeiben, nehéz következtetni arra, mit s hogyan közvetítettek a mikrofonok, föl a lelátóra. Mindenesetre Gregor Józsefnek a szegedi kőszínházi intérieur-ben bejáratott Falstaffja megél
a szabad ég alatt is, basszusa győzi a baritonális magasságokat, ami korábban gondot
okozhatott neki; kivételes zenei és színpadi intelligenciával, formakultúrával és játékkészséggel megáldott. Amorf nehézkességében is elegáns, hangilag üzembiztos, figurálisán telibetalált. Nem meglepetés, tudtuk róla. Miként megszokott szegedi partnereiről: a kópé csatlósairól, Sinkó Gyögyről (Fistol), Juhász Józsefről (Bardolf), hogy
szakavatott cimborái, s persze a fölszarvazottságában vele vetekedő Fordról, Gyimesi
Kálmánról. Az elmúlt időkben nagy formába lendült Gyimesi eddigi legjelentékenyebb szabadtéri föladatát kapta, s hálálta meg intakt zenei teljesítményével, parádés játékával. Külön-külön és az együttesekben is elsőrangúak az Operaház láthatóan
összeszokott szólistái. A windsori víg nők, Sudlik Mária (Alice), Seregélly
Katalin
(Mrs. Meg Page), Jablonkay Éva (Mrs. Quickly) és Pászthy Júlia (Annuska) valóságos méhkaptárra emlékezteti a színpadot (Alice szerepében utóbb a kolozsvári Kriza
Ágnes is megmutatkozott), gazdagon árnyalt Palcsó Sándor Cajus doktora; Berkes
János Fentonja pedig, az ő Annuskája oldalán, bájos természetességgel érzékelteti,
mitől lírai ez a komédia. Általában megbízható a Molnár László betanításában éneklő
kórus is. Részleteiben tehát alig van kivetni való ezen a Falstaffon. Az egész nem
áll össze úgy, ahogyan szeretnénk — bár e helyütt nehéz is elképzelni. Műsorpolitikai
öngól.
CARMEN
Tizenegy esztendő után tért vissza a Dóm elé, igen-igen hatásosan. Kivált hogy
rendezője, Szinetár Miklós, erőteljesen festi színpadra a mű hangulati élményanyagában föllelhető végzetszerűséget, ami ha nem is a Trubadúr vagy éppen a tavalyi
Végzet hatalmának misztikus sejtelmességével tör utat az érzelmek felé, de kétségtelenül jelen van a szenvedélyek könyörtelen kifutásában (sorsmotívum). Alkalmas
tehát a szegedi szabadtérire, képes magára ölteni e különleges környezet „kényszerzubbonyát". Izzó zenedráma, konfliktusa mélyen emberi és igaz, muzsikája tüzes ritmusokkal, délszaki dallamisággal sistergi föl a vulkáni szenvedélyek forró lávaesőjét.
Olyan mű, mely korrekt zenei tolmácsokkal, nagyvonalú díszletezéssel és rendezéssel
látványosan fogható a szegedi dómszínház antennáján. A vételi viszonyokat Varga
Mátyás, négy évtizedes vendégség tapasztalatával, igazán jelesül érzékeli. Álapaíszlete a negyedik felvonás helyszínéből indul ki, mikor egy aréna homlokzatát magosítja színpadközépre, loggiás kilépőkkel, két oldalra erődítményszerűen meghosszabbítva, lépcsős járatokkal alávezetve. Bévül dohánygyár, kívül kocsma, a másik két
színhelyhez. Mindössze a harmadik felvonás „sziklás hegyvidékének" asszociálását
bízza a néző fantáziájára, ámbátor az operai szövegkönyv sem szentírás régóta, az
annyi dagasztást, értelmezést, adaptációt megért Carmené különösen nem, így aztán
könnyen megbékél a néző, s kiegyezik mondjuk egy raktár tövébe szorult csempésztanyával. Márk Tivadar választékos jelmezei arra is ügyelnek, hogy a spanyol tisztek, katonák egyenruhájáról (minthogy a mű mégiscsak francia) a trikolor virítson
pedáns vasalásban. Szinetár Miklós, ki a szabadtéri szakmát szintúgy e lelátók tövében sajátította el, s fejlesztette tökélyre, két alapvető szempontra figyelt. Arra, hogy
az operarendező kalauza mindenekelőtt a zene, s arra, hogy a tértöltő embertömeg
lehetőleg ne legyen passzív, amint villanásnyi alkalom adódik rá, foglalatoskodjék,
akcióba mozduljon, kösse le a nézőt. Nincs könnyű dolga, jóllehet efféle ajánlatokban
nem szűkölködik a Carmen; lehetőségei mégis ab ovo korlátozottak, hiszen ha az
operarendező kőszínházban, teszem azt, nyolcfokú skálán játszhat, a szabadtérin legföljebb pentaton dallamot harsoghat. Látványosak, megkomponáltak, mozgalmasak
Szinetár tablói, Barkóczy Sándor ízléssel, stílusfantáziával fodrozott táncai teszik
igazán elevenné, mégsem mondhatni, hogy a sokadalomba belevesznének a karakte94

rek, Carmen lobbanékonysága, Jósé fojtott kétségbeesése vagy a torreádor jönnilátni-győzni pillanatossága.
összefogott, rendezett, a szó nemes értelmében karbantartott előadást vezényelt
Pál Tamás. Tempói a premieren még hellyel-közzel enerváltak, visszafogottak voltak,
a későbbi előadásokon azonban fölszabadultabb, zeneileg érettebb produkciókat hallottunk, ahol izgalmasabbak a mű kontrasztjai is. A címszereplő Mészöly Katalin
akár Mérimée novelláját eljátszhatná, alkati adottságai tökéletesek hozzá. Teltkarcsú
mezzója érzékeny inkább, semmint érzéki, azon belül viszont ápolt, tiszta, és sallangtalanul formál. Kölni hazánkfia, Ilosfalvy Róbert, egy esztendő leforgása alatt immár
második parádés alakításával ajándékozta meg a játékokat (Alvaro után Don Jósé).
Megint nagy formában énekelt: líra és szenvedély, hajlékony dallamvezetés és emocionális fűtöttség, igéző virágária, a fölső regiszterekben kinyíló tenor — messze sorolhatnánk erényeit, melyekkel a pálya csúcsára érkezett művész nyújt bőséges kárpótlást az esztendőkért, míg oly sokáig nélkülöztük, kénytelen-kelletlen e tájt is, a
Simándyt szorosan követő nemzedék legjelesebbjét. A szerelmi háromszög harmadik
sarkában kiállásával, hangjával egyaránt robosztus jelenség az odesszai Ivan Ponomarenko. Átható, sűrű, kötött basszbaritonjával kiváló torreádor. Ez a matéria is
nélkülözi ugyan a pikáns ízeket, a fölajzott szenvedélyesség délszaki fűszerét, mindazonáltal üzembiztos és tipikusan szabadtéri hang, fesztiválok okos menedzserei vadásszák világszerte. Kellemes meglepetés Zempléni Mária Micaelája. A falusi lány
romlatlanságát, naivitását, hamvas egyszerűségét hozza színpadra, elkerülve a figurában szunnyadó kísértést, hogy jelentéktelenné szürküljön: ellenkezőleg, harmadik felvonásbeli áriája kifejezetten jelentékennyé teszi. Hasonlóképpen szerez érvényt Gregor József basszusa Jósé dramaturgiailag fontos ellenlábasának, Zuniga hadnagynak,
látványosan bizonyítva, ezt a szerepet cseppet sem szabad alábecsülni, a tizedes lázadását hiteltelenítené. A két cigánylány, Seregélly Katalin és Vámossy Éva, meg Gyimesi Kálmán Dancairója, Réti Csaba Remendadója, a Carmennel elénekelt csempészötösben izzik föl; Mészöly, Seregélly, Vámossy jól hozza a kártyatercettet is:
ezek az epizódok zeneileg, színészileg kidolgozottak, hatásosak. Kenesey Gábor Morales szakaszvezetője arra enged következtetni, hogy a szegedi basszistának esélyei
vannak a baritonális szerepkörön is, a Molnár László betanításával éneklő kórusokból pedig a női szakasz a meggyőzőbb.
NIKOLÉNYI ISTVÁN

HORNYAK L A S Z L Ö R A J Z A
95.

S&fÍM'&rx
A társadalomtudományok
vidéki helyzetéről folyó vitához érkezett
hozzászólások e számunkból
anyagtorlódás
miatt kimaradtak, az írásokat
következő számunktól
közöljük.
*

Az 1970 óta Somogy néven megjelenő
időszakos kiadvány most évi hat számmal jelentkező kulturális folyóirattá
alakult át. „Az évi hat szám nem csupán terjedelemnövekedést, de nagyobb
mozgékonyságot is jelent. Folytatásos,
nagyobb lélegzetű írások közlését és a

ctss^t
viták lehetőségét" — olvashatjuk a beköszöntő cikkben. Üdvözöljük laptársunkat, s a szerkesztőknek jó munkát
kívánunk.
A Fővárosi Szabó Ervin Könyvtár
adta ki Fábry Zoltán Csehszlovákiában
és Magyarországon magyar nyelven
megjelent műveinek és a róla szóló
írásoknak teljességre törekvő összeállítását. A Fábry-bibliográfia
Reguli Ernő
munkája.

J

Si

i-.T ' - « O S
a o troCd • •
96
—

o!
n I

IMRE LAJOS METSZETE

