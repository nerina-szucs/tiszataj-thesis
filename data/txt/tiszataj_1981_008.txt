ari
Károly,
Csukás
István,
Tornai József versei; (
Páskándi Géza drámája;
^
emlékezés Sarkadi Imrére;
írások Czine Mihály
Nép
és
irodalom
című
könyvéről

tiszatáj
I R O D A L M I ÉS K U L T U R Á L I S F O L Y Ó I R A T

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
81-3027 —' Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja • 10. — Táviratcím: Tiszatáj, Szeged..
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Postai
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 12 forint. Előfizetési díj: negyedévre 36, fél évre, 72, egy évre144 forint. Kéziratot nem őrzünk meg és nem adunk vissza. Indexszám: 25 916..
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXV. ÉVFOLYAM, 8. SZÁM
1981. AUGUSZTUS

CSUKÁS ISTVÁN: Száll az én időm (vers)
BARI KÁROLY: A némaság könyve (vers)
KONCSOL LÁSZLÓ: Áttünések (vers)
TORNAI JÓZSEF versei: Ha nem volna népdal, Játék
és álom
JÁNOSY ISTVÁN: Hafíz sírjánál (Herbszt Zoltán halálára; vers)
VÖRÖS LÁSZLÓ: Herbszt Zoltán (1959—1981)
PÁSKÁNDI GÉZA: A szélmalom lakói (dráma, II. és
III. felvonás)
A 60 éve született

Sarkadi Imrére

3
4
9
10
14
15
16

emlékezünk

CS. S.: Sarkadi Imre két kiadatlan írása
SARKADI IMRE: Lesz-e föld?; Szeretjük a békét
CSONTOS SÁNDOR: A drámaíró Sarkadiról (Beszélgetés Horvai Istvánnal)
MÁRKUS BÉLA: A léhaság zsenijei (Sarkadi Imre
drámatöredékeiről)

53
54
60
67

HAZAI TÜKÖR
TÓTH BÉLA: Tiszajárás (XX.)

77

KRITIKA
GREZSA FERENC: Irodalomtörténetírás — erkölcsi felelősséggel (Czine Mihály válogatott tanulmányai) ... 82
GÖRÖMBEI ANDRÁS: Nép és irodalom (Jegyzetek
Czine Mihály könyvéről)
84

1

MŰVÉSZET
Színház
NIKOLÉNYI ISTVÁN: Átmeneti kabátban (Epilógus a
szegedi színi évadhoz)

91

Képzőművészet
TÓTH ATTILA: Kotsis Nagy Margit plasztikái

94

POMOGÁTS BÉLA:

95

Ritoók János

(1935—1981)

ILLUSZTRÁCIÓ
Képek Sarkadi Imréről az 53. és a 66. oldalon
Sarkadi Imre rajzai az 59. oldalon
Kotsis Nagy Margit munkái a 8., 52., 76., 81., 90. és a
96. oldalon

2

CSUKÁS ISTVÁN

Száll az én időm
Letépett, naptárlapokon, lejárt
határidőnaplókon
száll az én időm, ilyen setesuta szárnyakon repül
s alant villamosok és autóbuszok közt, hétfő,
kedd, szerda, szerkesztőség, otthoni íróasztal, néha
egy kártyaparti, január, február, március, hó zuhog,
nap süt, rügy fakad, nyár tombol,
télikabát,
felöltő, rövidujjú ing, ajándék
influenza,
kapkodva áttűnődött pár nap, harminc év,
negyven év, ötven, ügetés elnyűtt izmokkal,
idegekkel,
s körbe-körbe a megélhetés ostora előtt, önként
szájba kapott zablával, szerelem, házasság,
emberfeletti
erőfeszítéssel felépített lakás, elgyötört
kedvű
fényűzések, sivárodó, gépies ünnepek, félig
megemésztett
ingerek, rövidre zárt gondolatok,
végigaludt s álomnak tűnő volt-nincs
szabadság,
sebtiben bedeszkázott múlt, elfüggönyzött
jövő,
mogorva, egymást harapó tülekedés a jelenben, a
fásültságig ismert sehonnan-sehová utakon, dobra feszített
remegő hasfallal, agyoncigarettázott
szívvel,
beszűkülő
elmével és feleslegessé vált lélekkel,
napról-napra,
évről-évre, rossz versenyt futva az elhatalmasodó
szorongással, belemben az ifjúkori nyomor
sarkantyúival,
fent valahol, a por fölött lógnák a csüggesztő
csillagok, elfonnyadnák a naptárlapok közé préselt
hajnalok, alkonyok, folyton az órára pislogó
barátságok, idegesen bekapott szeszek,
fékezett
mámorok, éjfél felé megfagyott mosolyok, a fülemben
kattogó ébresztőóra, csütörtök, péntek, november,
december.

3

BARI KÁROLY

A némaság könyve
Meghalsz, meghalsz,
szemgödreidben
szökött fegyencek húzódnak majd meg
éjszakánként: harmat-bakancsos
bogarak,
a lombok ugatásától visszhangzó
fogolytáborból
menekülők, piros barakkok borotvált fejű
lakóinak: tulipánkelyhek remegő
porzószálainak
sorsából kitörők, halálról mormol
az eső ezüst szekrényében rejtőzködő kert is, fekete
szárnyaikat forgószelek köszörűkövein
élesítő
varjakról,
a bányamély tükrökből pillantások
csákányaival
kibontott ősz hajszálakról, temetőkről,
hajnali
cédrusfák között rikoltozó hattyúlebegésű
ködről,
nincs nap, nincs hold, halál patái kopognak
mögötted
ragyogva, megfeszíttetel,
isten tekintetével
átszögelt
tenyereidből kicsordul majd a sorsod, meghálsz —
kopott cigánykártyák
jóslatait
ismételgetem
suttogva, földre
terített
fejkendőkön: gyűrött
rózsamezőkön
fölsorakoztatott
katonák kém jelentéseit,
torkom bunkeréből
cigarettafüst-pokrócba
burkolódzott szavak lopakodnak elő, a fogak
gyöngy-oszlopaira
kifeszített nyál csillogó
drótákadályán átmásznak, emlékek távcsövén
figyelik
a tenger végtelenbe vezető kék
mozgólépcsőjén
sunnyogó aranypatkányt:
a Napot,
hallgatóznak,
idomított jelképek
csaholnak
a beszélgetések bércein, akár a vérebek,
súlyos piros agancsaikat
hátrahajtva
szelek üveg-bokrai közé iramodnák
riadtan
a putrik előtt gyújtott alkonyi tüzek, homálytól
csöpögő
öklét már égig emelte megint a rézkezű útonálló: a hold,
az öröklét hangtalanul közeledő
hordáitól
megriadok én is, szempilláim fekete ágai között
könnyek ólom-baglyai
mocorognák,
összemosódik előttem a hegyoldal
és a vadállathangon nyüszítő
ragyogás,
összemosódnák a ragyogást vádló
lehullott gyümölcsök, a halhatatlan
szégyenek,
kések, templomi zászlók, a pelyhedző
állú
nádasok és a réten sétáló gólyapár
előtt hajlongó virágok, vagánykodásók
és
elnémulások,
világrészek és kávéházi asztalok,
moszat-maszkokban
4

horkoló tavak és a kerítések tövébe vért okádó
részeg pünkösdirózsák összemosódnak
könnyeimtől,
éles felhőkkel hasogatja testét
az elrobogó záporok ezüstvonatai
után
szivárvány-sorompókat
felhúzó ég, reszket,
szétnyíló sebeiből bugyog a sötétség,
álmok kampóira akasztott
agyam
körül rezgő
hártya-szárnyacskáikkal
jövendölések zümmögnek éjjel, nem tudok aludni,
lélegzetem levegőben-csapkodó
fehér
fátyolkendőjét
követve elindulok az éjszakai
cigánysoron,
az ingem alá surrant lüktető torkú
gyík-idővel
elindulok az őszben botladozva, meginog
lépteimtől
a harmat trónszéke: a fűszál, s a bokrok
színesre-égetett
korsóiból kiloccsan a holdfény
lábaim elé, hol vagy, honnan szólítasz, vásári
mestertolvaj,
honnan beszélsz hozzám, ki hörgések
celofánjaiba csomagolt csont-bábukat
szorongatsz
kezeidben: a lét bazár-áruit, honnan szólítasz engem?
föld alól? kő alól? zörgő avar alól?
a nyár aranyostorával meghajszolt fák patái alól?
zseblakó öklömet kilakoltatom
ordítva:
kilódítom a
selyem-kuckóból
a mindenség hóhérkordélyán vonuló
csillagokig,
markomba szorított körmök kemény
tallérjait
csörgetem
káromkodva
az alkohol kék bársonypárnáján
fényeskedő
országalmák: a részegek arcai fölött,
akik öntudatlanul alszanak a putrik előtt pislákoló
máglyácskák mellett, de válasz nincs,
csak, megszeppen dühömtől a hamut-háhotázó
parázs, ellobbant fakír-mutatványa
kellékeit:
a füst elgörbült szögeit piros homlokából
kihúzgálja sietve, a válóság a tudat képessége,
mondja,
a tudaté, mely kényszermunkára
ítélve sorvad
az eszmék kőfejtőiben, fáradhatatlanul
őrködő
ámítások gyűrűjében, elvadult falevelek
ólálkodnak
körülöttem, rátámad
képmására
a képzeletem tükör-labirintusába
tévedt
világ: szilánkokká rombolja a
szívdobogásomtól
meg-megrezzenő
folyosókat,
emlékekkel-csiszolt
kristály-falaikat
összerontja
mindörökre,
megsemmisíti,
pusztítja
kincsként őrzött
fájdalmaimat:
szavakká zúzza,
megtapossa,
a múlt foncsorának ezüst sivatagában túszul ejtett
pillanatok kiszabadulnák, előtolongnak egymást
tiporva
a káprázat
tükör-kazamatáiból,
villognak,
tündökölnek,
mint viharok ónszürke
ajtaján,
5

ha villámok piros retesze
csattan,
gyülekeznek
elűzhetetlenül,
az egyszer-volt
szeretők
hajnalcsillaggal köröztetett
szemei
most ragyogva körülfognak,
föltámadnak
a csönd piranha-csapatai közé dobott
kivégzett évszakok is,
tavaszok,
nyarak
közelegnek
vízcsepp-flitteres
köpönyegekben,
elhagyott
keresztútnál
a hold varkocsát fonja motyogva a fekete
zsivány:
az ősz, a köd-harisnyás esők
tanúvallomásaival
időtlenül vitatkozó, és kattog, zakatol
a megátkozott
katonavonat
vadrózsaágakkal-leigázott
mezőkön át,
zúzmara-bóbitás
erdők közt,
patakokon,
kígyóhagymákkal
aláaknázott
vashidakon
csörömpöl, részegen énekelnek a kopasz
bevonulók,
a vágyak szivárvány-gerendáinak
cipelésétől
kifényesedő arcú fiúk, részegen
imbolyognak,
összekapaszkodva,
elszánt
ütközetek
csatazajával: az ülések alatt guruló
üres sörösüvegek koccanásaival
bekerítetten,
mámorral-összevarrt
szemhéjaik
előtt
cigarettaparazsak
ékszereit
emelgetve,
ellenségét-ingerlő
célpontokat,
melyek eltalálhatatlanok
mindörökre,
fölnyitott szívemből kiáltoznak
feléjük
a margaréták, a zöldecske
levél-gallérjaikra
arany-korpát:
virágport fésülő
kamaszlányok,
akik megsárgult lókoponyákkál
kitámasztott
szekérkerekek
között bújócskáztak a cigány tábor okban,
kiáltoznak nekik, integetnek
izgatottan,
a sorsok borostyánköveibe
dermedt
mindenségre
mutogatnak apró
szirmaikkal,
de vérem izzó vermét nem látja itt senki,
nem veszik észre, hogy mélységes létem tárva,
hogy fölnyitott
szívemben
megkékült szájjal habot fúj
egy halhatatlanul agonizáló tenger,
és szikla-tűkön térdepelve
partján
a homály dobjait püföli
a piros kálózkendős
alkony,
és a fény-botokkal
szétvert fejű tél
a fenyők földig hajló ágai alá behúzva
— holtteste megragyog fölnyitott
szívemben,
arcomnak nekiront a sólyomkörmü
szél:
a leeresztett vonatablakon bezúduló
vadmadár,
megőszült szárnyaival besüvít szemeimbe
is,

vijjogva lobog át a fekete gömb-termeken,
mintha félne,
mintha megriadt volna tőlem, ki a lüktető
gömb-termekben
állok, aki vas-pántos
koronámon
tulipánokat viselek, mint a felhők tarlójára
roskadó holdsebezte
angyal,
és mormolok magamban
időtlenül
egy népről, amely a viskói előtt
pipacs-kosárkákban
hajnalok történelmét: a harmatcseppeket
őrzi,
és söpri az utcákat egy szívverések
robbanásaitól
rettegő országban, ahol csak erőszakos őnhalállál
bizonyítható
a tiszta hit, és sófehér arcukat
körülállja a ragyogás: szánakozik
rajtuk,
felzokog, sikoltozik, mert nyomorral bekerítve
élnek,
éhezve, dideregve, és szótlanul bámulják
éjjelenként,
ha a, hold fénylő nyelvvel
tolmácsolja
a fák beszédét a kíváncsiskodó
kutyáknak,
senki sem oldozza le sírásom
szájkosarát,
megőszült szél köröz fölöttem
süvöltözve,
kattog, zakatol a megátkozott
katonavonat,
vadrózsaágakkal-leigázott
mezőkön,
patákokon,
kígyóhagymákkal
aláaknázott vashidákon át,
az öngyilkos távolság tetemét
vonszolva
sorsom váltóján megszikráznák kerekei,
végállomás,
végállomás, temetők porával
keresztelő
szélvész-idő a peronokon is: az eldobált
cigarettacsikkek
fölött
korom-csipke reverendában
átsuhogó,
a parkokban felravatalozott
falevelek mellé
fekete szárnyú
siratóasszonyokat:
varjakat rendelő, nyálkás kavicsokon
sétálgató
dér-papucsos
varjakat,
arcodra
ezüst gázálarcot
itt készít majd a földmély fagyból,
mondják,
itt bitangolnák el szemeidből a nyári éjszakák,
a holdsugarák tündöklő
rozmaringbokrában
gerhegő beteg cigánylovak, a tóparti
éjszakákról
korkotyínoló békák itt ugrálnak ki szemeidből,
itt hagynák
magadra,
megreccsen
csont-páncélzata
összeszorított
fogaimnak:
a száj piros porondjába derékig
beásott,
egymásnak feszülő
gladiátoroknak
megreccsen csont-páncélzata,
elindulok
az eső-szuronyos felhők támaszpontja
felé
nád-soványan, némán, bakancsom
nyomában
a sár szirmai kinyílnák, elkárhozott
fákat
marcangol mögöttem az ősz,
nincs nap, nincs hold, katonák rontanak rám
a parancsok fedezékei mögül
ragyogva:
7

karomat hátracsavarják,
leköpdösnek,
szívemben megmotozzák a lángot
röhögve,
kiáltozom, anya, anya, anya, védjél meg engem,
védjél meg engem az éjszakáktól:
a cirklin leselkedő foglárok
mellett
neon-fogaikat villogtató
kutyáktól,
ráncokkal-fölálványozott
homlokomra,
nézd, palotát épít a halál:
piros cserepekkel körülrakott gödör már a száj,
mésszel leöntött fűcsomó a haj!

KOTSIS NAGY MARGIT M U N K Á J A

segíts,

KONCSOL LÁSZLÓ

Áttünések
Feleségemnek

Arcodban mennyi arc
nézem
s van hogy nem mai arcodat látom
s van hogy a mostaniban
minden korábbi arcod benne látom
Áldott egymásnak megtartó
gazdagodás
A játékos: erdő tisztásán gidák
kergetőznek
s levelek lebegő árnya játszik az avaron a napsugárral
Vonagló viaszarc: fél-halálod
után
A lázban didergő:
fogaid zenéje mint a jégkopogás
A sáros midőn orcádra estél
s nyüszítve
sírtál
Egy könnycsepp
arcodon:
az égen felhőcske fut át
s egy csepp az ablakodra hull
Arcod
könnyesen:
fellegből sűrű zápor
vízfátyol az üvegen
s nem látod milyen gazdag a világ
sem én hogy mit rejtenek szobáid
Szégyenem: a foltos
amikor
megütöttelek
A görcsben rángó:
így ráng a villám
Anyasirató
arcod:
őzgida sír anyja teteme fölött
s nem sejti
hogy már önnön tetemét
siratja
Az asszonyi:
forró záportól mámoros déli rét
csobogásban
s fölötte nap és szivárvány
A magzatváró:
erdős domb
kincsét hallgatag őrzi
s magába figyel
Kisanya-arcod:
füvecskéje
fölé
párákból odahajló
madonna-reggel
mennyeitől
átsugárzott
9

s hangja az övéihez búvó esti anyamadáré
Gyanakvó
arcod:
szörnyű arc
Mélyről morajlik mint a lét
s magát emésztve
pusztít
Alvó arcod:
egymásba hajló szirmok zárt kehely
benne szunnyad a méz az illat
s benne a bogár
lassúbb benne a nedv
s lelassul benne a halál
A kacagó:
mélyről szökik föl a gejzír
hatalmasan
vakít s még forrón
bugyborékol
színes sziporkák válnak ki belőle
s mirjád szilánkra dobják szét a fényt
minden szilánkja más-más fényt mutat
s könnyebb lesz tőle a levegő
A merev:
dermedt mező
átfagyott tavak szürke fény
Az ideges:
a lomb remeg így vibráló
levegőben
vihar előtt
A fáradt:
elsúlyosult lombok hónapos eső után

TORNAI JÓZSEF

Ha nem volna népdal
Ha nem volna

népdal,

ülnék beszögelt
szájjal,
szemem
lézer-sugara
ötvenezer
és mezítláb

indulnék

megolvasztana
egy csillagot
fényévre
Magyarországtól.

el a jeges,

hogy anyámat
megtaláljam,
ö csak nézne rám:
arca sáros,
10

Fáznék
bomba-rühös

földön,

mint hirtelen kiásott
földalatti kő,
nem sütne föl mosolyra
a szája:
üvöltenék
fájdalmamban,
belerohanva a reves-tövü
A
fölborult
a

vitorlások,

árbocokkal
vásznukra

a rokkant hold

a

Balatonon

rángatóznának
rátáknyosodna

beleütközne

a

haldokló

Azbeszt-kezekkel
fognám
telefonkagylót,
de a barátom
hangja
összeégetné
elutazna

nádasokba.

a szúrós, bűzös

hinár,

óriáslepke-halomba.

a bőröm, a
béna lábbal a nagy folyók

visszereim,
mellé.

Ha nem volna

a

tojásokat,

népdal,
a kövér
sercegő macskák
kiinnák a kékharkály

véres-fészek-szemmel
néznénk a szerelmünk
arcába;
a napsikált
gondolat-képek
összetekerednének
előttünk:
megolvadt
és pókhálók ragadnának
,
a japánakácok közt

honnan tanulnánk
Szántottam

lélegzik
fölhasított

mező.
a

filmszalagok
a

Ha nem volna népdal,
meg a virágok nevét
és a feketesas-fejű

gyöpöt,

vetettem

szavunkra.

sors
nevét?

gyöngyöt:

a férfi tulipános

A népdal kinyitja
székelykapu-időt,

fészkéből

szájává

előtted
u

a kún
a tavakból
vegyszerekkel
loccsannak föl,
még fölszegjük

fejünket
a
mellünk

sírokat

rég kiirtott
hogy

és avar

kurgánokat,

hálák
lássák:

parton
átcikkan
hűtőszekrényén
egy kavics-zöld

feküdnénk

és az

cserebogár.

Ha nem volna népdal,
hosszan,
rakétákkal ledöntött
házsorok,
világváros
üvegtábla-szilánkjai,
acélcső-gégeroncsai
szikráznának
ki
fölöttünk:
ürességben
nem
lüktetne
többé semmi vér
semmi vér.

Játék és álom
A gyerekkorba

feje alá

villantják

visszalopózni

nem

elég ha néha a fiam
alszom,
a szomszéd sarokban ő szorítja

szobájában

elefánt-párnáját,
a függönyök
kék padló-prérin

közt beszivárog a hold,
plasztik-indiánok
plasztik-kovbojok
egymásra
puskáikat,
a két heverő magasba-szökő
sziklafal,
a beépített
padkán
néhány-lapig olvasott
könyvek
képes
dobozok

sztaniolban villogó
a polcokon az ő

csokoládédarabok,
játék-medvéi
baglyai

egymásradobálva.
12

lehet

oroszlánjai

labdák,

Pajzsát

tollkoronáját

ny estfar ok-díszével
a virágos fotelra dobta,

ott alszik egy szék-formájú

kavics,

bélyeg,
egy szögön
félrecsúszva
a nejlonzacskó

hálomnyi

francia

óvatosan mászik az ablak
sárga kosárból
a piros

daruk.

az asztalon évek

műanyagsinek

le nem

focicsapat
szines
felé,

óta
áztatott

plakátja,

kiugrálnak
és traktorok,
autók,
markológépek

Egy kisfiú

lélegzetére
trópusi
növényként
tenyészik a szoba,
érintésétől vér kering a kisfűrészben
forrasztópákában
bodzafából hajlított
íjban,
itt idő nincs
csak
bizonytalan
vége-sejthetetlen
zöld hullámzás:
játék és álom
egy távcsövezhetetlenül
messzi égbolt alatt.
Fal felé fordul a keszekusza fej,
az alvó tíz ujj;
a langyos izzadt
tenyér
lüktetése
minden
ecsetben
ceruzában
bögrévé gyúrt kemény
agyagban
megmaradt
rámsugárzik.
Ide nem nyithat be
idegbaj, öregség
nem kaszálhatja le mosolyomat
a gőgösen
gépesített
zűrzavar
itt szabálytalan és halhatatlan
vagyok
mint
gyerekrajzon
a sánta fák ágai.

13

Hafiz sírjánál
Herbszt Zoltán halálára

űs Szentmihály-dóm,
gót
diadém-torony,
hányszor búsongtam vén falaid körül
a síri kőkeresztek
alján
mitsem alítva, hogy ez búcsú volt
két jóbaráttól, kik közül egy sem él.
Helyük szívemben máig üres maradt:
oly ritkaság a jóbarát már,
a kamaszos
szeretet-szövetség.
S ím fölszakadt a régi seb újra most,
amint kisérlek síri hazád felé,
22 éves ifjú költő,
jaj, kitül annyi csodát
reméltem.
Midőn Petőfi-versedet
olvasám:
„patáktul horpadt borda: csuporba víz,
s benn. ringatóz levél," — nem értém
mért Te dalolsz fiatal
halottról?
holott magad vagy a viruló
Tavasz,
sirászi lányok kedvese,
lantosa,
Hafíz, a mindig
nyughatatlan,
képzelet és szerelem
bolondja.
Gyerekkoromból
rémlik a szóbeszéd:
még élt Petőfi, mint a gödörbe hullt,
még szólt is: „élek!" — s ráomolt rög.
Nincsen a
fulladozás-halálnál
nagyobb iszony. — Már értem a versedet:
magadrul írtad mitsem alítva, de
a vers már tudta: mint Petőfi
éred a végedet ifjú fejjel
kínt fulladozva, félrebeszélve
és
hívőid híva: Sarkadyt,
engemet.
Neked már jó, Te már tudod, mint
kell a nagy átmenetet
kibírni.

Tudatlanok, mink, szórjuk a szirmokat.
Mit sírba vittél, senki sem írja meg
többé, maradtunk
megszedetten,
koldusai
tünemény-valódnak.

Herbszt Zoltán
1959-1981
A görög kalokagathia, a sokoldalú
ember modern megtestesítőjének tűnt
a szememben. Néhány éve még az ifjúsági labdarúgó-válogatott keret nagyreményű kapuvédője, azóta már bizonyára élsportoló, ha egy balszerencsés
sérülés közbe nem jön. Még ennél is
ígéretesebb költőtehetség, ráadásul a
tudományok is vonzották, és az ifjúsági
mozgalomban is a legjobbak közül való
volt. A test és a szellem, az erő és az
ész olyan harmóniája volt meg benne,
ami nagyon ritka manapság. És mégis:
félelmetes gyorsasággal végzett vele egy
gyilkos betegség.
Április legvégén még együtt szerepeltünk a szegedi egyetemista költők
estjén, maga volt a megtestesült életerő és életkedv. Akkor találkoztam
vele utoljára. Legutóbbi lapszámunk-

ban már kinyomtatva álltak a versei,
amikor jött a szörnyű hír, a gyászkeretet sem volt mód a neve köré kitenni.
Életemben az ő halálhíre volt az
egyetlen eddig, amit első hallásra egyszerűen képtelen voltam elhinni. Ilyen
nem létezhet! — mondtam, és még
nyugodtan aludtam. Hogy másnap annál nagyobb legyen a megrendülésem,
amikor végérvényesen kiderült, hogy
mégis létezik ilyen kegyetlenség a sors
részéről. Kegyetlenség, mert azon túl,
hogy egy magasra ívelhető életpálya
szakadt meg már a kezdet kezdetén,
nagyszerű volt embernek is, fiatal barátnak is.
A József Attila Tudományegyetem
III. éves magyar—történelem szakos
hallgatója volt. Év végi vizsgáit már
nem tette, nem tehette le. Mint ahogy
versírásból sem. Pedig mindkettőre nagyon komolyan és kivételes tehetséggel
készült. Egyik legkedvesebb költője József Attila volt. Az ő szavaival mondjuk: nagyon fáj. Nagyon fáj.
VÖRÖS LÁSZLÓ

15

PÁSKÁNDI GÉZA

A szélmalom lakói
MÁSODIK

FELVONÁS

Szín ugyanaz. Idő: a besötétedés kezdete. Már homály van, de még mindent jól kivehetünk, az embereket felismerjük. Ez a felvonás virradatig játszódik. Egész rövid
ideig félrevert harang szava, aztán a szél elsodorja. Pillanatnyilag egy lélek sincs
előttünk. Kintről olykor hallatszik a viharos szél, aztán elhalkul. Fönt valahol —
egy-egy ajtó, ablak csapódik, nyikorog. Közeledő, majd távolodó léptek. Mintha fölerősített suttogások is. Kopácsolás. Kis ideig halljuk mindezt, azután
fokozatosan
ritkulnak a zúgások, zajok, neszek, egyszeriben mély csend lesz. A fenti ajtó most
kinyílik, óvatosan kilép Csenge — felöltözve, mint aki útra kész. Gyorsan odalép a
hatalmas teknőhöz, lecipeli a lépcső alá, a zsákok fedezékébe. Az asztalhoz lép, felhajt gyorsan két pohárka pálinkát. Megrázkódik. Maga elé bámul.
CSENGE (nyugtalan): Még nincs elég víz a domb l á b á n á l . . . Lemegyek. (Felhajt
még egy pohárral s kilép, mögötte bezúdul a szél. Nem túl hangos.
Alighogy
kilép, Dőfös jön a padlásról. Kezében kalapács és deszka.)
(Most halkan nyikorogva nyílik az udvari ajtó. Pongrádi csapzott,
vizes.)
DÖFÖS (halkan): Maga ilyenkor kint jár az udvaron?
PONGRÁDI (kesernyésen): No és maga a tetőnyílásnál?
DÖFÖS: Deszkáztam. (Gúnyos.)
PONGRÁDI: Miért integetett?
DÖFÖS: Hallotta a harangszót?
PONGRÁDI: Kétszer is. Azért mentem ki, hátha jobban hallom.
(Kis

szünet.)

DÖFÖS (óvatosan): Mi a véleménye?
PONGRÁDI: Gyújtsuk meg legalább az egyik lámpát. (Meggyújtja az asztalit.) Elvégre . . . a n n y i r a . . . nem kötnek a szabályok.
DÖFÖS: Annyira nem. Az ablakok jó részét bedeszkáztuk. Még itt is van egy-kettő.
Van tehát miért itt lennünk. Ha ő jönne.
PONGRÁDI (ránéz): Mit akar tenni?
DÖFÖS: A tetőnyílásokat is be kell deszkázni. Van tehát ok arra, hogy a padlásra
menjünk. Vagy ha nem ok, hát — ürügy.
PONGRÁDI (kicsit értetlenül): Miért kellene odamenni?
DÖFÖS (méregeti): Sok ott a gerenda.
PONGRÁDI: És?
DÖFÖS (kis szünet után): Bízhatom magában?
PONGRÁDI: Én mégis jobb szeretnék nem tudni semmiről.
16

DÖFÖS (ránéz): Az nem lehet. Meg is menekülni és nem is tudni róla. Az együtt
nem megy.
PONGRÁDI: Mire gondol?
DÖFÖS: Kíván maga meghalni a mások vakhitéért?
PONGRÁDI (egyszerűen): Nem. De ne álljunk i t t . . . bármikor betoppanhat.
DÖFÖS: Van mire hivatkozni.
PONGRÁDI: Mit akar csinálni?
DÖFÖS: Ha nem is ígéri meg — én bízom magában.
PONGRÁDI: Köszönöm. (Kissé ideges egy idő óta.) De m é g i s . . . nem igen szeretem
a mások t i t k a i t . . .
DÖFÖS: Vegye gyónásnak, s akkor nem árulhatja el. A padláson sok a gerenda.
Még csak nem is kell az egész tető alól leszedni... összeverünk egy jó nagy
tutajt. Mindenkinek.
(Kis szünet.)
PONGRÁDI: Mi ott fent kopácsolunk... s ő közben mit csinál?
DÖFÖS: Észrevettem én valamit: az a gyanúm, hogy ő ma éjjel nemigen fog a házban tartózkodni. Ha pedig mégis: akkor a deszkázásra hivatkozunk. Majd én
idejében előkészítem a dolgot... Velem tart?
PONGRÁDI: S ha — rájön?
DÖFÖS: Fél tőle?
PONGRÁDI: Amennyire kell.
DÖFÖS: Nekem több okom lenne.
PONGRÁDI: Mi lesz, ha rajtakap?
DÖFÖS: Valamelyik szobában ránkzárja az ajtót. Ha engedjük.
PONGRÁDI: Ismeri, milyen elszánt. É s . . . van némi igaza.
DÖFÖS (furcsállva): Igaza?
PONGRÁDI: A sajátja. Én már nem szeretek betörőnek, sem koldusnak látszani, ha
a mások birtokáról van szó. (Értjük, hogy Erzsébetről is beszél.) Benőtt a fejem
lágya.
DÖFÖS: Kár. Pedig magáról úgy tudtam, hogy másféle pap.
PONGRÁDI: Miféle?
DÖFÖS: Nem olyan pásztor, akit nem érdekel, ha megdöglik étlen-szomjan a n y á j . . .
vagy éppen vízbe fullad.
(Apró

szünet.)

Ez az árvíz, akármilyen nagy szerencsétlenség is, de jót kell hogy hozzon a
városnak, az egész vármegyének. S ha lehet: az országnak is. Ehhez azonban
meg kell menteni az embereket. Hogy legyen kinek jót hozzon. Mert hulláknak
és félhulláknak hiába hoz jót a jövendő.
PONGRÁDI: Nem hiszem, hogy az árvíz azoknak hoz jót, akiket legjobban megkárosít.
DÖFÖS: De igen! És főképp azért, mert kinyitja az emberek szemét.
PONGRÁDI: Én nem hiszek a csapások jótét erejében. Rombolás nélkül is lehet
építeni. A lehető legkisebb áldozattal — a lehető legnagyobb jót.
DÖFÖS: Ez gyönyörű, de megbocsásson — fohászba való.
PONGRÁDI: És mi való a politikába? Az, hogy most az egyszerű nép szabadon bejárhat a városházára, mert nagy a zűrzavar? Tán még tetszik is szegényeknek,
élvezik is, hogy az urakkal paroláznak. De ők nem tudják, hogy ez csak olyan,
mint amikor a házban meszelnek vagy költözködnek. S ilyenkor a gyermekeknek is fel szabad mászni erre-arra. A felfordulásban többet engednek meg
nekik. De ez csak addig tart, amíg be nem rendezik ú j r a a lakást. És akkor a
rend, az ú j berendezés már olyan lesz, amilyennek a szülők képzelték, ahogy ők
akarták. És ekkor vége az aranyidőnek! Hányszor megéltem ezt gyermekkoromban. Ahányszor csak költözködtünk. Az emberek, Dőfös úr, a rendkívüli időket,
2 Tiszatáj

17

állapotokat összetévesztik a szabadsággal. Pedig a szabadság természetes állapot.
Nagyon is természetes.
(Kis csend.)
DÖFÖS: Én becsülöm a maga igazát. De ilyenkor szegre a vitatkozást, mint télen a
kaszát. Minek a hóban kaszálni, ha a pillanatnyi célban egyetértünk. Velem t a r t ?
PONGRÁDI: Nem tudom. Majd meglátjuk, kinek lesz igaza.
DÖFÖS: Ahhoz, hogy meglássuk, t u d j a mi kell? Hogy ne csukódjék le a szemünk.
Menekülni kell. Ahhoz pedig tutaj. Olyan, amelyre mindannyian felférünk. Ilyenkor az elvünk is olyan legyen, mint a Noé bárkája, hogy mindenki beleférjen,
aki megmenthető és érdemes a holnapi napra.
(Kis csend.)
PONGRÁDI: A hadnagynak miért nem szólt?
DÖFÖS: A gazda veje lesz, s ha nem is egészen romlott, de most pitizik neki.
PONGRÁDI: Mityók úr? Ö derék ember.
DÖFÖS: Az. De a kelleténél félősebb. Az asszonyok nem jöhetnek számításba. Ketten vagyunk.
PONGRÁDI: Ügy gondolja, a gazdával nem lehetne szót érteni, hogy jószántából
adjon g e r e n d á t . . . ?
DÖFÖS: Tigristől elkérni a dögöt? Velem tart?
(Apró szünet.)
PONGRÁDI: Ha magunkat menekítve másokat is viszünk — talán a lélekben béke
van. (Ezt önmagának
mondta.)
DÖFÖS: Más szóval?
PONGRÁDI (ránéz): És — mikor?
DÖFÖS: Éjféltájt. A padlásfeljárónál.
(Kezet fognak.)
(Most berohan Piri a fönti ajtón, zilált, szeme
kialvatlan.)
PIRI: Imre! Hol vagy, Imre?
DÖFÖS- (ingerült, mert kizökkentették):
Mit rohangálsz te itt?
PIRI: Már azt h i t t e m . . . h o g y . . .
DÖFÖS: Mit hittél már megint?
PIRI: Ez a két szemérmetlen hálóingben sétál a folyosón s egymást simogatják.
Hogy hergeljék a férfinépet!
DÖFÖS (nagyon dühös): Látom, csak téged hergeltek fel. (Halkan.) Szóval é j f é l k o r . . .
(Pongrádi bólint.)
PIRI: Rólad meg a konyhában csak úgy beszéltek, hogy per Imre b á c s i . . . m i n t h a
isten tudja mióta ismernéd őket... Rosszat álmodtam r ó l a d . . . gyalázatos álmot . . . mondd meg, honnan ismered őket?
DÖFÖS (nagyon dühösen): Szegedről, Piri, Szegedről.
(Már elválni készülnek. Csak Piri szava tartja Dőföst.)
PIRI: Jaj, istenem az árvíznek kell jönnie, hogy az ember mindent m e g t u d h a s s o n . . .
DÖFÖS (mint fent): Minden kárban van egy kis haszon. Menj föl s feküdj le! (Nem
annyira durva, mint dühös.)
PIRI: Jaj, istenem, koporsóban voltál s ez a két szuka bögyörgette a szemfödeled
szélit.
DÖFÖS: Dolgunk van, Piri.
PIRI: Mi dolgotok?
DÖFÖS: Deszkázni. Nem koporsót. Csak — ablakot. Egyelőre.
(Annak az embernek nem túl durva ingerültségével,
aki nem szereti, ha saját
szorongásait eszébe juttatják, illetve felfokozzák. Arról van szó itt kicsinyben,
amiről Kérész Papnál mániákus méretekben. Most fentről Annus sikoltó hangja.)
ANNUS: Ne, édesapám, ne! Ne!
(Mindenki megdermed, néhány pillanat múlva beszalad a lány, arcát s vállát fogva.)
PIRI: Annuskám! Mi történt?
ANNUS: Az o s t o r r a l . . . r á m v á g o t t . . . az ostorral...
PIRI: Kicsoda?
18

ANNUS (halkan): Apám.
PIRI: Miért az istentelenje, miért?
ANNUS (suttogva): Egy szál deszkát levettem a hadnagy ablakáról, hogy mégis lásson . . . v a l a m i t . . . hisz nem tömlöcbe jött, hanem leánykérőbe... nem akarom,
hogy ez is e l m e n j e n . . . n e m . . . (Sir.) Mint a többi. Háromszor is r á m v á g o t t . . .
Meg hogy mért léptem be a hadnagy s z o b á j á b a . . . de én csak a deszkáért...
Isten engem úgy segéljen. S harmadszor, mert azt mondtam, ne szegelje olyan
hangosan, mert felébred az a g y e r m e k . . . Ekkor vágta r á m . . . a legnagyobbat...
DÖFÖS (halkan): Nyugodt a lelke, tisztelendő?
PONGRÁDI (megérti): Nyugodt.
DÖFÖS: Duplán?
(Piri közben a leányt vigasztalta némán.)
(Most fentről Kérész Pap hangja.)
KÉRÉSZ P A P : Annus! Hova tűntél! Lefeküdni! Mindenkinek lefekvés!
ANNUS: Jaj, ne mondják, hogy itt voltam s hova megyek, könyörgöm, ne mondják
meg! (Felszalad a padlásra.)
DÖFÖS (halkan): Éjfélig úgyse marad ott.
(Kérész Pap bejön, kezében ostor.)
KÉRÉSZ P A P : Hát ti? (Lemegy s meggyújt még egy lámpát, mintha így nem látná
elég jól őket.) Hogy kerültök ide?
DÖFÖS: Sikoltozást hallottunk.
KÉRÉSZ PAP (végignéz rajtuk): Az ember a törvényt a sajátjain kezdi, urak. Mert
így ezt a törvényt az idegenek is megtisztelik. Legalábbis — ajánlatos.
(Erzsébet besiet.)
ERZSÉBET (piheg, szeme villog): Mégis befejezném, amit elkezdtem. A lányomat
nem hagyom, hogy megszégyenítse. (Tudniillik „azt már nem".)
KÉRÉSZ P A P : Én meg nem hagyom, hogy a fiatalurak szobáját látogassa.
ERZSÉBET (ránéz): Őrizze csak az erkölcsöket. (Halk.)
(Apró szünet után kintről félrevert harangok erős hangja hallatszik az előzőhöz képest — félelmetesen. Mindenki áll. Bejön kicsit bizonytalanul Mityók, kezében kis
háromliteres demizson, nyomába a két Völgy utcai leány. Már nincsenek
hálóingben.)
MITYÖK (néha kissé akadozik a nyelve, de nem különösebben): M i t . . . mit jelent
ez? (Most erősebb a harangszó.)
KÉRÉSZ PAP (átkiabálva a harangon): Részegek a harangozok, Mityók! Pont anynyit ittak, mint maga! (A harangszó eltávolodik.)
MITYÖK (elengedi): Tisztelendő ú r . . . maga ismeri a templomok, a harangok nyelvét . . . Igaz lelkére mondja m e g . . . mit jelent ez?
PONGRÁDI: Csak egyet jelenthet.
DÖFÖS: A városban van a víz (Kis szünet után mondta.)
(Alinak, Piri közben motyog, senki nem vet ügyet rá, még mindig a — széljárástól
szeszélyes — hol erősebb, hol alig hallhatóan gyenge harangszót figyelik. A nők
szinte némán mozgó — nyilván imádságos — ajakkal.)
PIRI (közben): Leélni egy életet — gyanútlanul. Kacagjon rajtad a város. (A lányok
felé halkan.) Szégyentelenek. (Piri a nagy feszültség elől mindig kisebbekbe menekül. Figyelmét így tereli el.)
ERZSÉBET (szintén halkan): Nyugodj meg, Piroska. Látod, már felöltöztek. Nem
rossz lányok ezek.
PIRI: Nem te hallottad a gonosz kuncogásukat. Azt mondták: törődjek Imre bácsival . . . és kuncogtak, kuncogtak s nekem, mintha a szívem gyökerét tépdesték
volna. (Felbőszül; a harangszó is erős most.) Gyónjatok meg! Gyónjatok meg,
amíg nem késő! Gyónjatok meg! (Feléjük indul, azok sarkon fordulnak,
besiet2*

19

nek az ajtón, Piri, nem futva, utánuk, Erzsébet közben kissé oldalra
került.
Majdnem a falnál áll. A második szinten.)
(A harangszó most végleg elhallgat, elviszi a szél.)
KÉRÉSZ PAP: Mindenki lefekszik. Te, Imre és a tisztelendő úr velem jösztök, van
ott hátul még néhány kisebb ablak. ( A hátsó szobák felé.) Azután ti is térjetek
nyugovóra. Szükség lesz erőre, nyugodtságra. Itt pedig senkit se lássak. (Ezt
inkább Erzsébet felé.) És senki se kíváncsi a kiöntött lelkekre! Én m a j d őrködöm egész éccaka. (Indulna.)
DÖFÖS: Nem láttam a hadnagyot.
KÉRÉSZ PAP: Lehet, az Annuskáját keresi, hogy vigasztalja. Egy kis panaszkodás
csak jobban összehozza őket. Igaz, Erzsébet?
DŐFÖS (látván, hogy az asszonynak nincs szándékában válaszolni): Azt az ablakot
majd később bedeszkázom. (A harmadik szinti ablakra bök,
súlytalanul.)
KÉRÉSZ P A P : Azt? Azt nem. Az az én őrző ablakom lesz. Ott én fogok
kukucskálni.
Mert azért azt is kell valakinek. Aki nem veszti el a fejét a legelső kis pocsolyánál. Oda nem mehet senki más. Te is vigyázz: ne járjon senki arra. (Ezt úgy
mondja: „te" ne járj arra.) Szóval: vigyázz. (Ezt
többértelműen.)
DÖFÖS: Vigyázok. (Megértette, ö is úgy válaszol.)
KÉRÉSZ PAP: Indulhatunk. Maga meg (Mityókhoz) menjen aludni, de máris. (Belép, Imre követi, Erzsébet kihúzódva áll, Mityók is belép, az asszony
megmozdul.)
ERZSÉBET: Tisztelendő úr. (Az induló Pongrádi megtorpan.) Ne feledje, amire kértem. (Elszánt, gyönyörű szemekkel ránéz, mintha hidegborzongást küldene a másik hátára. Belép. A pap csak áll megbabonázva, majd
összerezzen.)
PONGRÁDI (összetett kéz nélkül): Menekülni kell innen, én Édes Istenem. Én Krisztusom, adj erőt, hogy magamat menekítve másokat se pusztítsak el. (Kicsit
megnyílik az út felőli ajtó. Csenge feje. Visszahúzódik.) Ha nem engedsz hamarost e helyről utamra, hogy induljak sietős léptekkel tovább — tudom, nem
állom ki a próbádat, Uram. De én nem akarok többé hiúságból fájni. Nem akarok fabatkáért aranypénzzel fizetni — soha többé. A Te szolgádat nagyon megalázták, pedig így tenni csak néked van jogod. A d j erőt, hogy mégse hiúságból,
gőgből mondjak nemet a kísértésnek, hanem csöndes alázatom szavával. A d j
erőt, segíts (hangjában igazi könyörgés), mert én gyenge sárból vagyok. Égess
belőlem cserepet, én Uram. Ámen. (Nem vet keresztet sem, csak fejét
felemeli,
majd lehajtja. Belép az ajtón.)
(Most belép Csenge, végig az ajtó résében állt, de nem hallotta az ima
szövegét.
Mintegy utána mondja.)
CSENGE: Imádkozhatsz. A víz már a domb lábát ellepi. Pedig a Tisza még csak a
városban van. Ahogy nő még egy kicsit s ezek is elcsendesednek, indulnom
k e l l . . . (Közben töltött, ivott. Még egyet. A rejtekhelyén
nézi a teknőt. Megnyugszik.)
(Fentről bejön Mityók a demizsonnal.)
CSENGE (kellemetlenül lepődik meg): Mityók úr, maga még nem alszik?
MITYÓK (amennyire csak tud, egyenesen jön s „kínos érthetően" beszél, bár nyelve
meg-megbicsaklik,
mégsem válik — egész szerepében sem! — soha igazán komikussá): P s z t . . . Képzelje, van egy idegen ipse a házban. Imént a szobám helyett véletlenül a mosókonyhában kötöttem ki. Az idegen ipse éppen kilépett egy
— zsákból. Bizony, egy zsákból lépett ki.
CSENGE (közönnyel): Mi az ördög? (Iszik, Mityók is.) Remélem, lisztes volt az ipse,
ha egyszer zsákból lépett ki. (Részeg képzelődésnek
hiszi.)
MITYÓK: Egy hívatlan vendég. (Legyint.) De hát hol nincs egy hívatlan vendég és
mikor nincs? Mindenhova betoppan. Mint a levesedbe a légy. Egy homályos
szobában szerelmeskedsz s bejön egy fénysugár. Hopp, egy hívatlan vendég itt!
Hopp, egy hívatlan vendég ott! A senki vendégei, érti? A senki és a semmi
meghívottjai! Ott ülnek az asztalodnál, sokszor nem is látod őket. Hogy ki küldi
ezeket? Mi célból? A halál k ö v e t e i . . . Láthatatlanul vagy láthatóan figyelmez20

tetnek: EGYSZER TE IS HÍVATLAN VENDÉG LESZEL VALAHOL. (Más hang.)
Képzelje, megyek a zegzugos folyosón, fönt s az egyik sarokból egy patkány néz
rám. B r r r . . . A másik sarokból is. Brrr. Körül vagyunk kerítve. S t u d j a mit tettem én? Amiként Dániel az oroszlánbarlangban — én ebben a patkánybarlangban, mert nekem m á r csak ez jutott, nem az állatok királya — s z ó v a l . . . ebben
a patkánybarlangban: emberi szóval fordultam hozzájuk: Szerelmetes patkányaim! Hiszen ti is az isten teremtményei vagytok, miért ijesztgetitek a másik
teremtményt?! De a patkányok hallgattak. Mélyen hallgattak. S akkor jöttem
r á : ők, akik engem ijesztgetnek — ők is félnek. Csak ezt néha nem t u d j u k egymásról . . . Isten teremtményei, gondoljátok meg! Erről jut eszembe egy híres
b e t y á r . . . Nem, nem Rózsa Sándor, valami más neve van. Szóval azt mondta a
vallatójának: én, kérem, mindennap legalább öt sort elolvastam a Bibliából.
S utána ment öldökölni. No most már, a Biblia lenne a hibás? A Biblia adott
neki erőt, bátorságot ilyesmire? A Bibliából tanulta a rosszat? Mert ez az ember
aztán a Biblián és a pénzen kívül semmit nem olvasott. Felelhet egy könyv
azért, hogy kik olvassák és kik mit olvasnak ki belőle? Legyen világosság! És
meggyújtották a könyveket. Vagy a cenzúra m á g l y á j a . . . (Eközben Csenge fölment az ajtóhoz hallgatódzni, aztán lejött, észrevétlenül megigazította
a zsákot,
mely a teknőt takarja, azután ivott.) Nagy a sötétség. Az egész földön. Fényt.
(Hirtelen.) Meg kéne gyújtani azt a lámpát. (Ágaskodik, kétszer is visszahull.
Tűnődve az asztal mellől.) Vajon elérhetem én valaha is azt a lámpát? (Csengéhez.) Nem segít?
CSENGE: Ha megígéri, hogy felmegy.
MITYÓK: Ha elkísér. Félek az ipsétől. A patkányoktól. Mindentől. Fényt.
CSENGE: Nem leli a torkát? (Iszik. Egyelőre nem tudja, mit kezdjen vele, ám ő
maga sem siet még annyira. Kivár.)
MITYÖK: Nem nagyon. Majd az árvíz megleli. Mármint a torkomat. Sötétben is.
Mert ott lapul valahol a fenevad hosszú t e s t e . . . ott a messzi s ö t é t b e n . . . Ez a
hívatlan f e n e v a d . . . Ó isten, te leghatalmasabb hívatlan v e n d é g . . . aki megteremtetted azokat, akik téged meghívhatnak, ó i s t e n . . . házukba meghívhatnak . . . Ott lapul. Ott. És m a j d megvillan ezüst sörénye a koponyáink f e l e t t . . .
(Csenge meggyújtja a többi lámpát is. Valóságos nappali
világosság.)
De — egyelőre csend van. Itt bent viszonylag csend. Bent viszonylag csend van.
Ez itt a váróterem. Itt vártak a kuncsaftok a lisztre. Amíg meg nem őrölték az
e g é s z e t . . . V á r ó t e r e m . . . De miért nem zúg ez a víz, ahogy illik? Egy tisztességes z ö l d á r v í z . . .
CSENGE (idegesíti): Mondtam, hogy ez nem zöldárvíz! (Felugrik.) Menjünk, felkísérem.
MITYÖK: Miért n e lehetne ez éppen zöldárvíz?
CSENGE: A zöldárvíz nyár elején van, tavasz v é g é n . . . a jeges árvíz pedig a jégdugók, jégtorlaszok f e l e t t . . . s s s . . . (Mutatja. Szinte észrevétlenül
ő is jócskán
mámoros lesz. Az a fajta ember, aki menne is, unja is, de valami ösztönös áhítattal mégis kénytelen odafigyelni s ez — mivel céljainak ellentmondó — ingerültté teszi.)
MITYÓK: Maga a szakember.
CSENGE: Huszár vagyok, nem utász.
MITYÓK (mélázva): Ó, az én kedves csataképeim. Csillognak a fegyverek a napban.
A lovak orrcimpája. Ha ránézel erre a hadseregre, tudod: ez biztos győzni fog.
Előre tudod, mert ez a csata már megvolt. A győzelem már ott van a festmények címében. De ami lesz, az a csata, ami lesz — arról mit tudunk? Semmit.
(Kis szünet, halkan szavalni kezd.)
Régi dicsőségünk, hol késel az éji homályban?
Századok ültenek el s te alattok a mélyen enyésző
Fénnyel jársz egyedű?. Rajtad sürü fellegek, 8 és a
Bús feledékenység koszorútlan alakja lebegnek.
(Feláll, de nem komikus, inkább hátborzongató. Nem szaval rosszul!)
T ó r ^ f Attila Tudcrnin-yc-Atcm

Hol vagyon, aki merész ajakát hadi dalnak eresztvén,
A riadó vak mélységet fölverje szavával,
S késő százak után, méltán láttassa vezérlő
Párducos Árpádot s hadrontó népe hatalmát?
Hol vagyon? Ah, ezeren némán fordulnak el: álom
öldösi szíveiket, s velők alszik az ősi dicsőség.
A tehetetlen kor jött el, puhaságra-serényebb
Gyermekek álltak elő az erősebb jámbor apáktól.
(Kis csend. Némán bámul maga elé.)
CSENGE: Jól hangzik. Maga írta?
MITYÓK (lehajtja a fejét): Én. (Kis idő múlva.) Azt mondom mégis: ezeket a lámpákat mind el kéne fújni. Mind egy szálig!
CSENGE: Az imént azt mondta, gyújtsam meg.
MITYÓK: Ha meggyújtottam a lámpát, ezzel elismerem, hogy este van. Márpedig
az ú j szabályok értelmében estétől nekünk itt semmi keresnivalónk. Ha viszont
még nem kell lámpa — ez azt jelenti: nem ismertük el, hogy este van.
CSENGE: Zseniális. Fel kéne mennünk lefeküdni, nem gondolja? (Nyilván: a tervei
miatt.)
MITYÓK: Az embernek néha elég kitalálni egy ú j időszámítást, és minden meg van
oldva. A franciák — kitűnő nép! szeretik a szabadságot! . . . ő k például a forradalmuk idején átkeresztelték a hónapok neveit.
CSENGE: S ettől megváltoztak?
MITYÓK: Kik? A f r a n c i á k . . . vagy a hónapok?
CSENGE (már ő is ittas): Na látja! Ez az. Az után az átkeresztelés után a j a n u á r
vajon melegebb lett vagy hidegebb? Vagy a július szárazabb, esősebb? (Kis
szünet, más hang.) Fel kell menni. (Iszik.) Nehogy végül az após erre járjon.
Ebből a hadi dicsőségből nem kérek. (Űjra tölt. MityőJc ritkábban, tétován kortyol a demizsonból, mindig letörölve az üveg száját. Most is. Erre szól Csenge
sandán.) Mi az, maga a saját száját is utálja?
(Most fentről ismét kopácsolás.)
MITYÓK: Megint deszkáznak. S amíg deszkáznak, nincs baj. Még ha ébren is vannak. Mert elfoglalják magukat. Csak amikor m á r nem deszkáznak s nem foglalják el magukat — akkor van baj. Deszkáznak. Épp éjszakára, amikor úgyis sötét
van. És tudja, miért? Hogy ne lássunk, ne halljunk semmit. Hogy n e essünk
pánikba. A tudatlanság nekünk jó. Megmondta a gazda. A tudatlanság — boldogság. Elgondolta maga már, drága hadnagy úr, hogy ezt a dolgot a strucc is
tudja. A struccmadár, bizony. H a közeleg a veszély, a fejét a földbe dugja.
A homokba. Nem sejti, miért? (Suttogva.) Hogy el ne fogja a pánik. (Kis szünet.)
Hogy el ne veszítse a fejét — inkább a földbe dugja. Mint mi a kincseket, ahogy
elássuk, ő is elássa a fejét, az a kincse. Így járunk mi is elásott fejjel, é s s z e l . . .
kincseinkkel, nehogy az ellenség... p s z t . . . megtalálja. (Kis szünet, más hang.)
Addig jó, míg ezek ott deszkáznak. Én mondom. T u d j a maga, miért áll őr a
kaszárnya előtt? Hogy valaki meg ne szökjön? Frászt. Hogy a logika be ne
menjen a kapun. És a tömlöc előtt, mért áll őr? Hogy a logika ki ne menjen.
Na látja. Ezt az ablakot is azért deszkázzák. Hogy onnan az á r v í z . . . az árvíz
nagy, hatalmas logikája be ne jöjjön. Én mondom: lehet, a javunkat akarják.
Mert ahogy a hadseregnek se a másik hadvezér a fő ellensége, hanem Logika
őfelsége...
CSENGE: Elég már! Azt hiszi, annyira részeg vagyok, hogy nem értem mit beszél.
Nekem itt ne uszítson, m e r t . . . Szerencséje, hogy kedvelem, hogy olyan habókos,
meg a v e r s e . . . meg jó öreg a s z í v e . . . különben (részegen) szétvágnám a kardommal . . .
MITYÓK: A logikámat. Ez lenne a.gordiuszi csomó, én mondom.
CSENGE: No, ruccanjunk föl, öreg. (Most újabb kopácsolás. Tölt, kortyol.) Látja,
ebből is kimaradtam. A deszkázásból is? mint a negyvennyolcból. Még meg se
22

születtem. Mikor megszülettem már nem volt szabadságharc. Felnőttem s mi
van? Lócsutakolás, ladikszurkozás, iszap. így jártam én s még sokan. Mikor
lett volna alkalom — nem voltunk mi s mikor vagyunk mi — nincs alkalom.
Ezt sokszor elmondtam már. Csúfolódnak is velem a többiek, már az a szólás
j á r j a : Kimaradt, mint Csenge a negyvennyolcból! De — én mégis katona vagyok,
mundér nélkül, sereg és akár kard nélkül is! Negyvennyolc nélkül is. És én ezt
be fogom bizonyítani. Vége a várakozásnak. Be fogom bizonyítani. (Az asztalra
csap.) Hogy nem vagyunk olyan szarok! Olyan tökfilkók!
(Kis csend.)
MITYÓK: Drága barátom! Isten adja! Adja az isten! (Megöleli.) Mert ha magának
van harca — akkor nekem van mit festenem. Ez meg az én harcom! Higgye el,
nem lenne nagyobb boldogság számomra, mint egy szép ifjúságot f e s t e n i . . . egy
gyönyörű ifjúságot. Olyat festeni, mint régebb — régen. (Hirtelen.) De tudja,
drága h a d n a g y o m . . . jó néhány é v e . . . de itt — most i s . . . az az érzésem támadt: mintha mindenki a saját kis menekülésével volna elfoglalva. Mintha mindenki csak a maga kis egérútjait k e r e s n é . . . Senki se védi itt az egészet — a
házat. Senki. És ha valaki mégis megtenné — azt kiröhögik. Hülyének tartják.
És ez talán még szomorúbb. Még sokkal szomorúbb, mint az, hogy nem védik az
egészet, a házat. Még sokkal szomorúbb.
(Kis csend.)
CSENGE (rábámul): Menjünk, öreg cimborám!
MITYÓK: Csak még egy perc: Láttam egyszer egy festményt. Pompej végórája. Ez
volt a címe. Erre a városra rázúdult a tűzhányó forró lávája. (Szeme kitágul.)
Betemette az egész városbeli emberiséget. Érti? Az izzó láva.
CSENGE (maga elé bámul, részeg dünnyögés): Az sem lehetett éppen kellemes. Menjünk! Sietnem k e l l . . . Bizalmasan megsúghatom: nékem ma éjjel még a menyasszonyommal is kell találkozni.
MITYÓK (megöleli): Én ne érteném? Én, a szerelmesek nagy barátja? Menjünk hát.
(Szavalva indul. Egymást átfogva, segítve indulnak, a hadnagy eleinte még tanulgatja is a szöveget, a végén már együtt
mondják.)
A tehetetlen kor jött el, puhaságra-serényebb
Gyermekek álltak elő az erősebb jámbor apáktól.
(Suttogva ismétli) Hol késel az éji homályban?
MINDKETTEN: Régi dicsőségünk, hol késel az éji homályban? Hol késel az éji
homályban?
(Fönt az ajtó előtt Mityók elhallgat, hirtelen megáll.)
MITYÓK: Az a víz ott messze még hallgat. A mi fülünknek még hallgat. Úgy hallgat, m i n t . . . (Keresi a hasonlatot.) Szegény anyám mesélte, valahányszor én
kicsi koromban borzasztó nagy csendben voltam, mindig jött az a bizonyos
s á r g a . . . Ez a víz ott messze most nagyon hallgat, hadnagyom. Baj lesz a pelenkával! (Rádől.)
(A hadnagy valahogy
kivonszolja.)
(Megjelenik fönt Kérész Pap. Hallgatódzik. Az ablakhoz lép. Majd visszajön, lemegy.)
KÉRÉSZ PAP: Lassan mindenki elcsendesedik. De nekem nem lesz nyugtom egész
éjszaka. A véremet mintha az ördög nyalogatná csiklandozva. Mint a kismacska,
ahogy lefetyeli a tejet s a nyelvével a tányér széléhez ér — úgy cirógat, csiklándoz az ö r d ö g . . . itt az ereimben. Amióta megjött — nem tudok másra gondolni.
Csak erre az éjszakára. A csűrre, a szénára, szalmára, hogy alattunk megtörődjön. Pelyvát csináljon a szerelem. A teste olyan, mint a tűzparázs. Miért bűn,
ha erre gondolok. Nem házunk szobájába viszem, nem a hitvesi ágyba, oda sose
vittem s e n k i t . . . Hanem a csűrbe, ahol a barmok eledele van. Veszély kívülbelül, mégis valami incseleg velem, böködi ágyékomat: vidd, cipeld a l á n y t . . .
úgyis zűrzavar v a n . . . és ő alattad sóhajtson, nyögjön e zűrzavarban. Félve is
jó a szája. A c s ű r b e . . . vidd mozsárba a pici, jószagú borsszemet, mozsártörő.
Ez a kívánás feledtet mindent: zúg a fej, zsibolyog a fül, ki hallaná most, hogy
23

kint tolvaj neszez. Ilyenkor nincs bűn, nincs veszély. És ki parancsol, ha kedvem
úgy a k a r j a . . . A parancsommal kettesben vagyok.
(Iszik. Ismét maga elé.)
Semmi se bűn ezen az éccakán. A városban, ki tudja, az emberek síkos háztető' k ö n hasalnak. Egyik letaszítja a másikat, hogy hely legyen neki. Az anya faágra
vergődik, kuporog, lehet, saját gyermekét hagyta ott a vízben, ha élete kérte így.
Amott talán két emberi kéz viaskodik egyetlen deszkaszálért a habok felett.
Egy ló okos f e j e . . . sörénye és a hullám egybeolvad. S ami kiáll a vízből csak
sejteti, hogy mi minden lehet még alá temetve. A csolnakokba is azt veszik fel,
aki hamarébb úszik. Csak az elszántat segíti az isten. Nincs ezen az éccakán bűn.
Minden régi törvény felfüggesztve, mint valami penészes kolbász a füstölőben.
Csak fel kell nyúlni érte és lenyelni, mintha nem is lett volna fent soha. Az
özönvíznek más törvénye van. S utána is más a törvény mindig. S akkor a régi
— nem érvényes többé. Iszapban bűzlik, mint a döglött halak. (A szöveg enyhe
emelkedettségét nemigen szabad észrevennünk: a belső vágy, a kívánás
lüktetése,
az önmagával való disputa emeli meg.) Megyek és felébresztem. A gyermek biztos alszik. Ágyékomon a tüzes villa — nem h á g y . . . (Szinte csikorog.)
(Felsiet, eltűnik.)
(Most a padláslépcsőn lassan ereszkedik Annus. Ebben a pillanatban kinyílik a fenti
ajtó s belép motyogva a festő. Annus sebesen visszahúzódik, mert nem látja, ki jött.)
MITYÓK: Elfelejtettem... elfelejtettem. Bevittem én a festőállványt a csűrbe, vagy
kint hagytam az udvaron . . . Elfelejtettem... a legfontosabbat...
(Kitámolyog az udvar felőli ajtón.)
(Csenge jelenik meg kis kötélcsomóval s egy üres zsákkal a kezében, sietve jön le.)
CSENGE: Lám csak, senki se volt a mosókonyhában.
(A lépcső alá megy, kihúzza a teknőt, beledobja a kötelet és az üres zsákot. Most
fent nyílik az ajtó s kilép Kérész Pap, hátraszól.)
KÉRÉSZ PAP: Várj egy kicsit!
(Csenge a teknőt halkan visszatolja s maga is fedezékbe húzódik. A gazda fülel.
Kint halk szélzúgás. A lámpák pislognak, majd újra a régi lánggal égnek.)
Jöhetsz. (Megjelenik
Boriska.)
BORISKA: Nehezen aludt el. Mákot adtam néki.
KÉRÉSZ PAP (átfogja erős férfivággyal, szinte remegve): Gyere!
BORISKA: A nagykendőmet is hoztam. (Mosolyog, borzongva, vágyakozva.) Lapos a
nyoszolya — rakunk alá szénát.
(Kérész Pap leakasztja a nagy kulcsot az egyik kampóról, kilépnek az udvar felé,
kintről bekulcsolja az ajtót, a kulcs kissé csikorog. Csenge megmozdul, de ebben a
pillanatban megcsikordul a lépcső a padlásnál. A lány ismét jönne le. Most
kinyílik
a fenti ajtó s Pongrádi lép be sápadtan. A lány most a felső lépcsőn
lekuporodik.)
PONGRÁDI (suttogva): Félek t ő l e . . . s jobban csak magamtól. A véremben is zajlik
a jég. Ne add, hogy képére formálhasson ez a zűrzavar. Így elveszítjük arcunk
vonásait. Már senki sem hasonlít saját magára. Mindenki a félelemre hasonlít.
(Belép Erzsébet. Most a lány sebesen visszamászik.
Anyja nekitámaszkodik
az
ajtónak.)
ERZSÉBET: A lányom nincs a szobájában. Lehet, a hadnagynak sírdogál valahol.
Az uram is eltűnt. Talán — sejtem is hova. Egyedül maradtunk.
Miért jött onnan — ide? (A szobák felé intett
enyhén.)
(Ránéz.)
PONGRÁDI: Később — Dőfös úrral lesz egy kis b e s z é d e m . . . i t t . . . (Színtelen a
hangja.)
ERZSÉBET (végigméri): Maga roppant szegény lehetett gyermekkorában. (Nem gúnyos, de megállapító — s talán ebben van a sértés.)
PONGRÁDI (felkapva fejét): Mit akar ezzel? Már elmeséltem. Vagy azt a penitenciát szabja rám, hogy többször is elmondjam? Nem felejtem el soha, amit mondott: az ágyban is mindig a reverendám jutna eszébe. Ahogy a tócsa előtt kecse24

sen fölemelem. Így mondta. És ez a nevetség megölné a szerelmet. És végül azt
mondta: csak a szegény népnek van ilyen mesés fantáziája, hogy a királylányt
elveszi a tarisznyás legény. És engem akkor megkeményített a maga ostoba
gőgje. Mit számított már az a temérdek minden, ami a fejemben volt. Csak a
származásom. A tarisznyás! (Erzsébet nem reagál.)
ERZSÉBET (ugyanabban a testtartásban, ugyanonnan): Kora hajnalban kelt. Három,
félnégykor. Megmosdott, felöltözött. Az iskolás tarisznyájában három marék
szilva s egy darab száraz kenyér. S elindult a tanyáról — a távoli iskolába.
Az iskolából este, sötétben ért haza. Egyedül jött s nem kísérte csak a korai
csillag, meg a kutyaugatás. (Mintegy összegzőn mesélte tárgyiasan s tárgyilagosan. Most már felizzó szenvedéllyel.) Ezt a mondatát megjegyeztem: Egyedül
jöttem, nem kísért csak a korai csillag, meg a kutyaugatás. Sokszor elmormoltam a mondatát ezekben az években. Elgondoltam, hogy ez a síkságon bandukoló
tarisznyás kisfiú akkor még nem képzelhette el az asszonyt, aki itt áll az ajtó
mellett. Mint ahogy a városi kislány apja régi könyvein motozva sem képzelhette el a reverendás férfit. (Más hangon.) Igen, szegény volt. De a szegénysége végül is megszépült bennem. Ám azt mondom: most még annál is szegényebb. Mert már másképpen szegény. (Apró szünet.) Nem figyelte még meg,
hogy mindenki másképp menekül? Más fejtartással, másképp görnyedve. Másképp menekül a szegény, mint a gazdag. Sőt — még az újgazdag is másképp
menekül. A szegény arcára az van írva, hogy ha meg is menekül — úgyis szegény marad. De a gazdag arcán épp az ellenkezője van. Neki még futtában is
van biztonsága, mert van konc, amit odadobhat az üldöző kutyáknak. Valami:
ékszer, pénz, bunda, ígéretek... (Hirtelen fordul feléje.) Maga most kik közé
tartozik?
PONGRÁDI: Szegény vagyok. (Vállalja.) De közben fukarabb lettem. Nem tagadom:
már megnézem, mi mennyit ér — nem önmagában, nem is mások számára, hanem nekem. (Más hang.) Bennem szépen elcsendesedett minden, mint imént ez a
szörnyű, félrevert harang. És nem akarom, hogy minden érzékszervem megint
ilyen félrevert harang legyen. (Kis szünet. Egyszerűen.) Nem akarom.
ERZSÉBET: Tudja, én hogy szoktam menekülni? Mint a gazdagok. Odadobom a
legértékesebbet is, ha kell, mert tudom, még úgyis marad elegendő. (Eléje lép.)
Nézzen rám. Nézzen rám! (Pongrádi felkavarva néz az egyre gyönyörűbbé váló
szemekbe.) Gusztustalan vagyok?!
PONGRÁDI: Nem! (Kis szünet.) Vagy talán — nem tudom. Csak azt tudom, hogy
az én életembe minden később érkezett. Később fejeztem be az iskolát. Később
szenteltek föl. Erre a mostani kinevezésemre már tíz éve is gondolhattak volna.
Magát — csak negyvenhat éves koromban ismertem meg. És végül — maga
engem most öt év után hív meg a szerelemre. (Ezt egész halkan ejti ki.) Elég.
Semmi sem kell többé, ami késve jön. A késés már maga — megaláztatás.
(Kis csend.)
ERZSÉBET: Egyedül vagyok. Álljon bosszút. Kívánom: álljon bosszút. Fizessen meg.
Legyen diadalmas! (Az extázis felé megy.)
(Apró szünet.)
PONGRÁDI: Nem vagyok alkalmas a bosszúra.
ERZSÉBET (tompa ütéssel): Hibádzik a férfiassága. (A levegőbe.)
PONGRÁDI (kis szünet után): Nem. De már nem ismerem azt a hiányt. Van mindenem. Az is, amit maga — oly későn — felkínált.
(Csend.)
ERZSÉBET (kezdetben csendesen, aztán emeltebben, valamivel): Őrizze a méltóságát.
Óvja csak. Próbáljon meg száraz lábbal átkelni ott, ahol mások még csuromvizesen is elpusztulnak. Védje magát minden bajtól mindig a páncélreverenda.
(Kis szünet.) De ha majd ebben az égzengésben valaki magát is éppúgy a földig
alázza, mint maga most engem — ne szégyelljen csúszni és vonaglani a porban.
(Halk, nagyon érzéki hangú zokogás tör ki belőle: kezével kebleihez kap, keblét
25

a sírás, kezét a keble remegteti. Egyenes tartásban fV. Majd belép az ajtón.
Pongrádi, akit a látvány megperzselt, felkavarva áll, szinte reszket,
emlékek
borzonganak feléje.)
PONGRÁDI (suttogva, szinte babonázottan): Á törni vágyó t e s t . . . A lélek forró
kútból sír. A korbács esdekel. És j a j a jégnek. (Hangja elbicsaklik, szinte rekedt
izzású): Erzsébet! (Utánasiet.)
(Csenge lassan előkecmereg. Kesernyés-cinikus,
de már érezzük: egy hajszálnyival
ő
is mélyült ezekben az órákban.)
CSENGE: Minek ide árvíz? összedől ez magától i s . . . De — nem reám. Nekem még
lehet egy kis dolgom ezen a világon. De ezeknek? Amijüket nem viszi el az
árvíz — széthordják az indulataik.
(Megmozdul, most az út felőli ajtón csapzottan be Mityók.)
MITYÖK: Borzasztó!
CSENGE: Maga még mindig nem alszik?!
MITYÖK: Kimentem az állványomért. Hogy a c s ű r b e . . . minél magasabbra tegyem . . . Ahol nem érheti el a v í z . . . És j ö t t . . . a maga a p ó s a . . .
CSENGE: A maga tiszta arcú Madonnájával.
MITYÓK: Igen, honnan tudja? (Iszik. Csenge is.)
CSENGE: A nők egyformák, Mityók úr, mind egyformák. Fogadjunk?
MITYÓK: Ó, ez nem igaz. Két falevél se egyforma. És ilyesmiben nem fogadok.
CSENGE: Még ezek a Völgy utcaiak a legmegbízhatóbbak. Nincsenek illúzióik.
Ezek finomak. Diszkrétek. A szaguk a jószagú szappané, az ízük mandula vagy
sósmandula. Nesztelenül jöttek és nesztelenül mennek. No és mit látott a csűrben?
MITYÓK: A z t . . . azt nem . . .
CSENGE: Remélem, a struccmadarat utánozta. Engem az ilyen látvány, hogy úgy
mondjam, fel szokott izgatni. Magát nem?
MITYÓK: Kérem, most az egyszer ne legyen cinikus.
CSENGE: Hogy mindenki tökfilkónak higgyen? A cinikusnak rangja van ám. A cinizmussal nő az á z s i ó . . . ez nem a s a j á t o m . . . a századosomé.
MITYÓK: Ezt sose hittem volna, amikor Erzsébet olyan szép asszony. Olyan büszke.
CSENGE: Szép bizony, hát még a lelke! Idefigyeljen, így amilyen tökfilkónak néznek: én csak beleszimatolok egy család levegőjébe s máris érzem, honnan f ú j a
szél. Aztán: nyeregbe, huszár, nyeregbe. Ez m á r a negyedik menyasszonyom. Mit
gondol, az ilyen apósomféle embereknek mitől van akkora sikerük a lányoknál?
Attól, hogy mi fiatalabbak csak tesszük a szépet, figyelgetünk s aztán nyeregbe, huszár, nyeregbe... szépen elillanunk. Nincs türelem! Házasság — nicht!
Meg aztán velünk egy-egy vérmesebb lány nem is mer enyelegni amúgy, nehogy
eljárjon a szánk. A magunk köreiben szép tiszták vagyunk — majd más körökbe járunk malackodni. Ó, nagyon is jól tudom én ezt. És még ők szólják
meg a dzsentriket... Meg a grófokat. Ismertem egy fogvájógyárost, hallja, egy
igazi fogpiszkálógyárost. Első dolga volt, hogy kutyabőrt szerezzen. És h a nem
nevetik ki, hogy egy fogpiszkálót akar a címerébe — ma talán már b á r ó is
lenne. Hát így.
MITYÓK (még mindig nem tud magához térni): De a z é r t . . . e z t . . . e z t . . .
CSENGE: Jól figyeljen: az én nagyanyám, isten nyugossza, igen talpraesett öregasszony volt.
MITYÓK: De amikor k i n t . . . m o r a j l i k . . . minden . . .
CSENGE: Én is mindig aktívabb voltam, ha tudtam, hogy m i n i járt megérkezik a
férj. Most az árvíz a férj, érti? Az árvíz. No, de mondjam a n a g y a n y á m a t . . .
Ö szokta volt ismételgetni: Fiacskám, csak egyet jegyezz meg jól: amíg a világ
világ lesz — minden lehetséges lesz. No látja, ez az egyetlen dolog, amit jól
megjegyeztem életemben. Utálom a polgárok képmutatását! Csak a m u n d é r
lehet őszinte manapság. Csak a mundérnak vannak esélyei. A mi világunk csak
eztán jön el, Mityók úr, higgye el. Mikor az efféle marhakeieskedő, kupecpoli26

tikusok kifulladnak. A katonának nincs már vagyona, de van fegyelme. És mi
nem tökölődünk, Mityók úr, nem tökölődünk! Prüdéria — keine! Álszemérem —
nicht! Majd meglátja Mityók úr, ha egyszer mi kézbe vesszük itt a dolgokat.
Még a művészet is más lesz — fegyelmezettebb. Mi, huszárok, még a lovakat is
be tudjuk idomítani az egyenes járásra. Hát akkor az okos embereket! (Elégedetten hajt fel egy pohárral.)
(Kis csend. Mityók is kortyol.)
MITYÓK: A művészet világának is el kell egyszer jönnie. Én úgy szeretem a művészetemet, hadnagy úr, hogy amikor föstögetek, reszket a pemzli a kezemben. Az
örömtől reszket, az örömtől, hogy festhetek. (Mosolyog.) Engem ezért már sokan
kinevettek. Hogy lehet remegő kézzel festeni? Hahotáztak rajtam. De én legalább tudom, mi az öröm. Az öröm bennem van, nem a festékben, nem a vászonban, nem is az ecsetben — bennem. És ha ők engem kinevettek, én meg
lenéztem őket. Lelkem mélyéből megvetem valamennyit. Hiába kiszolgálom őket
— mégis megvetem. Megvetem — pedig kiszolgálom őket. Lebiggyesztem a számat, ha őket látom, pedig belőlük élek. Az ő rossz ízlésükből. Tudja, mit csináltam egyszer? Festettem vagy ötszáz karácsonyi angyalt s az árából vettem egy
igazi festményt, egy igazi — neves festőtől. Nem sajnáltam érte a pénzt. Pedig
tudja, mit jelent ötszáz karácsonyi kisangyal? Milyen gémberedett volt a kezem . . . ? Mégis tiszta szívvel adtam ki rá a pénzt. Engem dilettánsnak csúfolnak. Pedig festettem én is egy-két tehetséges festményt. Csak hát az régen volt.
Akkor még hittem a vászonban! Az ecsetben! A z t á n . . . (Legyint) Rájöttem:
vászonból gatyát is csinálnak az emberek. S azt sokkal inkább keresik. S akkor,
mert nyomorult voltam, elhatároztam: ettől kezdve gatyafestményeket
készítek.
Tudja, mi ez? Lesz bennük vászon, mint a gatyában, és éppúgy kapkodnak majd
érte, mint a gatyáért a vásárban. Hát ez történt. Akinek nincs mecénása, attól
még az úristen is elfordul. De én hiszem, hadnagy úr, egyszer majd eljön az az
idő, amikor még azt is megtudják, megértik, hogy ki voltam én. (Minden handabanda nélkül, csendes meggyőződéssel: így lesz mélyen tragikomikus, akin még
mosolyogni sem tudunk túlságosan.) Megtudják mindazok, akik úgy csúfoltak,
mint vásott kölykök szokták a falu bolondját.
(Szeme fénylik. Kis csend.)
CSENGE: Megértem én magát, Mityók úr. És köszönöm, hogy nem nézett tökfilkónak s kiöntötte a lelkét. (Őszinte, kis zavar.)
MITYÓK: Köszönöm, hogy nem nézett egészen dilettánsnak. Ügy érzem magam,
mintha búcsúznánk. Nem tudom, miért. És még egy: a bocsánatát is kérem.
CSENGE: Miért?
MITYÓK: Maga mindig megilletődve, szinte áhítattal hallgatta, amit mondok, még
ha ugratott is néha. Szóval azt akarom m o n d a n i . . . azt a v e r s e t . . . Régi dicsőségünk, hol késel az éji homályban...
? Azt nem én írtam. Hanem Vörösmarty.
CSENGE: S miért mondta, hogy m a g a . . . Vizsgáztatott, mi?
MITYÓK: Nem. El akartam hinni, hogy én írtam. Mert néha vágyom arra, ami a
másé. De nem rosszaságból, esküszöm. Csak, mert ami szép — az talán mindenkié. S ha én szépnek látom — akár az enyém is lehetne. Látja, milyen gyönyörű
verset mondtam m a g á n a k . . . én rosszat írok, de azért tudom, mi a jó. Tudom.
Mennyi emberben kell csalódnunk. Tisztaság? Ó hol van az? A legtisztább, legáttetszőbb szemek mögött a legüszkösebb titkok. (Más hangon.) S amit a gazdáról mondtam, kérem, feledje el. Hiszen engem mégiscsak idefogadott. Befogadott.
És most megyek. Fáradt vagyok. És részeg. Igen-igen részeg. (Fölmegy. Csenge
már mozdulna a teknő iránt, amikor az visszafordul.) Maga még marad?
CSENGE (időnként s így most is előveszi az izgalom, a menés izgalma): Elkerül az
álom. Jó éjszakát.
MITYÓK (áll): Csak azt tudnám, hogy most élő búcsúzik az élőtől, vagy élő a
halálraítélttől. S a nagy probléma még csak nem is ez, hadnagy úr, hanem:
hogy melyikünk — melyik? Jó éjszakát.
(Bemegy.)
27

CSENGE: Ez a drága öreg ló megérzett v a l a m i t . . . No, siessünk. (Kihúzza a teknőt,
gyorsan kitolja az út felőli ajtón, maga is kilép, azonban a következő
pillanatban egy öregasszonyt vonszolva tér vissza, aki ájult vagy félájult.
Czitorásné.)
CZITORÁSNÉ (szemét kinyitja): B o r i s k a . . . az u n o k á m . . . f é l t e m . . .
(Végleg elájul. Csenge egy pillanatig áll, nem tudja, hova helyezze el, majd
hirtelen
ötlettel beviszi a lépcső alá a zsákfedezékbe. Fent Annus jelenik meg, arcán elszántság, határozottan jön lefelé. Csenge eközben az ajtó felé lép, keze a
kilincsen.)
ANNUS: Béla!
CSENGE (kezét gyorsan elkapja a kilincsről): Annuska!
ANNUS: Hova megy?
CSENGE: Csak körülnézek kint, hogy valamit mégis tudjunk.
ANNUS: U g y e . . . ugye nem megy el?
CSENGE: Nem, nem, csak körülnézek.
ANNUS: Nekem már csak apám van. (Csenge megdermed: szánalom fogja el, zavar,
de tervétől nem áll el.)
CSENGE: V a n . . . akinek se apja, se anyja. Olyan is van. Nyugodjék meg. Nem
tudom, miről van szó, de elmúlik ez is.
ANNUS: Nem múlik el. Ez sose múlik el. Örökké sebeinkkel bolyongunk. Nézze!
(Jobb közbülső ujját felemeli.) Egyszer, egyetlen egyszer megsebeztem ezt az
ujjamat. Elvágtam, a seb behegedt. De azóta mindig ezt az ujjamat éri minden
csapás, mintha vonzaná. Ezt csípi oda a f i ó k . . . erre esik a m o z s á r t ö r ő . . . minden erre, hogy sose múljék el a seb. (Ujját még fönt tartja —
tehetetlenül.
Csend.)
CSENGE (mint imént Mityókkal szemben is, zavart: ez is jelzi, „cinikus
dörzsöltségében" több az önvédő felszinesség, még nem alakult ki egészen, nem
kérgesedett meg): Igen szép a maga lelke, Annuska, őszintén mondom.
ANNUS: De ez magának édeskevés... ugye ezt akarta még mondani?
(Suttogva.)
CSENGE: Nem, Annuska, nem akartam én mondani semmit, abszolúte semmit.
(Mintha kissé lehangolódott volna
sajátmagától.)
ANNUS: Én nem v a g y o k . . . nem is lehetek olyan szép, m i n t . . . (Elharapja.
Suttogásában felizzik a harag.) És ne is legyek... (Most lesiet, szinte
belekapaszkodik
Csengébe, esdeklő a szeme.) Meg lehet engem k e d v e l n i . . . Meg tudna engem
kedvelni... v a l a k i . . . valaha?
CSENGE (egy kicsit élvezi is, hogy vigasztal, hogy képes vigasztalni, nem
kedvetlenül teszi tehát, ismét látszik: cinizmusa inkább felszíni játék, amely persze —
mivel tanulás, bevésés is — majd idülhet, elmélyülhet):
Minden embert meg
lehet kedvelni, Annuska. Itt van például Mityók úr. Eleinte suttyomban mindig
megmosolyogtam, de rájöttem, milyen derék ember. (Komolyan mondja.) Ama
ritka emberpéldány, akinek nincs rossz véleménye a katonákról. Mindenkit meg
lehet kedvelni, higgye el, Annuska. Most pedig menjen szépen aludni. Hallja,
milyen csend van, már mindenki alszik.
ANNUS (feltörő keserűséggel): Mindenki? Bár én is aludtam v o l n a . . .
(Hirtelen.)
Ugye nem megy el — innen?
CSENGE: Hogy érti ezt? (Hökkent.)
ANNUS: Ugye nem?
CSENGE: Körüljárom a házat, aztán én is szundítok egyet.
ANNUS (hirtelen megcsókolja): S ha el is m e g y . . . ígérje m e g . . . hogy nem örökre.
Ha nem is énérettem, de visszajön. (Hangja elcsuklik.) Ígérje meg.
CSENGE (szeme elsiklik): Megígérem, Annuska. Meg.
(Enyhén félretolja útjából a lányt. Kilép. Annus nézi a becsukódó ajtót. Most fent
az ajtó kinyílik: megjelenik a Térdellő feje,
visszahúzódik.)
ANNUS: Soha. Nem jön vissza, soha Megcsókoltam s nem viszonozta. A szája hideg
volt, csukott. Úgy remegett meg, mint gyermek, h a orvosságos kanál közeledik a
szájához. Mindenki kikerül engem, mint egy tócsát. Jöttek az udvarlók s aztán
elfogytak, elmaradtak, észrevétlenül. Sem apám, sem anyám nem mondta, miért.
28

Én se tudtam máig, miféle titok vesz körül. S amikor megláttam, meghallottam
az a n y á m a t . . . (Hangja gyűlölködővé
lesz) mint valami szerelmesen nyerítő
k a n c á t . . . megértettem mindent. És engem küldött az imakönyvért a szégyentelen! Megértettem, hogy már csak az apám maradt. S akkor már megbocsátottam
neki az ostort is. Az én jóhíremet féltette. Ahelyett, hogy az anyám hírére vigyázott volna szegény... Az apám maradt. És j a j lesz annak, aki őt bántja ezután.
(Fölmegy, el.)
(Kisvártatva bejön Térdellő, most már hálóingben, kézen fogva vezeti a menyasszonyi ruhába öltözött Varsát. Mosolyognak.)
TÉRDELLÖ: Itt legalább szép világosság van. Mutisd magad.
(Varsa, mint valami ruhabemutatón,
elsétál előtte
néhányszor.)
Csudaszép vagy! Ha férfi lennék, csakis téged vennélek feleségül!
VARSA: Most te következel, kedvesem.
(Vetkezni kezd. A másik segédkezik. Végül hálóingben marad ő is. Ezután Térdellő
kezd öltözni. Varsa segít neki. Igazgatja a fodrokat, a fátyolt stb. Az alabbi beszélgetés a vetkezés és öltözés közben, alatt zajlik.)
VARSA (italt nyújt neki): Egészségünkre! (Megisszák.) Tudod, kedvesem, nekem a
múltkor olyan furcsa érzésem támadt. Látok annyi embert: gazdagot, szegényt.
Lator férfit és szűz leányt. Látom őket és egyiket se irigylem. Nem furcsa ez?
TÉRDELLÖ: Én meg szánom őket. Mert mindet lehúzza a sár. Olyanok, mint szegény apám sátoros szekerének a kereke: tengelyig süppedt a sárba. Én megfigyeltem: az a rész is sáros volt, amelyik felülre került. Mert a kerék forog s
fölviszi magával a sarat. Hogy nyikorgott az a kerék, istenkém. Mi meg csak
bolyongtunk hegyen-völgyön át. Akárcsak most e házban. (Isznak.)
VARSA (felnevet, Térdellő is átveszi, noha nem tudja pontosan min nevet a másik):
Ezek azt hiszik rólunk, hogy nekünk rossz az életünk, hogy közönségesek vagyunk . . . Pedig hogy szeretnének ők úgy élni, mint mi. Hiszen nekünk egy nap
többször udvarolnak, mint nekik egy egész év alatt. Minket naponta táncba
visznek, ők petrezselymet árulnak évekig. A férfiember legjobb arcát fordítja
f e l é n k . . . A világ megvetést mutat, pedig irigyelnek, hidd el.
TÉRDELLÖ: Megalázottnak hisznek bennünket, hogy ne lássák saját megalázottságukat. Szörnyűnek mondják a mi hivatásunkat, é d e s k é m . . . mert félnek, hogy
majd mindenki olyan szeretne lenni, mint mi. S akkor mi lenne a világból?
Ki húzná az igát a mezőn, ki ringatná a bölcsőt, ki főzné a vacsorát? Azt a
fodrot o t t . . . Ügy jó.
VARSA: Egy asszony életében csak kétszer bálvány urának: az esküvőn és szüléskor. Mi hetenként többször bálványok vagyunk.
TÉRDELLÖ: Emlékszel arra a bécsi ú r r a . . . aki először mesélte, hogy a férfiak
osztályozni szokták a nőket. Aztán mi is elkezdtük osztályozni a férfiakat olyan
oldalukról. (Kuncognak. Játszani akarón.)
VARSA: Emlékszem, valahol Indiában is utazgatott az az úr. Elképzeltük, hogy egy
hangyaférfi találkozik egy tehénnővel. Ám szorgalmával mégse sokra vinné.
(Pici
affektáltságparódia.)
(Mosolyog. Nincs bennük semmi vulgáris, majdnem lebegőek a mondataik, ők maguk
kifinomultak, romlottságuk, ha van: érzékeny és áttetsző, a sejtelem, a sejtetés romlottsága ez; mivel fiatalok, egészségesek, szépek — feltehetőleg olyanok, akiket el
is kényeztetnek
s tanítanak a férfiak, gyakran beléjük is szerelmesednek
s ők
élvezik ezt a tünékeny játékot. Most is az emlékezés fátylán, mosolyain át beszélnek: valóban társalognak. Varsa városiasabb, majdnem művelt, Térdellő — csak
egy kicsit! — rusztikusabb. Utóbbi cigány voltát semmiféle akcentussal nem szabad
kiemelni: elég, ha csupán el tudjuk róla képzelni, hogy valamikor ilyen hanglejtéssel beszélt. Ritkán néznek egymás szemébe, vagy beszélnek a másik arcába. Ebben
a darabban különben is szakítani kell egyfajta reálisan „testközeli"
játékstílussal.
A csendeknek, megfordulásoknak,
kisebb-nagyobb távolságoknak, lejöveteleknek,
falhoz támaszkodásoknak
stb. megnövekedett
szerepük van. Mint ahogy a hangerőnek
29

is. Kiabálni csak ritkán. A veszekedés, a vita sem olyan, mint a
naturalizmusban.
Sokszor, mintha csak párhuzamosan beszélnének, csupán az oldalszúrások,
döfések
árulják el, hogy a szöveg a másiknak szól. Továbbá: e felvonásban a zajoknak
megnőtt szerepük van. A hátulról, oldalról, föntről jövő suttogások, léptek, távoli ajtónyitások, behulló árnyak és kikúszó fények, mind-mind
igen fontosak kellő adagolásban, túlzás nélkül. Csak a vízmorajjal kell nagyon szűkmarkúan
bánni, tehát a
kintről jövő zajokkal, a külvilág zúgásainál. „Viszonylag csend van", a világ csak
időnként jelez. A külső zajok nem nyomhatják el a belső drámákat. Olyan ez, mint
amikor a fenti hullámzást a búvár nem látja, de annál inkább a víz alatti erős
örvényeket.)
VARSA: Várj, megigazítom... És mit énekeltünk mindig, emlékszel? (Dúdolja.)
Mindennap egy
szerelem...
Elfut a gőzös velem ...
Üj állomás, új szerelem ...
(Most parlandóban újra elénekli,
halkan.)
Soha annyi könyvet nem olvastam, mint amikor az a pesti író udvarolt.
TÉRDELLÖ: Nekem akkor épp egy mérnök csapta a szelet: mennyit tömte a fejemet
fizikával. Azt mondta: a holdba is feljutunk, édes Mária, meglátja, a holdba
is. Nevettem. Aztán azt kérdeztem: vajon ott is élnek emberek? Ott is van sár
és sátoros s z e k é r . . . A lány bátyja ott is kényszeríti a húgát, h o g y . . . Mindez
a holdban is van? <5 roppant eszesen kivágta magát: hátha élnének is, ilyen
szép lányok biztosan nem!
(Néznek maguk elé.)
Egyetlen goromba fráter akadt csak életemben. Az a földbirtokos, emlékszel, az
a sörtebajuszos. Az kérdezte meg tőlem, milyen érzés vándorcigánynak városon
élni? S akkor te megvédtél.
VARSA (idézi): Uram! Mi magyarok is elég messziről vándoroltunk ide, ha jól e m lékszem. Hogyne emlékeztem volna jól, amikor azelőtt két órával mesélte egy
történelemtanár... (Nevetnek, mint a csinyes diákok.)
TÉRDELLÖ (megsimogatja, gyöngédséggel, a lélek szintjén, de felfokozott
érzékenyen): Szeretlek.
(Hirtelen
elhallgatnak.)
VARSA: Miért jut a halál eszembe. (Suttog.) Lehet, hogy a halál is lebegés? (Játszik
a fátyollal.)
TÉRDELLÖ: Én hiszek a jóisten akaratában. Előtte mind egyformák vagyunk. Mindenkibe ő adta a vért. Az ő akaratából csókolnak meg bennünket, s csókolunk
meg mi is másokat.
VARSA: Még csak ezt a kis fodrot, itt ni. (Más hangon.) Miért kell a jóknak meghalni? Miért? (Más hangon.) Így ni. Gyönyörű vagy.
(Kedvtelve nézi művét. Térdellő tesz néhány lépést. Minden olcsó erotika
kizárva!)
TÉRDELLÖ: Az egészben talán ez a menyasszony-öltöztetés a legszebb. Az egész
család a kis szerencsétlen körül forgolódik. Mindenki igazít valamit a ruhán.
Mindenki megérinti, mint Krisztus urunk sebeit. Ilyenkor, mintha mindenki a
kis menyasszonyért élne. Később aztán ő él mindenki másért.
(Vetkezik.)
VARSA (miközben
segít a másiknak):
Vetkezés és öltözés örök egyhangúsága.
(Hangja most majdnem közönyös.) Csomagnak érzed magad, amit a másik k a p
ajándékba, ő, aki épp most bontogatja. (Eljátszik — finom sejtetéssel! — a másikon. Inkább öntudatlanul, mint tudatosan.) Aki bontogat, valami különösre
vár. De te, a csomag, tudod, mi vagy, mi van benned, te önmagad számára nem
vagy meglepetés. Röstelled is, félsz is, nehogy kevesebb légy a bontogatónak,
nehogy csalódjon, mert ő csodákra vár. Szégyenkedel, szorongsz, de ezt meg
kell szokni. Vagy támadnod kell. Ha rátámadsz, egész közel kerülsz hozzá, ahonnan ő már nem láthatja egész kibontott csomagtestedet, csak egy részt b e l ő l e . . .
s ez mindig a legszebb rész legyen. S ő már nem lát, csak érez. Ám van olyan
30

is, kinek nagyobb öröm a csomagot inkább csak bontogatni. Van olyan, aki
szeret eltávolodni a csomagtól, szereti körüljárni, hogy lássa: mi az, ami az
ö v é . . . Megint más — a csomagot magához szorítja: a bőre érezze, ne is a
szeme.
TÉRDELLŐ: Mit mondott gyónás közben az a páter neked?
VARSA: Ó, a p á t e r . . . emlékszem. Majd a férgek bontják ki testünk csomagjait.
S akkor itt kell hagyni mindent. (Megborzong.)
TÉRDELLŐ: Mi van veled?!
VARSA: Semmi. Fecsegünk az életről, hogy ne gondoljunk a halálra. Vagy a halálról beszélünk, hogy feledjük az életet. Beszélünk a szomorú asszonyokról s közben mi is menyasszonyi ruhát próbálgatunk . . .
TÉRDELLŐ: Csak játékból! Csak játékból! Rakd le ide. (A lócára rakják a ruhát.)
(Az ajtóban most megjelenik Dőfös, kezében balta, kalapács. A két lány a lépcső
mellé húzódik.)
DŐFÖS (mintha hallott volna valamit): Tisztelendő úr! (Halk.) Itt van? (Tesz egykét lépést, de nem jön le.) Csak nem ijedt meg? Éjfél már el is múlt.
(Most lép ki Pongrádi. Sápadt, kissé zilált.)
PONGRÁDI (halkan): Itt vagyok. Siessünk, Dőfös űr, ki kell használnunk ezt az
i d ő t . . . (Kis szünet.) A gazda nincs a házban. (Hangja kesernyés.)
DŐFÖS: Maga honnan tudja?
PONGRÁDI (kurtán): Tudom. Segéljen Isten minket. (Indulnak a padlásra. A két
lány előbbre lép.)
(Piri besiet, arca babonás, haja kócos, szeme alvatlan. Gyanakvóan
villan rájuk
szeme.)
PIRI: Itt minden csupa suttogás, árnyék, minden nyikorog. De nem látni senkit,
semmit. Mégis mindenki mászkál, mint a kísértet. A morajlás pedig közeledik...
(Fülét betapasztja, mi nem halljuk. Majd rájuk néz.) Hol van az uram?
VARSA: Nem volt szerencsénk hozzá, asszonyom. (Enyhén
kimért.)
PIRI: Jöttek, hogy ismét nyalják-falják egymást. Hergeljék a férfinépet.
TÉRDELLŐ: Lát itt valakit?
PIRI (szeme tétován körülvillan): ösmerem én a magukfélét. Az én kezem vörös a
dologtól... maguk m e g . . .
VARSA: Ápolja őket, asszonyom.
PIRI: Elveszik az asszonytól e m b e r é t . . . Miért? (Nekik is mondja, meg nem is.)
TÉRDELLŐ (hangjában nincs káröröm, inkább megállapítás): A diócska, ha nem
vigyázunk, elgurul. Az urát nem láttuk. Egymásra volt most gusztusunk.
(Mindketten — nem büszkén! — el, a menyasszonyi ruha a lócán marad.)
(Piri csak áll, hangjában szomorkás, talán irigy tűnődés.)
PIRI: Az ember csak nézi őket, nézi és kétségbeesik: bármilyen puha ágyat is vetettünk volna urunknak, mégis ezekkel megy szívesebben még a fapriccsre is. Mi
lehet az ilyenek titka, mi lehet? (Nem humorosan!)
(A padlásról most halk kopácsolás hallatszik. Piri felkapja fejét, gyorsan arrafelé
indul. Eltűnik.)
(Kis ideig üres a szín: most jól hallatszik kintről egy rövid moraj.)
(Aztán csend.)
(Csikorog a zárban a kulcs, belép Kérész Pap, megáll az ajtó mellett, figyel, a falnak
dől, mint aki fáradt.)
KÉRÉSZ PAP: Levett a lábamról. Mint mindig. Hát meddig? El fogok veszni. Bántja
a véremet, zsarolja. Meddig? Meddig? (Lép egyet előre, felnéz, szeme jár fönt:
megállapodik a teknő helyén. Felsiet.) A teknő. (Suttogva.) Nemrég még itt volt.
(Feszült az arca a gondolkodástól. Vár. Lemegy. Kinyitja az ajtót, Boriska feje
látszik.)
BORISKA: Jöhetek?
KÉRÉSZ PAP: Gyere.
(Boriska belép. Leszed magáról, majd Kérész Papról néhány szalmaszálat,
aztán
indulna föl.)
31

Várj.

(A lány megtorpan.)
Beszélnem kell veled.
BORISKA (ránéz): Ne küldjön el, Dani bácsi.
KÉRÉSZ PAP: Ezekben a falakban a feleségem hozománya és az én véres verítékem van. Egyek vagyunk. Ha belefőzted a levesbe a sót — külön tudod m á r
venni? Értsd meg, Boris. Nem tudok mit csinálni itt veled. Mit csináljak?
BORISKA (egyszerűen, szomorúan): Nem tudom.
KÉRÉSZ PAP: Mit tudsz? Megperzselni magad alatt a szalmát! (Megragadja
vállát.)
BORISKA (ránéz): Mert maga volt felettem.
KÉRÉSZ P A P : Ne nézz olyan ártatlanul, m e r t . . . (Hirtelen engedi el.)
BORISKA: Ha maga engem elhagy, világvége lesz. Meglátja. Mindent elmos a víz.
ha maga engem elhagy. Olyan üres marad ez a város, mint a pusztaság Minden
leomol. Minden.
KÉRÉSZ PAP: Ne átkozódj.
BORISKA (szelíden): Nem átkozom én, inkább áldom. Mert csak magától jött, ami
öröm. Maga volt az erős s körülöttem mindenki gyenge. Apám az italozástól
remegett a halálba, anyám a szenvedéstől. Nagyanyám pedig öreg, mint az
országútja. Mindenki gyenge volt a mi hajlékunkban. Én pedig engedelmes.
KÉRÉSZ PAP (suttog): Miért voltál gőgös, Erzsébet. És te — miért alázatos? Olyan
pimaszul alázatos, hogy én kedvet kapjak felpiszkálni ezt az alázatot. A szelíd
hamu alól a parazsat, a puha szőr alól a m a c s k a k ö r m ö t . . . e l ő h í v n i . . . a síkos
testből a kígyómarást. Miért?
BORISKA: Mert úgy születtem. (Igen egyszerűen.) Van, aki parancsolni jön a világra, van aki szolgálatra. És én tudtam: Dani bácsi sok mindent szeret, de a
legeslegjobban mégis — az alázatot.
KÉRÉSZ PAP (halkan, de nem dühösen): Boszorkány. (Majd mintha meg akarná
ütni, de mégis inkább öleli.)
BORISKA: Én az ütést is elbírom, csak szeressen.
KÉRÉSZ PAP: Ne koldulj, Boris. (Megtaszítja, a lány a lépcsőhöz esik, de nem sír.)
Mit akarsz a családomtól? Tudod, mi a család? Egy nagy, erős épület. Van
fundamentuma, fala, teteje, vitorlája, abba kap a szél, hogy menjen, forogjon,
adjon életet.
BORISKA: Bár engem pörögtetne m á r a szél. (Szomorú, de szívós, ösztönös
céltudatossága van, bár maga sem tudja, mit akar, de a másikba kapaszkodik): Ha nem
lenne ez a g y e r m e k . . .
KÉRÉSZ PAP: Angyalt kellett volna csinálni belőle, Boris. D e e l t i t k o l t a d . . .
BORISKA: Mert kellett.
KÉRÉSZ PAP: Szereztem néked férjet.
BORISKA: Azt a hitványt.
KÉRÉSZ P A P : Megesett lány vagy, Boris.
BORISKA: Magától estem meg. É s . . . ne kínozzon. Ne kínozzanak. Elég nekem ez
a terű. Ö, ha az én vétkemmel odaállhatnék legalább egyszer a maga asszonya
elé, hogy könnyítsék magamon! (Kis csend. Ez a mondat sorsdöntő a későbbiek
szempontjából. A férfi most már világosan látja: ez a veszély mindig
ólálkodni
fog. S akkor minden elveszett.) De az is lehet, hogy mind meghalunk. Vagy csak
én. Maga. Vagy a felesége...
KÉRÉSZ PAP (tárgyilagos): Arra spekulálsz, hogy mindenki meghal s csak mi maradunk, mint Ádám és Éva — az iszap édenében. (Hirtelen elhallgat.
Rájön:
más úton kell közelednie.) H i s z e n . . . hiszen, ha így történne. De hátha mindenki megmarad. Vagy hátha mindenki elpusztul. De én azt akarom, hogy te
élj! És a fiam éljen! Azt akarom: meneküljetek! Nekem csak lányt adott az
i s t e n . . . ez az egy fiam van, Boris. Ez az egy!
BORISKA: Ó i s t e n e m . . . miért nem beszélt soha í g y . . . miért?
KÉRÉSZ PAP: Mert most már tudom: nagy a veszély. Itt nincs biztonság többé.
32

S ha én téged meg a fiamat akarlak legelébb megmenteni — akkor kit szeretek
jobban?
BORISKA: Hiszen . . . szép a felesége . . .
KÉRÉSZ P A P : A kristály váza is szép, mégse hálsz vele.
BORISKA: A k k o r . . . akkor mért m o n d t a . . . hogy erős ez a h á z . . .
KÉRÉSZ PAP: Az ördög szállt meg, hogy dicsekedjem. Az egész város előtt! De én
nagyon is tudtam, hogy ez csak hencegés. Ezért deszkáztam be az ablakokat.
Hogy ne lássa senki, ha jön az ár. Nehogy agyontapossák egymást a menekülésben.
BORISKA (tágra nyílt szemmel): Ide i s . . . elér, ide i s . . .
KÉRÉSZ PAP: Mit gondolsz, hol a víz? Már a domb lábánál. Gyere, nézd meg, mutassam meg! (Már-már tuszkolná, ám ő jól tudja: a lány nem fog menni.)
BORISKA: Nem, nem akarom . . . É n . . . én . . . elhiszem . . . Félek.
KÉRÉSZ PAP: Hát ne nézd. Láttad ott fent azt a teknőt?
BORISKA: Láttam. (Felnéz.) Nincs ott.
KÉRÉSZ PAP (a verejték ellepi): Mit gondolsz, hol van?
BORISKA: Nem tudom.
KÉRÉSZ PAP (arcába): Levittem nektek a domb oldalába. Hogy készen álljon, ha
itt a baj.
(Kis csend.)
Hogy menjetek, meneküljetek a fiammal együtt. S ha elmúlik ez az egész, menjek én is utánatok s jöjjön, aminek jönni kell. (Elernyed.)
(Csend.)
BORISKA: M a g a . . . levitte nekünk a teknőt?
KÉRÉSZ PAP: Le. Az imént vittem le.
BORISKA: Hát a k k o r . . . akkor — mit tegyünk? Én nem is tudom. Mégis menni
kéne?
(Fejvesztettség.)
(Most fentről jól hallható kopácsolás.)
KÉRÉSZ PAP: Mi ez? Várj c s a k . . .
(Felsiet a padlásra, de csak épp bedugja fejét a nyíláson s már jön is vissza.)
Az átkozottak . . . szétverik . . .
BORISKA (ijedten): Mi a baj?
KÉRÉSZ PAP: Legalább nem lesznek itt. (Maga elé.)
BORISKA: Kik?
KÉRÉSZ PAP: Dőfös és Pongrádi tutajt csinál. Nehogy azt hidd, hogy csak nekem
jutott eszembe a biztonság. Nekik is. Egy kicsit várnunk kell. Előbb elkergetem
őket, hogy ne lássák, amikor te e l m é s z . . . Mert akkor a teknőt se hagynák,
érted...
BORISKA: Most már úgy félek . . . mennék máris . . .
KÉRÉSZ PAP: Menj föl. S ha tiszta lesz itt a levegő, i n d u l u n k . . . No menj. Majd
érted megyek.
BORISKA (indul gyorsan, megtorpan): H a . . . ha sírni fog a gyerek?
KÉRÉSZ PAP: Nem te mondtad? Adsz néki mákot.
BORISKA: De bolond vagyok. Persze, mákot.
(Felsiet.)
(Kérész Pap megtörli verejtékes arcát. Áll. Felhajt egy pohárkával, majd még eggyel.
Lassan elindul a padlás felé. Eltűnik. Kis idő múlva fentről hangok, majd dübörgés,
rohanás. Piri rohan le, beugrik az ajtón.)
PIRI: Megöli, úristen, megöli!
(Nagy zajjal siet le előbb Pongrádi, majd Dőfös, vérző arcát törölgetve,
lassabban,
kisvártatva Kérész Pap, kezében baltával. Kis csend. Az első szinten vannak.)
KÉRÉSZ PAP: ígértél valamit, Imre.
(Kis csend. Most a fenti ajtó félig kinyílik: előbb Erzsébet látszik, azután Piri ijedt
arca, mögöttük
Annus.)
Menj a szobádba, Erzsébet. Mindenki menjen a szobájába!
3 Tiszatáj

33

ERZSÉBET: Itt akarok lenni.
KÉRÉSZ P A P : Rátok kulcsoltassam az ajtót? Annus!
ERZSÉBET (o megmozduló Annus karjához kap): Ne!
ANNUS (kirántja karját, nem néz rá): Haggyon! (Mindenki felé.) Valaki ebben a
házban elvitte az én szerencsémet. Járt itt egy hadnagy. Nem volt pedig finnyás.
Ez csak hozományt akart. És mégis elment, elszökött innen.
(Erzsébet csak bámul maga elé. Kis csend.)
KÉRÉSZ PAP (komor): Elment? Legalább tisztul a levegő! (Apró szünet.) Mindenki
a szobájába!
ANNUS (halkan): Hozom a kulcsot.
ERZSÉBET (csendesen): Annus, mi van veled?
ANNUS (nem néz rá, már-már megvetően): Én a férfiakra hallgatok. Csak a férfiakat szeretem.
(Anyja most már kezdi megérteni: a lánya sejt vagy tud valamit.)
ERZSÉBET (hangjában támadás, de nem hangos): Ostorral s z e r e t e d . . . vagy ostor
nélkül?
ANNUS (konok): Ostorral. (Apró szünet.) ö csak ostorral vert meg. (Elsiet, többek
között azért is, hogy ne kelljen többet mondania. Erzsébet bámul, majd utána
siet, mintegy ösztönösen magával sodorva Pirit.)
(Kis csend.)
DÖFÖS: A hisztéria ellen voltál. Igazat adok. De most ne ragadjon rád, amit annyira
utálsz. (Borzasztó erőfeszítésébe kerül ez a békülni akaró mondat.)
KÉRÉSZ PAP: Ne félts. Én nagyon nyugodtan kérdezek. (Ránéz.) A te házadban
nincs gerenda? (A papra.) Hát a maga parókiáján, tisztelendő?
PONGRÁDI (nem fél): Csak volt.
KÉRÉSZ PAP (kezében végig ott a balta, de nem „hangsúlyozza"): Rosszul imádkozott. Látja, én jól. Nem jó isten szolgája az, aki nem tiszteli a más javát. Hisz
a birtokunkat is az isten adta. ösmerem a f a j t á j u k a t . A másokéból nagylelkűsködnek, adakoznak, de a magukéból soha. A szentegyháznak is van vagyona!
PONGRÁDI: Ilyen helyzetben még tőle is elvenném!
KÉRÉSZ PAP: Elhiszem. De én nem szeretem a harcos papokat, akik vitatkoznak a
szentegyházzal, de még a Teremtővel is.
PONGRÁDI: Vitatkozunk Istennel, mert hiszünk benne. Vitatkozunk, hátha eszünkbe
juttatja legerősebb érveinket. Maga csak a birtokát félti. De szélmalom ez a
föld is. És elviheti bármi. De Istennek sok szélmalma van. És ezentúl m a j d m á soknak adja.
KÉRÉSZ PAP: Nem szeretem a szegény papot, az izgága papot és a tudós papot.
DÖFÖS: Nem érdekel, hogy' szerezted a malmaidat. De abban egyezzünk meg:
nekem is lehetne ennyi vagyonom. De én másra is költöttem.
KÉRÉSZ P A P : Szemfényvesztésre. Elkápráztatni a vendég urakat. A rongyot rázni.
Képviselni. Milyen nagyváros is ez a Szeged! Ebbe fektetted. De most m a j d
elviszi a víz. Vigye is.
PONGRÁDI: A maga háza se örökkévaló.
KÉRÉSZ PAP: A maga temploma — igen?
PONGRÁDI: Senki se tudja pontosan: mit akar Isten velünk. De egyetlen gondolatát mindig ki tudtuk találni: azt akarja, hogy éljünk.
KÉRÉSZ PAP (komor cinizmussal): Űgy tudom, fel is támadhatunk. (Kis
szünet.
Más hangon.) Hát nem voltam én — jó ember? Mindenkit befogadtam. Még az
ellenségemet is. Reverendást és kurvát. Katolikust és reformátust. Svábot és
magyart. Képmázolót és hordószónokot.
DÖFÖS: Hagyd abba, Dani. (Fenyegető csendesség.)
KÉRÉSZ PAP: Mindenkit befogadtam! Hát a k k o r . . . ? Mit parancsoltam én itt
nektek?
DÖFÖS: A gőgöt már eltanultad a báróktól. Parancsolni már megtanultál, de gondolkodni még nem. (Maga elé.) Kéne hagyni, hogy pusztuljon ez az egész.
34

KÉRÉSZ P A P : Ti is azt mondtátok: itt biztonság van! Én kényszerítettelek, hogy
higgyél benne, én? (Előbbre lép, Dőfös nem hátrál.)
DÖFÖS: Te is.
KÉRÉSZ P A P : Mivel?
DÖFÖS: A félelemmel. A bedeszkázott ablakkal.
KÉRÉSZ PAP: Ti is segítettetek. Hogy ne legyen fejvesztettség — azt akartam.
DÖFÖS: Te nem pánikot nem akartál. Tudod, mit akartál te? Elaltatni.
KÉRÉSZ P A P : Bíztatok ebben a házban! S ettől én még biztosabb lettem. Hamarabb kellett volna fellázadni: az talán jobb lett volna nektek is — nekem is.
(Kis szünet.)
PONGRÁDI: Óvja Isten azt a világot, ahol már a mentést is lázadásnak hívják.
KÉRÉSZ PAP: Maga ezt nem érti. De ez — igen. Ez nekem köszönheti, hogy szuszog. És hajlandó voltam elfelejteni minden régebbi pimaszságát. Felvittem a
padlásra, hogy megmutassam, milyen erősek a gerendáim. Ügy kellett nekem!
Az ember sose tudja, kinek mutatja. Én egyért mutatom — ő meg másért vizsgálgatja. Mert alattomos. A süldőlány is mutogatja a bácsinak a térgyit, hogy
lement róla a bőr, hogy milyen lila. De a bácsi nem a horzsolást nézegeti, hanem azt, hogy milyen formás a térgyekalácsa. (Kis szünet.) Hát itt én voltam a
süldőjány és te voltál a bácsi. (Apró szünet.) Utoljára.
(Föntről Annus hangja.)
ANNUS: Haggyon! Haggyon!
(A lány berohan, utána Erzsébet siet, majd Piri követi őket. Sápadtak.)
ANNUS: A kulcs . . . e l v e t t e . . .
KÉRÉSZ P A P : Nem baj. Bemennek ők maguktól. Igaz, Erzsébet?
ERZSÉBET: Tudni akarom, mi történik a házamban.
KÉRÉSZ PAP: Én is. Hogy mi történik a — házunkban. (Ravasz fordulat, kapóra
jött neki a mondat.) Például: ott volt az a teknő. Eltűnt. Valaki, aki nagyon
féltheti az életét — eldugta. Menekülni akar. Valaki, aki nagyon elveszthette a
fejét, mert hisztériás... Csak fehércseléd lehet. Aki nem túl nehéz, akit egy
ilyen teknő elbír. Mit tudtok róla, asszonyok? (Kis csend.) Lám csak mi minden
történik ebben a házban, amiről nem tudok. A fejem fölött szét akarják verni
a tetőt. S ha nem adom a házamat kezükre, azt mondják: konok vagyok, önző!
Piri, Erzsébet, Annus, mit szóltok hozzá?
(Kis szünet.)
ERZSÉBET: Meg kell nekik bocsátani.
KÉRÉSZ PAP: Tényleg?
PIRI: Bocsáss meg nekik, Dani. (Suttog.)
ERZSÉBET: Imre, ismered az uramat. Szólj valamit. (Tulajdonképpen
Pongrádit
akarja szóra bírni. Dőfös hallgat.)
PIRI: Legalább maga s z ó l j o n . . . tisztelendő ú r . . . a szeretet n e v é b e n . . . k é r j e n . . .
kérjen bocsánatot. A szeretet nevében! (Pongrádi hallgat.)
ANNUS (felkavarva): Bocsánatot! Bocsánatot! (A zsebkendőjét rágja, majd kirohan.
A helyzetnek világosnak kell lennie: nem akarja anyját elárulni. Viaskodik, a
feszüVtséget nem bírja, fél magától.)
KÉRÉSZ PAP (félreértve, amit a lány mondott): Már a lányomat is megszédítettétek.
Elveszitek az embertől az egyetlent, aki még igazán hisz benne! Orvtámadók!
(Kis csend.) Takarodjatok! (Apró szünet.)
ERZSÉBET (nem bírva tovább): Beszéljen, tisztelendő úr! Beszéljen!
(Pongrádi hallgat, csend.)
KÉRÉSZ PAP: Nem beszél.
ERZSÉBET: Hallja, tisztelendő... mire vár?
PONGRÁDI (nem néz rá): El kell mennünk innen, Erzsébet. (Lehajtja fejét. A helyzet világos: Pongrádi nemcsak azért megy, mert küldik. Végleg szakítani akar.
De ezt nem akarja nyersen tudtára adni: a kényszerre is áthárítja.)
PIRI: Bocsáss meg nekik, Dani, bocsáss meg. (Térdre esik.)
3*

35

KÉRÉSZ PAP: Ne könyörögjetek. Az isten úgyis megbocsát nekik. És ő mindannyiunknak megbocsát, mert csak ő tudja a nagy titkot, hogy sokfelé, nagyon
sokfelé az igazság. (Kis szünet. Dőfösék felé.) S most menjetek innen. (Fejével
az út felőli ajtó felé int: hangja alján mély
fenyegetés.)
(Imre megmozdul. Piri térdeltében hátrahanyatlik:
elájul.)
ERZSÉBET: Elájult! Hallja, elájult! (Lehajol, tartja a homlokát, az ajtóhoz
támasztja.)
KÉRÉSZ PAP (oda se néz): Kenjétek meg ecettel. (Más hangon Imréhez.) Látod, ő
tudja, mikor kell elájulni. Mindig idejében. Ö hát maradhat is. Majd visszajössz
érte. Bárkával.
DÖFÖS: Vigyázz rá, Erzsébet. (Erősen a Kérész Pap szemébe.) Visszajövök. (Pongrádihoz.) Menjünk, tisztelendő. (Kilép.)
ERZSÉBET: Tisztelendő!
(Pongrádi megtorpan a félig nyitott ajtóban, ahonnan enyhe szélzúgás
áramlik.)
K é r j e n . . . kérjen bocsánatot! Követelem! Bocsánatot! (Majdnem ő is beleájul a
mondatba. Kis csend.)
PONGRÁDI: Bocsásson meg — Erzsébet. (Indulna.)
ERZSÉBET: Álljon meg! Miért megy el? Miért?
PONGRÁDI: M e r t . . . elküldtek.
ERZSÉBET: Ha n e m . . . ha nem küldték volna el?! (Fehér.)
PONGRÁDI (kis csend után alig hallható): Az ember előre érzi, hogy valami nem
lesz jó. Hogy jobb megőrizni a szép, jóízű semmit, mint az elkésett, nem jóízű
v a l a m i t . . . El kell mennem. Mindenképpen el kell mennem. (Hangosan.) Mi nem
voltunk az idő kedvencei. Nem voltunk, Erzsébet. Isten áldja meg.
(Kilép. Erzsébet száraz szemekkel
bámul.)
(Piri felnyög, Erzsébet gépiesen utánanyúl,
felemeli.)
KÉRÉSZ PAP (aki még erre a homályos beszédre se figyelt oda, mintha
másutt
járna): Várj, segítek.
ERZSÉBET (majdnem kiáltón, elnyújtva): Ne segítsetek! (Szinte bezuhan
Pirivel
együtt az ajtón. Nagyot csapódik.)
(Hosszú csend.)
(Kérész Pap arcán verejtékcseppek. Némán maga elé.)
KÉRÉSZ PAP: És m o s t . . . (Suttog.) Fel kell mennem. (Kis szünet.) Mennyi árvize
van az embernek. (A baltát leejti a zsákok tövébe. Felsiet. Kintről egy-egy elnyújtott morajlás. A lámpák pislákolni kezdenek. Majd újra régi fénnyel
égnek.)
(Kinyílik fent az ajtó. Előbb Kérész Pap jön, majd Boriska a gyermekkel.
Gyorsan
jönnek le. Kérész Pap gyorsan iszik, Boriskának is ad.)
BORISKA: Alszik. Adná az Isten, hogy végig ilyen jó mélyen aludna.
KÉRÉSZ PAP: Igyál még. Kint hideg van.
BORISKA: Ni, egy menyasszonyi ruha. (Kortyol.)
KÉRÉSZ PAP (a sarokba hajítja): No, idd ki. Siessünk. Még elviszi a v í z . . .
BORISKA (kortyol): ígérjen meg valamit, Dani bácsi.
KÉRÉSZ PAP: Idd már ki.
BORISKA: ígérje meg: ha elmúlik ez az egész, megkeres. ígérem: csendben megleszek én maga mellett.
KÉRÉSZ PAP: Az istenit, gyere már.
BORISKA: ígérje meg.
KÉRÉSZ PAP (rekedt): ígérem. (Szinte lábán elszédülve — áll.)
BORISKA (körülnéz): Isten áldjon malom, hogy hajlékot adtál. (Kikortyintja
az
utolsót.) Indulhatunk.
(Előremegy, Kérész Pap az udvar felőli ajtóból kirántja a nagy kulcsot s bekulcsolja
vele kívülről az út felőlit.)
(Csend lesz. Üres a szín.)
(A zsákok mögül most nyöszörgés, mozgás, Czitorásné lába egy pillanatra
megjelenik,
aztán visszahúzza s csend lesz.)
(Kinyílik fönt az ajtó, Mityók jön szemeit
dörzsölve.)
36

MITYÖK: Ügy aludtam, mint akit fejbevertek. (Fönt a falnak dőlve áll.) Aztán valami borzalmas.álom következett. Mintha egy tenger alatti múzeumot vagy képtárat láttam volna. Áttetsző víz. Vízből voltak a falak s a képek a vízfalakkal
együtt úsztak el. Meg akartam érinteni egy szép Madonnát gyermekével, de eltűnt a falakkal együtt. Én pedig botorkáltam az iszapban, a hínárok k ö z ö t t . . .
Torkomra f o n ó d o t t . . . Felébredtem . . . (Megborzong. Kintről most erős moraj, a
lámpák pislákolnak, aztán a régi fény. Az ablak felé indul. Megtorpan.) Mitől
félek? Az ostortól? Nem félek az ostoros e m b e r t ő l . . . hiszen kilestem a titkát.
A kezemben lesz. (Elszántan kinéz. Megfordul, mint aki nem akarja többé látni.)
Egész jól l á t s z i k . . . A domb közepéig... a domb közepéig é r . . . (Mégis visszafordul. Áll. Most hirtelen, helyből fordul meg, arca eltorzult, mint akit szívgörcs
ér, lekuporodik, megszédül, leesik az ablak előtt, majd hason-könyökön kúszik az
ajtó felé, megáll.) Én istenem. Én istenem. Én istenem. (Hörög. Nagy erőfeszítéssel közelebb kúszik az ajtóhoz, keze a kilincs felé nyúl, de nem éri el, ismétli,
de lehanyatlik.) Több álmot n e . . . n e . . . (Felnyúl megint, most lent a kulcs
megcsikordul a zárban, lerántja kezét e zajra. Lélegzetét is visszafojtja.
Belép
Kérész Pap, arca mintha lisztes lenne, oly fehér, mint az üldözött vad, figyel,
liheg, mintha megérezné, hogy ott fent valaki lapul a fal tövén. Két ugrással a
lépcsőn terem.)
KÉRÉSZ PAP: (rekedt-feszült,
szeme rámered): Maga az, Mityók? Mit k e r e s . . .
mit keres itt?
MITYÓK (előbb nem jön hang ki a torkán): Rosszat á l m o d t a m . . .
KÉRÉSZ PAP (szűkös szemmel): Rosszat? Mit? (Nagyon rekedt, melle
emelkedik.)
MITYÓK: Beleestem a kútba. Mindig szoktam e r r ő l . . . álmodni. S ilyenkor... mindif felébredek. Jöttem, hogy az ijedtségre igyam . . . egy kortyot, de ahogy e z t . . .
' ezt az ajtót k i n y i t o t t a m . . . szívgörcs fogott el, összeestem...
~KÉRÉSZ PAP (szeme körüljár, az ablakon állapodik meg, nem néz rá): S ez mikor
történt...
MITYÓK (félig lehunyt szemmel, zihál, valójában éber is, érzi a veszélyt): Talán
egy perce. Mikor maga j ö t t . . . épp a k k o r . . . hallottam a kulcs csikorgását s
talán e t t ő l . . . ijedtem m e g . . . nem tudtam, ki j ö h e t . . .
KÉRÉSZ PAP (mintha megnyugodna): É r t e m . . . (Szeme csapdaszerűen villan.) Én
meg kint jártam megmérni a vizet. Látta, mekkora?
MITYÓK (szeme forog, még rémületében is átlátja a kérdés csapdáját): Hogy láttam
v o l n a . . . nem bedeszkáztatta az ablakomat?
KÉRÉSZ PAP (szinte kedélyesen): No, de azért egy kis nyílás ott valahol csak
akad...
MITYÓK: Ügy aludtam, mint a t u s k ó . . . s ha nincs ez az álom. .. már gyermekkoromtól . . . mindig ez k í s é r . . .
(Kérész Pap, úgy látszik, valóban kezd megnyugodni, hogy Mityók nem láthatott
semmit. Nem is hinné róla, hogy ilyen állapotban s egyáltalán is át tudná látni az ö
ravasz kérdését.)
KÉRÉSZ PAP (enyhe komorság): Szerencséje, hogy nem látta. (Többértelmű.) Nem
szívderítő kép. (De most már ő se bírja tovább a feszültséget. Kitör rajta, ahogy
szokott, kicsit megkésve. Mellen ragadja a festőt, felemeli, szinte az ajtóhoz
szegzi.) Meg fogunk dögleni, érti? Valamennyien meg fogunk dögleni. Elviszi a
víz az egész malmot, az egész világot. Nem akarok többé vigasztalni senkit, senkit! (Ezt majdnem üvölti.) Mind megdöglötök! (Ordítva.) Mind! (Belefárad.) Mert
az isten nem akar valamit, és én nem tudom, hogy mit nem akar az isten. (Ezt
csendesen, kis szünet után.) Nincs biztonság többé földön, se égen. Se kívül, se
belül. Semmi sem biztos többé, Mityók, ettől a perctől kezdve semmi se biztos
többé. (Fásult.) Nem biztos, hogy van házunk. Nem biztos, hogy születtünk...
(Kis csend.) Mityók! (Ráemeli zavaros
tekintetét.)
MITYÓK (fél ránézni, remeg): Tessék.
KÉRÉSZ PAP: Szeretett maga már úgy egy épületet, mint valami óriás kisdedet,
37

mint valami p ó l y á s t . . . aminek nem húsa, csontja, de falai v a n n a k . . . Téglából
egy óriás ú j s z ü l ö t t e t . . . szeretett már? (Szeme könnyes, hangja
elcsuklik.)
(Kis csend.)
MITYÓK: É n . . . én mindig vándoroltam. (Kissé magához tért, lemegy, tölt magának,
reszkető kézzel, iszik. Kérész Pap lassan az ablakhoz megy. Kinéz.)
KÉRÉSZ PAP: Hajnalodik. (Suttog.) De amit mondtam, csak magának mondtam.
(Lejön lassan, de nem iszik.)
(Megjelenik Erzsébet, mögötte Piri, Annus, a lányok. Fönt némán
állnak.)
KÉRÉSZ PAP (szinte suttogva): Mit akartok?
ERZSÉBET: Maga kiabált?
KÉRÉSZ P A P : Mityók úr kiabált. Álmában.
(Most újra felnyöszörög a vénasszony a zsákok
mögött.)
PIRI: V a l a k i . . . valaki nyöszörög... jaj, istenem!
(Kérész Pap feszülten áll. Még nem mer odamenni.)
ERZSÉBET: Menjen, nézze meg valaki! (A nők mind fent vannak.)
(Kérész Pap odalép s kihúzza az öregasszonyt, aki nyöszörög.)
CZITORÁSNÉ: V i z e t . . . szomjas v a g y o k . . . v i z e t . . .
MITYÓK: Vizet kér!
(Térdellő máris ugrik, eltűnik.)
PIRI: Ki az?
KÉRÉSZ PAP: Egy . . . egy öregasszony.
MITYÓK: Nem ismerik? (A föntiekhez.)
KÉRÉSZ P A P : Én . . . talán már láttam . . . Tudom m á r . . . Ez a Gyarmathyné anyja
vagy n a g y a n y j a . . .
(Megjelenik Térdellő a pohár vízzel. Az öregasszony moh,ón icz?k)} k,,
CZITORÁSNÉ: B o r i s k a . . . idejött?
VARSA: Biztos alszik. Megnézem! (Eltűnik.)
CZITORÁSNÉ: Mondtam, hogy ne induljon e l . . . De nem lehetett neki parancsolni . . .
KÉRÉSZ PAP: Jó helyre j ö t t . . . Czitorás néni. (Halk, sápadt.)
(Varsa visszajön:
suttogva.)
VARSA: A szobájában nincs. Se más szobában.
ERZSÉBET: Itt kell lennie! (Kis szünet.)
KÉRÉSZ PAP (rekedten): Ne keressétek. Nem tudtok gondolkozni? Megvan a
t e k n ő . . . (Kis csend.) Értitek? ö ment el a teknővel. Csak ő m e h e t e t t . . . (Kis
szünet.) Hozzanak neki egy szalmazsákot. Én m a j d vigyázok rá. Űgyse alszom
már reggelig. Mityók, hozzon egy szalmazsákot s egy takarót. Siessen. Menjetek
pihenni. Reggel munka l e s z . . . Zsákokat hordunk az ajtók elé! Menjetek!
(Lassan
bemennek.)
(Jön Mityók, cipelve egy kisebb szalmazsákot, takaróval,
leteszi.)
KÉRÉSZ PAP: Köszönöm, Mityók. Menjen maga is (Apró szünet.) Oszt, most m á r
ne álmodjon semmit.
(Mityók nem néz rá — eltűnik.)
(Kérész Pap a szalmazsákra helyezi a vénasszonyt.)
CZITORÁSNÉ: Fel akarok ülni. Hol van Boriska?
(Kérész Pap a lépcső oldalához támasztja a vénasszony fejét. Ö maga a lóca végére ül.)
KÉRÉSZ PAP: Boriskát felvette egy bárka. Láttuk, amikor elment. Biztonságban
van. (Mint a süketeknek, úgy mondja. Közben verejtékezik.
Az öregasszony némán nézi. Kérész Pap nem bírja a pillantását. Mintha fojtogatnák.) Hunyja le a
szemét s aludjék! Hallja? Aludjék már!
CZITORÁSNÉ (tovább nézi): Maga jól ösmerte a kávéházból. Magához mindig volt
bizodalma... Hozzám sose. Nekem még azt se mondta meg, kitől van a gyermek . . . Pedig megvertem. (Zihál.) Vizes kötéllel vertem meg, szegényt. Akkor
még több erőm volt. (Zihál.) Nem lehetett annak parancsolni. Ment a maga
útján. Azt mondta mindig: majd meglátja, nagyanyó, nagy boldogság, nagy gaz38

dagság fog éngem körülvenni egyszer. Lehet, hogy valami híres gróf a gyerek
a p j a . . . ? Nem gondolja? (Elfárad.)
KÉRÉSZ P A P : Aludjék, Czitorás néni. Aludjék. (Nem néz rá.)
CZITORÁSNÉ: Felvette egy bárka. Hál' istennek. Mert azért itt sincs az a hüjdenagy nyugodtság. (Bólogat.)
KÉRÉSZ P A P : Hun van most nyugodtság? Hun?
i CZITORÁSNÉ: Csak a jóisten mellett, az biztos. Rég ment el?
KÉRÉSZ PAP: Rég.
CZITORÁSNÉ: Akkor már messze járhat. (Tűnődve bólogat, szemét
lehunyja.)
(Függöny.)

HARMADIK

FELVONÁS

Szín: ugyanott. Idő: reggel. A lámpák természetesen nem égnek. Ez a felvonás délig,
a déli harangszóig játszódik. Az első szinti ajtók előtt egymásra rakott
búzászsákok.
Most a két kicsi ablak és a harmadik szinti is be van deszkázva. A jobb sarokban
egy létra. A falon körben kb. félméter magas nyiroksáv jelzi, kint meddig ér a víz.
A földön szanaszét több búzászsák. A padlón nedves csík mutatja, hogy az ajtó alatt
a víz befolyt. A szélmalom lakói, menekültjei ébren, de becsukott szemmel
pihennek
vagy szenderegnek, olyik nyitott szemmel bámul. Térdellő és Varsa zsákhoz
támasztott fejjel úgy feküsznek, mintha napba tartanák arcukat. Mityók az asztal mellett
ül, amelyen most kétszer annyi az üveg, a demizson is ott van. Kortyolgatva
bóbiskol. Annus a lépcsőhöz támaszkodva háttal áll, nézi az egyik falikampóra
akasztott
menyasszonyi fátylat. Erzsébet egy zsáknak dőlve a falat bámulja. Az öregasszony
szalmazsákján a sarokban ül, kenyeret majszol, kisvártatva visszadől aludni. A lépcső
alatt most nincsenek zsákok: hanem egy szalmazsák, ezen Piri ül, szemben
velünk,
ölbe ejtett kezekkel. Látszik, mindenki ivott, mindenki kába, üres. Csend.
TÉRDELLÖ (behunyt szemmel oldalra tapogat, a Varsa kezét keresi, falhoz ér, suttog): Eddig ér a víz... (Kinyitja szemét, a falhoz viszi a másik kezét, suttog.)
Érzed, eddig ér a víz. (Aztán kezüket egymáséban hagyva, elhúzzák a faltól.)
(A padlásról léptek zaja, majd elhalkul.)
ANNUS: Ránk vigyáz. Nem hunyta le a szemét egész éjszaka.
(Senki sem figyel rá. Most leül a második lépcsőfokra, kezét tenyerébe
hajtja.
Véletlenül anyja felé. Most észrevehetően elfordul, úgy ül, hogy anyját ne lássa.)
(Kis csend. Mityók halkan nevetni kezd magában. Senki nem néz rá.)
MITYÖK (miután abbahagyja): Az öregasszony, ahogy kinyitotta a szemét, mindjárt
vízért nyöszörgött. Lám csak, van aki még ilyenkor is szomjas. Mert az isten
nemigen jól osztotta el a dolgokat. Ide egy egész árvizet küld, a Szaharának
pedig még egy kutacskát se juttat. Ahelyett, hogy ide is küldene egy kicsit, oda
is. (Kezével mutatja.) De ő nem! 0 ehelyett ide zúdítja az egészet! Az egyik
attól szerencsétlen, hogy sok a víz, amaz meg attól egy, hogy egy csepp sincsen.
Rosszul osztottad el a jószágokat, uram. A vagyon, hiába, mindig a vagyon.
Olyan ez, mint a legszebb női test. Kívül gyönyörű, ám a beleiben sár van, hölgyeim és uraim, és ez a közönséges sár — ez t a r t j a fenn a bőr hamvát, a szem
ragyogását, a villogó, fehér fogakat, a h a j kalászos aranyszínét... igen, ez a
rejtezkedő rossz, rút, ez a bűzös s á r . . . A szép vagyon beleiben is ilyen mocsok
van. (Kis csend.) Ám ne bántsuk igazságtalanul az embert, hölgyeim és uraim.
Hiszen, ha a teremtő így osztotta el az árvizet és az aszályt, ide a mindent, oda
a semmit zúdítva — mit várjunk az esendő emberiségtől? Talán tőle várjuk,
hogy jobban ossza el a jószágokat, amikor m á r az isten is rosszul osztotta el?
Kitől tanuljon az ember, ha nem épp istenétől? És vajon mit tanulhat? Megölik
az ártatlant s száz évig is elél a gonosz. Ilyenkor már csak isten lehet hibás.
39

A teremtés m a g a . . . (Alig észrevehetően bólogat.) Hacsak nem lesz — második
téremtés.
ERZSÉBET (nem fordulva feléje, súlyosan): Hallgasson el, Mityók úr.
MITYÖK: Jó. Ha maga kéri, én elhallgatok. Magának, egyedül csak magának. Mert
maga Erzsébet (nem néz hátra) nem ebbe a pusztaságba termett. Magának P á rizsban kellett volna járnia, London városában. Szalonokban, bálokon, operában,
kiállításon, lóversenyeken, hogy lássák, milyen a magyar asszony, a magyar nő.
Magának sok-sok messzi tájon kellett volna járnia. (Kis csend.) Tudják, mi a
virág igazi haszna? Az, ha látják, ha felszippantják az illatát.
PIRI: I s t e n e m . . . Most, hogy így m o n d j a . . . én j á r t a m . . . itt is, ott i s . . . És nem
emlékszem semmire. Semmire. Csak egy nagy tarka forgás van a fejemben. (Hirtelen.) Küldtem én tenéked lapot Párizsból, Erzsikém?
ERZSÉBET (nem néz oda): Küldtél, Piri, küldtél.
PIRI: Akkor ott is jártam.
MITYÓK: Küldjünk fényképes levelet s akkor mások jobban emlékeznek majd, hogy
mi merre jártunk.
ERZSÉBET: Hallgasson el, Mityók úr.
MITYÓK: É n . . . m a g á n a k . . . egyedül magának — mindig elhallgatok.
PIRI (merengőn): Hát Svájcból — küldtem?
ERZSÉBET: Küldtél, Piri. Onnan is küldtél.
PIRI: S az én fejemben csak egy nagy tarka forgás. Nevek, amikre nem emlékszem.
Utcák, amiket elfelejtettem. Mert futottunk, mindig f u t o t t u n k . . . Nem emlékszem semmire. (Hirtelen.) De valamire azért mégis. E g y s z e r . . . v a l a h o l . . . megdicsért egy nagy város polgármestere. Hogy milyen talpraesett vagyok, mert a
ruháimat magam varrom. És csipkézni is tudok. Imre mindig is büszke volt r á m
ezért. Hogy a képviselő felesége maga v a r r j a a ruháit. I g e n . . . megdicsért.
A polgármesterre határozottan emlékszem.
(Térdellő most feláll, az asztalhoz megy, tölt, iszik: Pirihez közel.)
PIRI: Kisasszony...
TÉRDELLÖ (arcán meglepődés e normális hangra): Tessék.
PIRI: Volna egy tükre?
TÉRDÉLLŐ: Tessék. (Valahonnan a ruhájából veszi elő a kis kézi tükröt.)
PIRI: Köszönöm. Üljön le.
(Térdellő ránéz, lassan ereszkedik a szalmazsákra.)
Bocsásson meg. Nem voltam én mindig i l y e n . . . ilyen közönséges. Aki rátámad
v a l a k i r e . . . Én az uramat szerettem, ő is engem. Amíg biztos voltam fiatalságomban — nem törődtem én az ő ide-oda repdeső szemével. S h a gyermekem
lett volna — talán másképp lesz minden. Mert a gyermek két ember szerelmének a tükre. A gyermek tartja a tükröt a szerelem elé. Ilyenek vagytok, így
szeretitek egymást. De én meddő voltam. Szikkadt, j ó l mondta Dani, h a f á j t is
nekem. Csipkegyermek!
Igen, nem a pólyát babusgattam, hanem a csipkéimet.
Őket kényeztettem. Nem bölcsődalt daloltam én, hanem varrás közben dúdoltam. De nem voltam érte hibás. Isten akarta így. Én hagytam volna elmenni
Imrét a házamból, de valahogy ő is megszokta, hogy ő a gyermek is, akit dédelgetek és ő az apa is. (Mosolyog.) A sajátmaga apja. Néha elvesztettem a fejem.
Láttam, feljebb kapaszkodik, még többen ismerik — féltem, elsodorja tőlem az
a sok gratuláló ember. De azoknak ő csak egy kézfogás erejéig kellett. Mondtam
is: ezek holnap már másoknak gratulálnak, nem neked. Mondtam, figyelmeztettem: ne higgy a sok kézfogásnak! Féltettem. S ettől egyre fakóbb lettem, mint
a konyhakötény, aminek a színét kiszítta a nap a nyárikonyhán. S akkor kezdtem vele perlekedni... úgy vagy hat-hét éve. Azelőtt s o h a . . . S ilyen l e t t e m . . .
amilyen az éjjel voltam — m a g u k k a l . . . (ölébe ejti kezét. Újra felveszi a tükröt,
belenéz. Majd leteszi.) Kérdezhetek valamit?
TÉRDELLÓ (akit egészen némává tett a vallomás): Tessék.
40

PIRI: Nem gonoszságból kérdem. Isten a tanúm. Csak most már én is tudni akarom: harminchat éves f e j j e l . . . Mi a maguk titka? (Semmi
komikum!)
TÉRDELLÖ: A mi titkunk? Semmi. Egyáltalán semmi. S ha v a n . . . t a l á n . . . talán
a fiatalságunk.
PIRI: H o g y . . . hogy tudnak annyi idegen e m b e r t . . . (suttog) a z . . . arcuk felett
é r e z n i . . . Hogy tudják k i b í r n i . . . (Nehezére esett a kérdés, de túl van rajta,
mintha könnyebb
lenne.)
TÉRDELLÖ: Hogy? Mert közben mindig istenünkkel hálunk gondolatban. Szeretünk
hozzá sírva könyörögni. S minket így könnyűvé tesz a sírás és könyörgés.
(Apró csend.)
PIRI: Köszönöm. És bocsássanak meg. (Most alaposabban megnézi saját arcát.) Erzsébet . . . hallod, Erzsébet?
ERZSÉBET: Hallom.
PIRI: Ezen az éjszakán megőszültem. Lett egy vastag ősz csík a hajamban.
VARSA (kicsit kinyitja a szemét): A mienkbe is besurran egy-egy szál. Kitépjük.
Ha nincs kéznél csipesz, az ujjainkkal. Mert nekünk minden ősz hajszál a kenyerünkből vág le egy szeletkét.
PIRI: Hogy hihettem én, hogy maguk rossz leányok. Erzsébet, hallod?
ERZSÉBET: Miért lennének roszak, Pirikém, miért, mondd meg, miért? (Hangjában
apró hisztéria.) Miért rosszak? Mert azt csinálják, amiből élnek? Mert — utálatos fickók is akadnak életükben? Mondj olyat róluk, ami másnak és mással is
nem történhetett meg, ami rossz nékik megadatott és másnak n e m . . . Mondj
olyan rosszat. Nem fogsz tudni.
ANNUS (színtelenül): Jól mondja, anyám. Miért lennének rosszabbak, mint bárki
más. (Nem néz rá. Erzsébet elereszti, de feszült.)
PIRI: ő k e t nem kell otthagyni. Ök tudják, hogy őket nem lehet otthagyni. E n g e m . . .
I m r e . . . itthagyott. Olyan voltam, mint az árnyéka: hűséges, nesztelen. Még a
papucsom sem csoszogott. Nem csaltam meg soha. Elég volt ő nékem egész
életemre.
ANNUS: Hallgasson, Piri néni, hallgasson!
PIRI: És elment. (Könnye szivárog.)
ERZSÉBET: ö nem ment el. ö t elküldték. De vissza fog jönni. És ha nem is jönne,
kérdezd meg ezt a két derék leányt: érdemes-e sírni valamiért?
VARSA: Nem, asszonyom: nem érdemes.
PIRI: És mi mégis sírunk valamennyi emberért. (Más hangon.) Talán nem kellett
volna mindig a nyomában j á r n o m . . . hagynom kellett volna barangolni, hisz
úgyis hazatér. Mint a csavargó kandúr lucskosan, kastosan — ú j r a ott nyávog
az ajtód e l ő t t . . . És lefetyeli az otthonit, a szép, fehér t e j e t . . . Éhesen, nagyon
éhesen.
MITYÖK (indul): Lehet, hogy igaza van. A szabad ember mindig visszatér oda,
ahonnan a szabadságát kapta.
ANNUS (erélyes): Hova megy? Apám azt m o n d t a . . . (Elébe áll.)
MITYÓK: A félrevaló dolgomra, kisasszony. Remélem nem akarja, hogy az édesapja parancsára megfeledkezzem a jóillemről és itt a hölgyek e l ő t t . . .
(Félretolja útjából, fölmegy,
eltűnik.)
(Varsa most odamegy s ö is lekuporodik Piri mellé.)
VARSA: Én nevelőnő voltam. Pesten. Egy kamaszfiú mellett. Egyszer véle háltam.
(Halkan mondja.) A szülei azt akarták, hogy máskor is. Elszöktem. Az én szüleim szanaszét élnek. Rokonaim messze. Nem volt hova m e n n e m . . . Találkoztam
Máriával. Akkoriban sokat ittunk. Elmondta, hogy az apja sátoros szekerét
hagyta o t t . . .
TÉRDELLÖ: A bátyámtól menekültem. El kellett futnom, mint amikor az ember
tudja, valamit nem szabad, mégis tennie kell napról n a p r a . . . mert megszokta
és mert fél nem tenni. Ha az apám megtudta volna — mindkettőnket megöl. És
vándorolni sem akartam többé. Szerettem volna szép ruhákban járni, mint a
41

kisasszonyok, akiket az országúton egy-egy hintóból kiszállni láttam. Egy épületben szerettem volna élni. Kályha mellett ülni s ágyban aludni. Utcákon sétálni. Nem sátorban, mezőkön, tábortűz mellett. Várost akartam látni. Mindez
csak így sikerülhetett.
PIRI (hangsúly nélkül, érdeklődése azonban nem humoros, a válasz sem!): É s . . .
s z e r e t i k . . . e z t . . . az egészet?
VARSA: Hámozni a krumplit, szemelni a borsót... De mi nagyon ritkán kóstoljuk
meg saját főztünket jólesően, ő — talán gyakrabban, mint én. Ö a szerencsésebb vagy én? Ki tudja. Mi azért nagyon szeretjük egymást. így, amilyen fiatalok vagyunk — sokat tudunk mi a világról, higgye el. És nem hiszünk mi m á r
semmiben, csupán istenben és a mi Urunk Jézusban. Senki másban.
TÉRDELLÖ: Hiszünk a tisztítótűzben, a mennyországban.
ERZSÉBET (aki eddig úgy tett, mint aki nem figyeli): És a pokolban?
ANNUS: Jól kérdezi, anyám. (Fejét kiemeli tenyere közül.) Hisztek-e a pokolban?
(Jön le Kérész Pap a padlásról. Csend. Szétnéz.)
KÉRÉSZ PAP: Miért nem pihentek?
(Piri ijedten szorítja magához a pólyaszerű csomagot, valóban, mint egy kisbabát.)
Tedd le! Hallod? Tedd le! (Rángatja kezéből.)
PIRI: Hova küldted Imrét? Hova? A halálba!
ERZSÉBET (feláll): Ne vegye el tőle még ezt is.
KÉRÉSZ PAP: Ne vegyem el a meddő asszony kisbubáját. (Szája
összepréselődik.)
Tűzre a meddő asszonyt, tűzre. (Elveszi, eldobja, Piri mászik utána.)
PIRI (suttogva Erzsébethez): Ne hagyd, hogy bántson, ne hagyd.
ERZSÉBET (felemeli, magához vonja): Ne félj.
KÉRÉSZ PAP: Angyalcsináló vénasszonyok kedvence, t e . . . A csipkéit n e m a d j a
oda, azt nem. Más mindent odaad, mindent! De ennek nincs áldozat, ennek
semmi áldozat nincs, ennek a meddő szajhának, nincs!
(Megüti, Piri elesik, ottmarad.)
(A két leány gyorsan Pirihez hajol, ápolják. Annus
reszket.)
ERZSÉBET (áll): Édes egyetlen istenem. Van, ami a tűznél, a víznél is jobban
pusztít.
KÉRÉSZ PAP: Igen. A boszorkányok! (Kiáltja.)
ERZSÉBET (halkan, kis szünet után): A konokság.
(Kint erős zúgás, moraj.)
KÉRÉSZ PAP: Nem halljátok a zúgást? Mit álltok. Gyerünk, minden zsákot a házból ide lehozni. Az ajtókhoz! Gyerünk!
(Mindenki megmozdul. Piri is magához tér.)
PIRI: Mit cselekedtem én ellene? Miért bántja a csipkéimet? Mit vétettek ezek á
szegény csipkék? Elszívják a levegőt ebben a hodályban? Ezek a szegény, ártatlan csipkék . . . Nézzétek, milyen gyönyörűek . . . (Révületben
kezdi
bontogatni,
mintha eszét vesztette volna. Lázas keze remeg.) Ezt Imrétől k a p t a m . . . ezért
dicsért meg az az e m b e r . . . ezt én c s i n á l t a m . . . Ezt v e t t e m . . . Mennyi finom
kéz dolgozott rajta szeretettel... mennyi finom k é z . . . Kell ezeket b á n t a n i . . .
Mondd meg, Erzsikém, mondd meg! (Hirtelen hajigálja szét őket az egész térben.f Tapossatok rá! Tapossatok! (Sír.)
KÉRÉSZ P A P : Gyerünk a zsákokért!
ERZSÉBET: Gyere, Piri.
(Valamennyien felmennek. Csak az öregasszony alszik. Kérész Pap egyedül.
Leroskad
az asztalhoz.)
KÉRÉSZ PAP (halkan): Akarok-e én még ú j szélmalmokat? Űj, fiatal szeretőt?
Vagy csak rettegek, hogy nem bírja többé a derekam. Már nem bízom semmiben . . . a d e r e k a m b a n . . . a szeretőben... Semmiben. De az én Erzsébetem, ha
jégből is v a n . . . együtt öregszik vélem. Őbenne bízom. Reménységeim, őérte,
42

őértük — tettem mindent. Majd meg fog békülni velem. Talán én is szelídebb
leszek.
(Lejön Térdellő és Varsa, egy zsákot cipelve ketten. Az ajtóhoz lökik.)
KÉRÉSZ PAP (suttogva befejezi): Elmossa-e az árvíz a mi vétkeinket? (A két lány
felé. Int.) Igyatok velem. (Tölt nekik. Isznak.) Ilyenkor nincs szégyen, ugye?
Ilyenkor kezdődik nektek a világ, amikor legnagyobb a felfordulás. Amikor
minden malom, minden szekér tengelye, minden törvény elgörbül? Igaz-e? (Megfogja Varsa vállát.)
VARSA: Nem tudom, miről beszél.
KÉRÉSZ PAP: Mondjátok, meddig férfi a férfi? Tudtok ti férfit csinálni bárkiből?
(Megfogja Térdellő vállát.)
(Ali középen, fogva vállukat.)
Egy fotográfus kellene. Hogy így levegyen, (öngúny.) így h á r m a n . . . méltó a
méltókkal — mindörökre. (Állnak, mintha
fényképen.)
(Jön le Mityók. Elereszti a lányokat.)
Sétálgatunk, sétálgatunk, Mityók.
(Mityók hallgatva lejön.)
(Az asszonyok ketten hoznak egy zsákot, Annus egy kisebbet egyedül húz a földön.
Az ajtókhoz
rakják.)
Hát már csak ketten vagyunk — férfiak. (Komor gúny.)
(Mityók nem szól. A nők leülnek
szusszanni.)
KÉRÉSZ PAP: Mit keresett ott fent? (Finom ösztönnel megérzi a Mityókban
kicsírázó ellenállást.)
(Mityók hallgat.)
ANNUS: Én . . . én engedtem. F é l r e . . . való d o l g á r a . . .
KÉRÉSZ PAP: Pisilni kellett. (Rábólint.)
MITYÖK (kis szünet után): Hánytam.
KÉRÉSZ PAP: Túl sokat ivott, Mityók, túl sokat. El fogom vitetni innen az italt.
Árt az egészségnek. A nyugalomnak. Tán még vakmerő is lesz tőle.
MITYÖK: A félelemtől hánytam.
KÉRÉSZ PAP: Akkor — munkára! Azokat a zsákokat ott az ajtónál rendbe kéne
rakni. (Az asszonyok összevissza rakták, nem egymásra.) Nem hallja? Már csak
ketten vagyunk férfiak. Mutassuk meg. Mutassuk meg ennyi fehérnépnek — mi
is az a férfiember, (önkínzó gúny éppúgy van szavaiban, mint a Mityók s a többiek megsemmisítésére
való igyekezet.) Nézze Mityók, mennyi szép, kívánatos
asszony és leány. Mind arra vágynak, hogy férfiakat láthassanak, akikre felnézhetnek, mint egy lovasszoborra. Vagy a szószékre! Nézze, hányan vannak: egy,
kettő, három, négy, öt! S mi csak ketten vagyunk — urak! Maga finom ember.
Maga művész. A hölgyek pedig szeretik a finom, művészi lelkeket. Hát akkor
fogja meg azt a zsákot!
(Mityók, mintha zsákok felé irányítaná pillantását, majd eredeti fejtartásában
nyugszik meg.)
MITYÖK: Nem látom. (Kis szünet.) Mint ahogy abból az ablakból sem láttam, ahogy
emelkedik a víz. Amint verdes a víz szárnya, mint a fojtott m a d á r . . . ahogy a
hab eltűnik sikoltva...
A habok épp olyanok, mint az emberek. Az egyik hab
víz alá nyomja a másikat.
(Kérész Pap rámered, szeme egyre keskenyebb lesz. Súlyosan leül. Csend.)
KÉRÉSZ PAP: Pihennie kell, Mityók. És nem inni többet. (Elveszi előle a poharat.)
(Mityók most feláll, felveszi a baltát.)
ANNUS: Mit akar? (Kérész Pap ül, szinte tehetetlenül, de teste feszült.)
MITYÓK: Arra gondoltam, h o g y . . . én végig tétlenül ültem itt. Arra gondoltam:
végül is hasznossá teszem magam. Ha már ezt a malmot meg nem festhetem
soha. (Kis szünet.)
(Elindul a lépcsőn.)
ANNUS: Hova megy?!
43

MITYÖK (visszafordul): Arról az a b l a k r ó l . . . arról leverem a deszkát. Hogy lássunk.
PIRI: Verje le, Mityók úr, verje le. (Suttog.)
ERZSÉBET: Menjen, Mityók ú r . . . ha már elindult.
TÉRDELLÖ: Menjen.
VARSA: Menjen. (Ők ketten szinte egyszerre, egymás után.)
ANNUS: Apám, szóljon rá. Szóljon!
(Kérész Pap feláll. Biztos benne, hogy Mityók látott valamit az éjjel. Most már
biztos. Magának gondolkodási időt akar. Haladékot. „Koncot" dob.)
KÉRÉSZ PAP: M i t y ó k . . . maga kitalálta a gondolatomat. Menjen és szedje le azokat
a deszkákat. Lássa mindenki tisztán: mi a helyzet ott kint. Én meg addig felmegyek a padlásra. Van ott egy pár zsák búza. Ledobálom a fal m e l l é . . . A vízb e . . . Az is véd valamit. (Mityók mellett elmegy, a padláslépcsőről vissza.) Mit
áll ott? Igyekezzék.
(Mindenki dermedt. Mityók erőt vesz magán, az ablakhoz megy, közben Kérész Pap
eltűnik.)
ANNUS (már-már kemény hangon, szinte gúnyosan): Látják, nem olyan keményfejű
az én apám. Hallotta, anyám?
ERZSÉBET: Mi van veled? (Csendesen kérdi.) Mindig őt véded.
ANNUS: Magát is védem!
ERZSÉBET: Mivel?
ANNUS: Ezzel a zsebkendővel ni, amit a számba dugok, a fogam között rágok!
ERZSÉBET (fürkészi): Mindenkinek megvan a maga zsebkendője, Annus. (Szinte
rideg.)
(Megjegyzés: Erzsébet most már tudja, hogy a leánya észrevett valamit közte és
Pongrádi között. Ennek előtte pedig Erzsébetnek sem ideje, sem lelkiereje nem volt,
hogy e furcsa viselkedés oka után nézzen.)
(Mityók eddig a szegeket lazította csendben, most kezd zajosabban dolgozni. A végén
Mityók egymásra rakja a deszkákat,
eközben.)
ERZSÉBET: Pirikém, mindig meg akartam tőled kérdezni v a l a m i t . . .
PIRI: Kérdezz, Erzsikém... (Nem néznek egymásra.)
ERZSÉBET: Valahogy úgy hozta a sors (nagyon komolyan mondja), hogy vagy nem
találkoztunk, vagy h a igen, annyi fölösleges dologgal kellett foglalkoznom, hogy
mindig kiment a f e j e m b ő l . . . (Elhallgat.)
PIRI: Kérdezd, Erzsikém, kérdezd. (Szórakozott motyogás ez inkább.)
ERZSÉBET (nagyon komolyan): Ma se tudom, hogy főzöd te a halászlevet. Mit teszel
b e l e . . . mert babérlevelet én is teszek b e l e . . . de a tiednek mégis jobb az
í z e . . . Sokkal jobb. Olyan fontos lett v o l n a . . . s mindig kiment az eszemből.
(Kis csend.)
PIRI: É n . . . én igazán nem is tudom. Csak főztem, azt tettem bele, amiről gondoltam, hogy jó l e s z . . . ami eszembe j u t o t t . . .
(Jön le Mityók a deszkákkal, leteszi a sarokba a még mindig alvó vagy
behunyt
szemmel pihenő öregasszony
mellé.)
(Közben jön le a padlásról Kérész Pap: kinéz az ablakon.)
KÉRÉSZ PAP: A víz nem magosabb. Semmi se változott. (Jön le.) Na, hölgyek,
most már ki lehet nézni. Most már láthat, Mityók. Láthatnak. Erzsébet — láthatsz!
ERZSÉBET: Mit?
KÉRÉSZ P A P : Mi kéne neked? Mivel lennél elégedett?
ANNUS (a zsebkendőjét rágva, suttog): Jaj, istenem.
MITYÖK (előrelép): Tisztelt Pap úr. Miközben szedegettem le azokat a deszkákat,
eszembe jutott valami.
KÉRÉSZ PAP (felhúzott szemöldök): Mi jutott eszébe, Mityók? (Halk.)
MITYÓK: Azt ajánlom, Pap úr, menjünk fel a padlásra mind s fejezzük be azt a
megkezdett tutajt. (Lappangó fenyegetés.
Zsarolás.)
(Kis csend.)
44

KÉRÉSZ PAP: Srófolja, srófolja csak Mityók.
PIRI: Igaza van, Mityók ú r n a k . . . i g a z a . . . (Eldob a kezéből egy csipketerítőt, amit
morzsolgatott.)
KÉRÉSZ PAP: Vedd föl szépen Piri azt a csipkét. Kár érte. Hisz a tied. S valami
emlék lehet. Nem igaz?
MITYÖK: Indulhatunk?
KÉRÉSZ PAP: Mityók, én magát meghívtam a h á z a m b a . . . hogy megfesse a szélmalmot.
MITYÓK (alig hallhatóan): A pusztulás szélmalmát.
KÉRÉSZ PAP (nem hangosan, de nagyon súlyosan): Még nem pusztult el, Mityók.
De ha mi s z é t v e r j ü k . . . ha nincs türelmünk v á r n i . . . akkor elpusztul az árvíz
nélkül is.
ERZSÉBET (színtelenül): Elpusztul — árvíz nélkül is.
KÉRÉSZ PAP (mintha nem hallotta volna, csendesen ráteszi a kezét Mityók csuklójára, mintha paskolva nyugtatná s fokozatosan markolja meg): Ezért én azt
ajánlom: ne legyen itt semmiféle összeesküvés a fehérnépekkel, Mityók. Azt
ajánlom. (Most szorítja meg. Mityók szeme majdnem könnyes a szorítástól, csavarástól.)
TÉRDELLÖ: Ne bántsa szegényt.
KÉRÉSZ PAP: Nem bántom. Ha megjön az esze, miért bántanám.
(Elveszi tőle a baltát. Csend van. Mély csend. Most kívülről valami távoli kiáltásféle,
emberi hang: ennyi jól hallatszik.)
VARSA: Hallották? (Suttog.)
(Mityók hirtelen nagy lépésekkel fölsiet az ablakig, kinyitja: egyenletes zúgás.)
KÉRÉSZ P A P : Mit lát, Mityók?
(A kiáltás most már közelebbről.)
Ti mért nem nézitek? Amíg csukva volt, mindenki kukucskálni a k a r t . . . most
hogy nyitva, senki se megy oda?
MITYOK (kiabál kifelé): Hahóóó! Hahóóó!
(A hahózásra közelből
válaszolnak.)
MITYÓK (megfordul, arcán hatalmas izgalom, sugárzás): Hölgyeim! Egy bárka! Közeledik egy bárka. Nem csalás, nem ámítás! Tessék: meg lehet tekinteni!
(Visszafordul. Kis szünet. A nők valamennyien felfelé futnak. Csak Annus marad
lent. S persze az öregasszony.)
VARSA (visszafordul az ablaktól): Annus kisasszony! Az egyik lapátnál Csenge hadnagy ül. S még n é h á n y a n . . . erre t a r t a n a k . . . erre! (Visszafordul, integet: a többiek egymásnak adják át a helyet, mert csak vagy hárman férnek
egyszerre.)
PIRI: Megmenekültünk! Megmenekültünk! (Eltikkad, a falhoz dől.)
ANNUS (halkan): Én is felmehetek, édesapám?
KÉRÉSZ PAP (halk): Szegény leányom. (Maga elé néz.) Miért ne mehetnél föl te,
szegény leányom. Miért kérdeztél mindent tőlem, csak t ő l e m . . . m i n d i g . . .
ANNUS (átfogja a nyakát): Édesapám, mi baj? Mi baj, édesapám?! (Szinte rázza.)
KÉRÉSZ PAP: Menj föl. Menj föl az ablakhoz. Ott a helyed. Ott a helyetek.
ANNUS: Maga nem jön? Maga nem jön — velünk örvendeni... h a l l o t t a . . . megjött
Csenge hadnagy. Visszajött. Istenem, vissza. Talán elhozta... (suttogva) az
é n . . . boldogságomat i s . . . (Hangosan.) Jöjjön!
KÉRÉSZ PAP: Menj föl, Annus! (Hangja parancsoló, a lány ijedten siet föl.)
PIRI (Térdellőhöz):
Készítsük a holmijainkat. Sietni kell. össze kell szednem a
csipkéimet... (Indul le. Lent szedegeti a szétszórt csipkéket. A fentiek
időnként,
felváltva integetnek, hahóznak, nagy, boldog izgalom.)
KÉRÉSZ PAP (áll az előtérben): N é k e m . . . nem jó egyetlen bárka sem. (Halk.)
Nem jó. Nem tudhatom, milyen törvény felé visz. S milyen törvényt hoz —
felém. (Kis szünet.) Nincsen több bárkám. (Suttogva.) Se teknőm.
(Leül, tölt, iszik.)
(Most Térdellő lerohan, a kampóról leakasztja a fátyolt s felsiet vele. Ezzel integet.)
45

TÉRDELLŐ: Már egész közel vannak! (Hátrálép, hogy helyét átadja, Annus fejére
teszi a fátyolt, Varsa is igazgatja.) Magának kedvesem csak ennyit kell vinnie.
Ennyit.
(Piri közben összeszedte a csipkéket, s leült az öregasszony szalmazsákjának
szélére.
Suttog neki.)
PIRI: Ébredjen, Czitorás néni. Eljött a bárka értünk.
CZITORÁSNÉ: El-elszunyókálok... de azért én ébren v a g y o k . . . (Köhög.) Belémrágta magát az este a h i d e g . . . Az ú t o n . . . éreztem é n . . . Tüzel a testem, nag y o n . . . (Szeme izzik, lázas.) Egy kis víz k é n e . . . (Visszabágyad a feje.)
(Most hangok hallatszanak lentről. Piri figyel.)
ERZSÉBET: Értik, mit kiabálnak? Mityók úr, maga érti?
MITYŐK: Engedjenek. (Hagyják, hogy jól kihajoljon.)
ERZSÉBET: Mit mond a hadnagy? Valamit k i a b á l . . . de nem é r t e m . . .
(Mityók kis ideig kagylót formálva tenyeréből hallgat, aztán
megfordul.)
ERZSÉBET: Értette?
MITYÓK: Értettem. (Kis csend. Mindenki őt bámulja.) Azt kiabálják, hogy csak egy
hely van a bárkában. Egyetlen hely.
(Csend. A csendben Kérész Pop egészen halkan nevetni kezd.)
KÉRÉSZ PAP: Egyetlen hely. (Feláll.) És most ezt az egy helyet hogy fogjátok elosztani? Volna egy ajánlatom. (Megsemmisítő gúny.) össze kell állítani egy
embert. Valamennyiünkből összegyúrni egy embert. Teremteni egy embert. Egy
olyat, amilyen még nem volt. A Mityók úr agyát beletenni az Erzsébet f e j é b e . . .
Az egyik kisasszony fülét ráragasztani a fejre. A másik kisasszony keblét aláragasztani . . . És így t o v á b b . . . Mindenkiből... v a l a m i t . . . egy r é s z t . . . részecskét . . . S így egyre lejjebb. S megszületik egy ú j e m b e r p é l d á n y . . . és mindenkiből megmenekül egy k i c s i . . . árvíz utánra...
(Kis csend.)
MITYŐK: És maga mit adna hozzá?
KÉRÉSZ PAP (rábámul, kis szünet): Én? Semmit.
ERZSÉBET: Elég! Elég! (Szinte kiabáló parancsolással.) Elég!
KÉRÉSZ PAP: Az én gőgös, szép Erzsébetem azt m o n d j a : elég! S h a ő m o n d j a :
biztosan elég. De azért nekem még van egy-két szavam. Nem sok. Egy-kettő.
Meg akarom mondani, hogy én nem vagyok hibás — ezért az egy, egyetlen
helyért. Én mindig arra intettelek benneteket, hogy a bárkák elsuhannak. A b á r kák mindig elsuhannak. Mi pedig maradunk: itt és most...
és örökre. Bizony
mondtam nektek, hogy a házat erősítsétek, mindig a házat. Bizony mondtam
nektek, hogy deszkázzuk be az ablakot, hogy ne lássátok s ne halljátok, ami ott
kívül morajlik. Ne lássátok se a növekvő vizet, ami reményt nem ád, — se a
bárkát, ezt a hiú, olyan hiú reményt.
(Kis csend.)
(Most lentről újabb, nem érthető
kiáltások.)
VARSA: Azt kiabálja, hogy nők előnyben. És csak egy hely van. Azt kiabálja.
KÉRÉSZ PAP: Nők előnyben. Hát persze. Mityók úr nem mehet. Én sem.
TÉRDELLŐ: Azt kiabálja, hogy siessünk, nehogy elsodorja a ladikot a víz.
PIRI (felkiált): Mit tegyünk, Erzsikém, mit tegyünk? (Szorongatja
csipkéit.)
ERZSÉBET: A n n u s . . . a vőlegényed van a c s o l n a k b a n . . . Neked kell menned.
(Annus eltaszítja a kezét.)
ANNUS: Én apámmal maradok. Megvárom a másik bárkát. Ezzel — menjen maga.
ERZSÉBET: Itt nekem még dolgom van. Van még dolgom itten.
PIRI: Mit tegyünk, Erzsikém, mit t e g y ü n k . . . (Felsiet. Tudat alatt fel a k a r j a hívni
magára a figyelmet, hogy őt küldjék.)
ERZSÉBET: Kisasszonyok, mit szólnak, ki menjen?
VARSA: Mi — ketten vagyunk.
(Egymásba simul a kezük, később át is ölelik egymást.)
KÉRÉSZ PAP: Nők előnyben. Nem jó férfinak lenni ebben a büdös mindenségben,
igaz-e Mityók, nem jó?!
46

PIRI: Mit tegyünk? (Suttog.) Engedjetek engem, e n g e m . . .
KÉRÉSZ P A P : Kuss! Ha én nem szólok közbe: elmegy az a bárka. Itt van ez a
szegény, beteg öregasszony. Mityók, jöjjön le, segítsen!
(Mityók lassan lejön. Kérész Pap a többiekhez.)
Hozzátok fel azt a létrát.
(Annus letépi a fejéről az ottfelejtett fátylat s lesiet a létráért. Közben Kérész Pap
és Mityók félig saját lábán, félig cipelve fölviszik
Czitorásnét.)
A létrát! Erősen fogjátok meg. Eresztem az öregasszonyt! Fogja meg a létrát
erősen, öreganyám . . .
CZITORÁSNÉ (motyog): Fogom én, f o g o m . . .
(Lassan eltűnik. A létrát felhúzzák.)
KÉRÉSZ PAP: Integessetek! (Indul lefelé, amazok integetnek, megáll egy pillanatra,
megáll a falhoz támaszkodó Mityók előtt: suttogva): Mi együtt maradunk, Mityók. Azt ajánlom: maga mindig csak nekem higgyen. Még a szemének se. Csak
nekem. S akkor én megmentem magát, érti? Ha nekem hisz, csakis nekem.
(Lemegy.)
VARSA: Azt kiabálja a hadnagy, hogy majd még visszafordulnak értünk is!
ERZSÉBET: De valamit még k i a b á l . . . Hallgassanak csak! Hallgassanak m á r . . .
(Egészen kihajol. Hangok
hallatszanak.)
TÉRDELLÖ: Érti, mit mond a hadnagy?
ERZSÉBET: Azt kiabálja, hogy miért nem azt a fiatalasszonyt küldtük a gyermekkel?
TÉRDELLÖ (hátrafordul): Még mutatja is. (ö is mutatja, mintha babát ringatna a
karján.)
ERZSÉBET (lekiabál, halljuk szövegét): Boriska e l m e n t . . . hall e n g e m . . . a teknőv e l . . . elment! Érti? A teknővel! A mosóteknővel!
(Kihajol. Kérész Pap feszült.)
VARSA: Mit mond? Nem hallom jól? Mit m o n d ? . . . A ladik elsodródott! Maga
értette, mit kiabált vissza a hadnagy?
(Erzsébet
megfordul.)
ERZSÉBET: Azt kiabálta, hogy nem Boriska ment el a teknővel, mert azzal ő ment
el. ö — a hadnagy.
(Csend.)
(Kérész Pap arcán verejték.)
TÉRDELLÖ: Istenem, de akkor hol v a n . . . hova mehetett?
(Mityók, aki eddig a falnál állt, most lassan lejön.)
KÉRÉSZ PAP: Ha nem a teknővel ment e l . . . akkor elment gyalog... Valahogy
csak e l m e n t . . . ha egyszer nincs i t t . . . (Kis csend.) Most pedig, hogy a bárka
elúszott, én mondom nektek: gyerünk a tutajt megcsinálni! Gyerünk! (Felsőfokú
veszélyhelyzetben
van: Kérész Pap bedobja a második „koncot'\
Engedménye
időnyerést akar.)
(Csend.)
Egy-két óra alatt megcsináljuk! Mielőtt ellepne bennünket a víz! Ha összefogunk
— kész lesz! (Valahogy fáradóban van. önvédelmi reflexeinek legutolsó szikráinál tart.) Miért nem mozogtok?
PIRI: Imre is tutajt akart. Halálba kergetted. Halálba! Add elő, add elő!
MITYÓK: Most nem űzné el azt a két igazi férfit, gazduram, ugye most nem?
(Egyre merészebbé lesz, ahogy nő a veszély s gyengül a gazda.)
KÉRÉSZ PAP: Akkor elkergettem, mert az volt a helyzet. Most visszahívnám, mert
másképp állunk.
PIRI: Válaszolj, Kérész Pap Dániel, jót akart-e az én drága uram, jót? Válaszolj!
ANNUS: Ne hagyja, édesapám, ne hagyja!
ERZSÉBET: Kérdezték. Válaszoljon.
ANNUS: Ne engedje, hogy leköpjék a senkik! (Halk, izzik a hangja.)
KÉRÉSZ PAP: Hallgass, Annus. Nem értesz te ehhez. Persze, hogy jót akart. Mind
47

a ketten jót akartak. De a jót is akkor kell akarni, amikor lehet. És akkor —
nem lehetett. (Kérész Papnak, érződik, több engedmény nem lesz a tarsolyában.
Ezt már ő is átlátja. Körül van zárva. Majdnem minden szál a kötélből a torkán
már vagy ahhoz közel.) De most — lehet! Lehet. S úgy csináljuk, ahogy lehet.
(Kis csend.)
ANNUS: A porba akarják a l á z n i . . . és sikerül nekik, sikerül!
ERZSÉBET: Annus! (Megfogja, a lány vadul ellöki.)
ANNUS: Még az én erős apámat i s . . . s i k e r ü l . . . És kiknek? Akiknek semmi közük
ehhez a házhoz, akik csak i d e j ö t t e k . . . akiket befogadott! A jöttmenteknek!
ERZSÉBET: Nekem van közöm ehhez a házhoz. Legalább annyi közöm van, mint
neki!
ANNUS: Csak őt szeretem. Csak őbenne nem csalatkoztam! Csak őbenne nem. (Kis
szünet.)
ERZSÉBET (fehér): É s . . . é n . . . (Alig hallható a hangja.)
(Csend van.)
ANNUS: Itt az óra, hogy megmondjam: én magát mindig irigyeltem. Mert maga
szépnek és büszkének született. Én m e g . . . (Alig észrevehető legyintés.) Ahány
kérő csak a házba jött — mindnek előbb magán akadt meg a szeme. És én
olvastam a szemükből. Milyen kár, hogy nem az anya a lány, és a lány az anya.
És tudja, kinek mondtam el ezt a fájdalmat? A tyúkoknak, csirkéknek, a durrogó malacoknak. De akkoriban még minden homályos volt bennem. Gyötört a
bűntudat is: milyen szörnyűség, hogy a gyermek irigyli szülőanyját, milyen
szörnyűség. Ettől voltam mindig olyan z a v a r t . . . t é t o v a . . . És mert kővé váltam,
hát még annyit sem tudtam megmutatni magamból, amennyi valójában voltam.
És akkor borzalmas dolog történt v e l e m . . . nem tudtam parancsolni álmodozásaimnak . . . s az egyik nap arra gondoltam... h a . . . ha maga m e g h a l n a . . . s
csak ketten élnénk itt apámmal s akkor a kérők s z e m e . . . a kérők szeme csak
rajtam akadhatna meg. (Erzsébet szemét könny lepi el.) És gyűlöltem m a g a m a t :
miért nem tudok parancsolni a képzeletemnek! Megint a bűntudat, megint! És
akkor jött a még borzalmasabb: meghallottam — onnan (a padlás felé)...
ma
éjjel, hogy a melegsége sem nem az apámé, sem nem az enyém. És akkor
világossá vált előttem: ilyen anya lányához nem fog csatlakozni soha, s e n k i . . .
mert minden kérő elfut ebből a házból. És most m á r nincs bűntudatom! Felszabadultam! Nem tartozom magának többé bűntudattal! Gyűlölöm!
(Csend.)
ERZSÉBET (halottsápadt, arcán könnyek): Istenem, az én szelíd gyermekem . . . az
én szelíd kisleányom. (Suttog.)
ANNUS: Maga mondta: kár az én szelídségem ennek a világnak. Olyan volt az én
szelídségem, mint a hab a víz tetején: a legelső nagy szélben alámerül. J a j , istenem! (Zokog, öklével veri a száját.)
KÉRÉSZ PAP: Elég legyen! Elég legyen! (Szánakozón.) Nyughass kislányom, nyughass. (Megsimogatja, de aztán gyorsan visszahúzza kezét. Mintha a kezéről, a
simogatásról eszébe jutna valami. Suttog.) Nem merek simogatni. (Kis szünet.)
MITYÖK (aki bátorságot gyűjtött magának): Elküldte azt az öregasszonyt, gazduram.
Nem kellett volna. (Varsa és Térdellő közben Pirit fogják, karolják,
ápolják,
mindvégig.) Bár lehet, hogy mégis igaza volt: az öregasszony sokat faggatódzott
az unokájáról. És maga elküldte. Menjen, aki tudni a k a r . . . túl s o k a t . . . meneküljön. És most megtudtuk azt is, hogy a teknővel más ment el.
KÉRÉSZ PAP (kopogón, színtelenül): Az a lány gyalog ment. Nem lehetett visszatartani. Ö akart menni. Gyalog menni.
MITYÓK: Gyalog... a homlokig érő vízben. Én láttam. És maga is látta. Én távolról és maga közelről. Egészen közelről.
ERZSÉBET (rájuk bámul, lassan érti meg): Én istenem! Én istenem, én édes jó
i s t e n e m . . . most segíts meg! (Szinte leszédül a lócára.)
PIRI (suttogva): Jót akart az én Imrém! Mondjátok, hogy jót.
48

ANNUS: Az én erős apámat mindenki megalázza!
MITYÓK: A maga erős apja, kisasszony... (Lélegzetet vesz.)
KÉRÉSZ PAP: Mityók! Várja meg legalább, amíg kimegy innen a lányom. Ennyit
megtehet.
ERZSÉBET (eléje lép, kezét szinte összeteszi): Ne, édes jó Mityók úr, ne! (A másiknak szinte arcába suttog.) Ezért a gyermekért titkolództam én is . . . Ő é r t e . . .
hogy ő legalább elindulhasson — innen. El, el. A lányomért, az ő lelkéért kérem:
hallgasson most. A lelke odalenne.
MITYÓK (hallgatásra szánva magát, közben a konzekvenciát is levonja): Csak a mi
kis semmi-senki lelkünk mehet el örökre. A mienk, akiké nem a ház. Emberségünkre apellálnak az embertelenek, ha már a földön elterültek. Bocsásson meg,
Erzsébet. Tudja, kire értem.
PIRI: Jót akart az én uram, jót!
KÉRÉSZ P A P : Mit kívántok tőlem?! Mindenki jót akart — csak én nem! Ezt akartátok hallani? (Mint akinek a szájához ért az első nagy hullám s érzi: már egy
hajszál az élete.) Hát halljátok: mindenki jót akart, csak én nem!
(Apró szünet.)
ANNUS (valamennyiük
felé): Hát sikerült! Sikerült a földre verni az én büszke,
erős apámat. (Anyjára néz.) A maga vezérletével. (Arca sírásra torzul, de most
nem akar előttük sírni, felrohan, eltűnik. Kis csend.)
ERZSÉBET: Nincs semmink, ha szeretet nincsen.
KÉRÉSZ PAP (csendesen): Falvédő.
ERZSÉBET (nem figyel rá): Semmink sincs, ha a bőrünk olyan, mint a fa kérge.
KÉRÉSZ P A P : Taplós, meg fás lett melletted ez az élet, mint a retked, a karalábéd,
szálkás, mint az öregborsód. (Szinte csikorog.) S te még így is megőrizted a gőgödet. És engem ez fellázított: mert gőgös voltál — s már nem volt mire.
ERZSÉBET (mint fent): Ha mindent elvinne ez a víz, ha mindent — talán megnyernénk a szeretetet. (Ránéz.) És most már, ha én megtudtam, m a g á r ó l . . .
maga is tudjon mindent. Rólam. Én azt a reverendást szerettem. És az övé
voltam — egészen. S ha a lányom férjhez ment volna — én is elindulok innen.
A pokol szélmalmából.
KÉRÉSZ PAP (szeme kitágul): Erzsébet... t e . . . engemet most csak ütni akarsz.
ERZSÉBET (halkan): A szeretője lettem. Ezen az éjszakán. És most már bánhatom,
hogy ilyen sokáig vártam.
KÉRÉSZ PAP (süllyedten): De hisz sejthettem volna. De én azt hittem: afféle rózsavíz az egész s ha véle csevegsz, legalább nem unod magad. Nem láttam meg
semmit, ami fontos lett volna.
ERZSÉBET: Mert soha nem figyelt arra, ami kint van.
KÉRÉSZ PAP: Gyűlölöm magát. Mert nem szólt hamarabb. S hagyta, hogy én higygyem: meg lehet menteni a családot, mindent, amit építettünk, békét lehet kovácsolni. Pedig maga már rég tudta, hogy nem. Én pedig mindent m e g t e t t e m . . .
mindent!
ERZSÉBET: Istentelen. (Egyszerűen. Még megvetés sincs hangjában.)
KÉRÉSZ PAP: Én hittem istenben. Csak ő nem hitt énbennem.
ERZSÉBET (parancsolóan, praktikusan): Ne fecsegjen istenről. És semmiről se fecsegjen többé. Ha a lánya megtudta, mit csinált az anyja (egészen halkan), sose
szabad megtudnia az apja bűnét. Mert akkor ennek a lánynak vége lesz. Akkor
nem tápászkodik fel többé. De én jól ismerem magát: maga előbb-utóbb elmondana mindent. Valakinek. S akkor a harmadik ember — a lányunk is odaveszne.
Érti már. (Nem néz rá. Sugallja az öngyilkosságot.) El kell mennie innen. Örökre.
Nyomtalanul. (Most néz rá. Kis szünet.) Sejti, hogy mit kell cselekedni.
(Kicsapódik fönt az ajtó, Annus áll meg, ijedt, a lélegzete időnként eláll.)
ANNUS: E g y . . . e g y . . . e m b e r . . . o t t . . . (Hátra mutat tétován.) Nem hallják, egy
ember! (Pánikosan fut közéjük.)
KÉRÉSZ PAP (inkább tehetetlenül): Egy e m b e r . . .
4 Tiszatáj

49

ANNUS: A mosókonyhában . . . száradnak a zsákok . . . alatta megláttam a l á b á t . . .
megijedtem . . . rákiáltottam . . . s elfutottam . . .
MITYÖK: A mosókonyha... Itt még részegen se tud képzelődni az ember.
(Most. kinyilik az ajtó, megjelenik Gyarmathy. Arcán felhős riadalom, de nyugodtnak akar látszani, hunyorog, mint mikor valaki sötétből hirtelen lép a fényre,
némi
fölényt is szeretne erőltetni, enyhe vigyort.)
KÉRÉSZ PAP (mint aki kísértetet lát, tompán szakad ki belőle): Gyarmathy.
GYARMATHY: Hozzájutottam egy kis pénzmaghoz még a tegnap délelőtt, aztán
kártyázni mentem. (Lassan lejön.) De nyugtalan lettem. Meg aztán minden p a r t nerem faképnél hagyott. És képzeljék: egész Szeged városában nem találtam
egy becsületes kártyapartnert. Márpedig én paccerokkal még ilyen felborult időben se ülök le. Estefelé, mikor a vihar tartott egy pici szünetet, eszembe jutott:
ide kéne jönni. Ez olyan nyugodt, erős ház. Meg aztán közel is vagyok a családhoz. Pap úrhoz is. Aki az én szerencsém forrása. Mert csak a forráshoz húzódik
az ember, onnan csobog az éltető erő. Este az árnyakkal én is belopództam hát
a házba, nehogy tán még kitessékeljen v a l a k i . . . A mosókonyhába húzódtam,
mert arra gondoltam, ilyenkor ugye nem mos itt senki, amikor van ki mosson
helyettünk. Az igazak álmát aludtam éppen, amikor a kisasszony rámbukkant.
KÉRÉSZ PAP (szinte kedvtelve nézi, már-már vidoran): Nagy kullancs maga, Gyarmathy !
GYARMATHY: De P a p úr! Az ember ebben a zűrzavarban mégse szeretné szem
elől téveszteni azt a másik embert, aki az ő szerencséjét jelenti.
KÉRÉSZ PAP: Tartozott m á r magának valaki, Gyarmathy?
GYARMATHY: Nem, Pap úr. Mindig csak én tartoztam másoknak.
KÉRÉSZ PAP: Hát akkor most emberére akadt, Gyarmathy. Most magának fognak
tartozni, Gyarmathy.
GYARMATHY (vigyorog): Kötve hiszem. Pap ú r még a jég hátán is megél. Mi pedig
ketten össze vagyunk láncolva, ha meg nem sértem.
KÉRÉSZ PAP: össze. (Lassan felfelé indul a lépcsőn, fönt megáll, folytatja.) Azt
hisszük sokáig, hogy össze vagyunk láncolva. És jólesik, hogy össze vagyunk.
S mikor a lánc elszakad vagy elszakítják, csak ámulunk: lám csak, így is lehet.
És így is jó. Mert ha egyszer az isten megkóstoltatja velünk, milyen ízű is az a
mindegy —, akkor nem áll meg. A k k o r . . . jön az egyik mindegy a másik után.
(Apró szünet. Nagyon egyszerűen lép be az ajtón.)
(Kis csend.)
ANNUS (sikít): Édesapám! Hova megy? Édesapám! (Valami őrült veszélyt
érez,
rémült balsejtelemmel utána rohan.)
VARSA (suttog): E z . . . beleöli... a vízbe... az a b l a k b ó l . . . m e g l á t j á k . . . (Mintha
látná.)
TÉRDELLÖ: Szűzanyám.
ERZSÉBET: Látják, kisasszonyok — nekünk se könnyű. (Más hangon.) Ami pedig
az uramat illeti. Tud úszni. Jól tud úszni.
GYARMATHY (ingerült, nyugtalan): De az iskoláját, én is tudok! (Felsiet.)
(Apró némaság.)
ERZSÉBET: Csak az árvíznek van igaza.
-MITYÓK: Hát minket ittfelejtenek? Minket mindig ittfelejtenek?
PIRI: Tudom, hogy az én Imrém visszajön értem. És akkor másképp lesz minden.
(Mosolyog.) Nem leszek többé féltékeny, nem veszekszem vele, nem zakatolok a
fülébe. Egy kicsit szabadjára engedem, hisz ő úgyis mindig visszatér hozzám.
Érzem: az én uram eljön. Valamennyiünkért. Imre mindig a sokaság mellett állt,
miérettünk volt. (Emlékezőn.) ö csak azért haragudott a varrógépre, nehogy elcsúfítsam a kezem. De azért egyszer még a szónoklatába is b e v e t t . . . igaz, a nevemet nem e m l í t e t t e . . . Áldott ember.
(Kis csend.)
50

ERZSÉBET: Majd ú j szélmalmok épülnek Szeged környékén, s mindenütt. Mert
amíg szél lesz, szélmalom is lesz. Ü j szélmalmok, ú j h á z a k . . . De vajon a bűnök
:
nem a régiek maradnak-e? Vagy az ú j szélmalmokban lakók — ú j bűnöket
találnak ki maguknak? (Mityókhoz.) Mityók úr, maga okos, maga érzékeny emb e r . . . maga mondja meg: árvíz után jobbak lesznek az emberek, mint mostan?
MITYÓK: Nem tudom, Erzsébet, nem tudom.
ERZSÉBET: Látja, csak nem szavalta el azt a verset. Talán majd egyszer... háth a . . . Nagyon szeretem én a verseket. Csak rég nem olvastam, nagyon régen.
(Kintről hatalmas zúgás, amilyen eddig nem volt. A színen levők — nem gyorsan —
összehúzódnak, mint nyáj a viharban. Majd csend. Föntről fülsértő sikoltás. Mindenki
megdermed.)
TÉRDELLÖ (összetett kézzel): Ágyékunkból a halál részesül. Meg fogjuk csókolni az
istent. Ámen. (Keresztet
vet.)
VARSA: Ó, milyen rég nem mosolyogtam senkire — ingyen.
(Sápadtan mosolyog Mityókra, majd ajkát az ajkára szorítja, öleli szerelmesen. Valamennyien megcsókolják egymást. A csókolódzás révült szertartásszerű s már-már
érzéki, még a nők között is.)
(Annus megjelenik, az ajtóhoz
támaszkodik.)
ANNUS (halkan): Az a p á m . . . és az az e m b e r . . . (Meglátja a csókolódzást.
Szeme
összeszűkül, mélységes gyűlölettel.) Csókolózzatok. Gyilkosok. Ott túl úgysem fogtok csókolózni.
(Kis csend. Senki sem néz rá. Mityók e fenti mondatra is érti, amit mond.)
MITYÓK: Még itt vagyunk.
(Erzsébet lassan fölmegy a harmadik szinti ablakhoz.)
VARSA (halkan, iszonyodva): Ne nézzen ki.
ERZSÉBET (ránéz, majd kibámul az ablakon, lassan fordul meg, végignéz
rajtuk,
mint aki számbavesz, majd kis szünet után): Hunyjuk be a szemünket.
(Mindenki behunyja a szemét, Annust kivéve, kinek izzik a pillantása. A szín valamivel homályosabb lesz. Alinak. Szinte játékos susogás kél, azt hihetnénk, egy szelecske játszik a falevelekkel. Ebben valahol lappang egy fenyegető motívum is, amely
aztán megduzzad. Mintha híd alatt állnánk s fölöttünk robogna a vonat: nem is a
színpad, hanem a nézőtér fölött halljuk a dübörgést. Vaksötét lesz s ezzel egyidejűleg
minden szereplő feje fénymedálionba
kerül, egymás után, mintha seregszemlét
látnánk, „névsorolvasást". Vaksötét, majd hirtelen vakító világosság lesz. Mély csend.
Vízcsobogás. A szín egészen puszta, üres, illetve: az egész szín jelenti a tutajt: két
oldalt a rúdnál 'Pali és Salamon bácsi. Kis szünet után szólal meg az öreg Salamon.)
SÁLAMON (a rúdra támaszkodva, nem néz Palira): Csak a hadnagy nem — a többi
mind egy szálig? (Hitetlenkedő
árnyalat.)
PALI (kis szünet után): Mind. (Hagyják, hogy a tutaj magától sodródjék.)
SALAMON: Azt mondják, volt valami a kezében, mikor kifogták.
PALI: Egy vitorladarab. Egy darab a vitorlából.
SALAMON (szomorkás tűnődéssel): Hogy került a kezébe?
PALI: Csak a jóisten tudja.
SALAMON (még mindig egy kis hitetlen árnyalattal): A tisztelendő is, Dőfös is?
PALI: Mondom, hogy csak a hadnagy nem. Véle találkoztam. Egy teknőn menekült,
felvette egy bárka, aztán ő is beállt menteni. Hozzájuk, is elment, de m á r csak
egy hely volt a csónakban. S mire másodszorra fordult értük, már csak vizet
talált.
SALAMON: A lányért ment? Annusért?
PALI: A jó ég tudja. Az is lehet, a lelkiösmerete v i t t e . . . Merthogy faképnél hagyta
őket. De azért a lányt csak megkönnyezte.
SALAMON: Akármilyen is volt a szélmalmok gazdája, de kemény ember vót, az
egyszer biztos. (Elgondolkodva.)
PALI: Én megsirattam a gazdámat. Ilyen erős gazdám nekem sose lesz, érted, sose.
4*

51

Ha engedelmeskedtél neki, vitt az, sodort az magával, mint ez a víz, né. (Távoli
halk harangszó.)
SALAMON (maga elé): Hiába, az árvizek mégis fentrül jönnek. Tán még nem is a
hegyekbül. Fönnebb van a fészkük.
PALI: Kimentettem egy asszonyt. 0 meselte, hogy látta a tisztelendot, egy úszó
deszkaszálba kapaszkodva, mielőtt elnyelte az ár. Kiabált mint egy eszelős, szegény. Tudod, mit? Hogy bennünk kezdődnek az árvizek, bennünk, érted? (Messzi,
előre mered.) Pedig azért rajtunk túl is morajlik valami.
(Erősödik a harangszó, mert közel hozza a víz.)
SALAMON: Ebből a sok vízből is haszna lesz valakinek. Ügy hírlik, a császár m á r
most nagyon köpi a markát, hogy így meg úgy, milyen szép lesz a város.
PALI (a rúdhoz megy): ígéretet hallottam én m á r . . .
SALAMON: Hát ha most az e g y s z e r . . . Jobb neki egy szép város, mint egy ú j 48.
PALI: Az már igaz: inkább felépít Ferenc Jóska tíz Szegedet is, csak Bécsbe ne
érjen el az áradat soha. No, csípjük meg. (Megfogja a rudat.)
SALAMON (mielőtt megfogná a rudat, hallgatja a harangszót): Az. én hasamban is
delet kongatnak, testvér. S ez jó jel. (Enyhe derű.) Én mondom, testvérem,
jó jel.
(O is megragadja a rudat s az egyre erősödő harangszóban ereszkedik le a függöny.)
(Vége.)

KOTSIS NAGY MARGIT M U N K Á J A

52

A 6o éve
született
Sarkadi
Imrére
emlékesünk

Sarkadi Imre két kiadatlan írása
Az 1946-os és 47-es esztendő élménygyűjtés szempontjából igen jelentős időszak
volt Sarkadi Imre számára. A Szabad Szó újságírójaként az ország legkülönbözőbb
területeit bejárta ekkor, hogy a felszabadult falu valóságáról helyszíni riportokban
számolhasson be. Vidéki útjainak során gazdagította valóság- és emberismeretét,
amely legkiemelkedőbb műveinek fontos jellegzetessége. Riportjait — melyek ma
m á r nagy dokumentumértékkel bírnak — ugyanezek anyagából építkező szépirodalmi
művek is követték, 1948-tól kezdődően. A Kezdet kezdetén, a Népítélet és más elbeszélések írásának idején születhetett meg Sarkadiban az elhatározás: regényben
mondja el mindazt, amit a felszabadulás után eltelt néhány esztendőről tud. Erről a
tervéről már 1948-as noteszából tudhatunk, azonban több regényvázlat félbehagyása
után a Gdl János útja megírására csak a következő évben került sor.
A fordulat éve táján keletkezett töredékek és vázlatok — melyek közül az itteni
első írás is való — időrendjét izgalmas lenne ismerni. Főképp azért, mert Sarkadi
munkáit fontos megírásuk sorrendjében olvasni, minthogy az ő elbeszéléseinek, regényeinek, drámáinak szembeötlő vonása a lényegi társadalmi változások nyomon követése. A hagyatékban fennmaradt írások keletkezési idejének megállapítására azonban
kevés a fogózónk, így az itt közölt töredékről is csak azt mondhatjuk el: ez is előkészítője volt a negyvenes-ötvenes évek fordulója egyik legjelentősebb hazai regényének, a Gál János útjának.
A másik írás Sarkadi ismert novellájának, az ugyanez időtájt keletkezett Felkelőknek változata.
CS. S.
53

Lesz-e föld?
(TÖREDÉK)

A télnek még nehezebben lett vége, mint máskor: most nemcsak a munkáért, meg új keresetért vártuk a tavaszt, hanem a hírekért is, hogy mi lesz
igaz belőlük. Balog Sándor bácsi már karácsonykor kezdte mondogatni, hogy
földosztás lesz tavasszal, de eleinte nem nagyon hitte senki, tudták Sándor
bácsiról, hogy többet szeret beszélni, mint amennyit hall, s örült, ha csodálkoztak a hírein. Vízkeresztkor találkoztam vele, akkor meg azt mondta, hogy
Varjú boltos úr elkezdett árulni a boltjában, csak úgy az udvaron keresztül a
szobából, egyelőre az utcára még nem meri kinyitni. Mindjárt el is mentem a
bolt fele, a redőny úgy volt meggörbítve, szétfeszítve, ahogy még az őszről
maradt, de ahogy az udvar felől bekopogtam, hát éreztem a konyhából, hogy
kacsát sütnek Varjúék. Akkor biztosan árul, mert miből szerezte volna a
kacsát.
Varjúné jött ki a kopogásra, s olyan szívélyesen köszöntött, mintha vendégnek jöttem volna hozzájuk — hogy mi jóban járok. Mondtam, hogy úgy
hallottam, már árulnak. — Hát igen, apróságokat árulgatunk, árulgatunk —
mondta bizonytalanul, s akkorra Varjú is kidugta a fejét s nevetett: hogy
nekem is ünnepen jutott eszembe boltba jönni. Hát nem tudom, hogy ilyenkor
zárva tartanak? S már tessékelt is befelé. Mondtam, hogy na, erről elfelejtkeztem, mert az ősz óta az ember nemigen számolgatja már még a vasárnapokat
se, nemhogy az egyéb ünnepeket. Varjúék meg csak nevettek, hogy hiszen
tréfa volt a dolog, adnak azért vízkeresztkor is, nem kell félni, hogy a jegyző
megbünteti őket, ha ünnepen árulnak. De csak így, apróságot, ami van.
Kérdeztem, petró van-e, meg só után kérdezősködtem. Volt — hogyne
lenne —, dörzsölte Varjú úr a kezét, mint régebben a pult mögött, aztán, mert
mégse volt a pult mögött, hát elkezdett szabadkozni, hogy valamelyik nap benn
járt Debrecenben, ott szerzett egy kevés petrót, gyufát meg sót. — A falu érdekében — mondta.
Elbeszélgettünk, nem is igen mertem megkérdezni, hogy mennyiért adja,
mert pénz nemigen volt nálam. Aztán azt is hallottam innen-onnan, hogy ez a
pénz nem ér majd semmit, ezentúl csak rubelért lehet vásárolni. De ki vásárolt, meg kitől? Végül, mikor indultam, hát mondta Varjú úr, hogy nem tudja,
mi az ára az ilyesminek, hanem cserébe adná, egy kis lisztért, tojásért, zsírért,
vagy ami akad a ház körül.
— Hát az bizony nem nagyon akad nálunk — mondtam. — Magam se tudom, hogy húzzuk ki a telet. De majd megkérdem otthon az asszonyt, hogy
mit tudna még a d n i . . . Petróra, meg sóra lenne inkább szükségünk. — Varjú
úr nem haragudott meg, amiért nem vásároltam, kikísért egészen a kapuig, s
elmondogatta közben, hogy nehéz az élet: amíg ezt a kis árut behoztam Debrecenből, vagy háromszor látszott olyannak a dolog, hogy elveszik t ő l e m . . .
aztán oda a pénzem is, a fáradságom is. Bizony, bizony. . . Városban könynyebb — mondta aztán tovább —, ahol több ember van együtt, ott jobban
megkezdődhet minden.,. Odabenn már cukrászdákat is nyitottak. — A kapuban még egyszer megszorongattuk egymás kezét, mintha régi jó barátok lettünk volna, s azzal búcsúztunk el, hogy akkor majd visszajövök, ha megbeszéltem az asszonnyal.
Mondtam is Margitnak, hogy kellene valamit vinni Varjúéknak, petrót
lehet kapni tőlük. Először nem nagyon bízott benne, azt mondta, hogy majd
54

éppen nekünk adja Varjú, ha petrója v a n . . . hiszen tavaly, mikor még rendesen árult a boltjában, akkor sem lehetett már petrót kapni tőle, legfeljebb a
jegyző úréknak vitt, vagy a papnak. Vagy azoknak, akikkel jóban volt, Szabóéknak vagy Kereszteséknek — hát most majd bolond lesz nekünk adni petrót, mikor csak így az udvaron keresztül árul. De én elmondtam, hogy milyen
kedves volt hozzám Varjú, még a felesége is, s ebből később azt gondoltuk,
hogy hátha a megpróbáltatások miatt emberségesebbek lettek az emberek. Hiszen mire lenne csakugyan most kevély — mondta Margit — éppen olyan
földhözragadt ember most ő is, mint mindenki.
Bólogattam, pedig eszembe jutott, hogy Varjúék kacsát sütöttek éppen.
Aztán kezdtük számba venni, hogy mit is lehetne odaadni, amiből még van.
Margit olyan jólelkű lett a Varjúék adakozó kedvétől, hogy mindjárt lisztet
is adott volna, de mikor jobban utánanéztünk, hát kiderült, hogy nekünk is
néhány sütetre való van már csak, s így jártunk tulajdonképpen mindennel.
Mondtam is, akinek magának sincs, az minek akar cserélni. Hiszen a petró jó,
ha van, de sötétben is elüldögél az ember.
Egy fazék málélisztet azért kíváncsiságból is a hónom alá vettem, s visszamentem vele Varjúékhoz, hogy mit adnának ezért, meg, hogy adnak-e csakugyan. Akkorra a jegyző urat is éppen ott találtam, cigarettázva üldögéltek az
asztal mellett Varjúval, s éppen arról beszéltek, hogy mi lesz ebből a világból.
Most, hogy a jegyző úr itt volt, Várjú se volt olyan kedves hozzám, mint az
előbb, — üljön csak le János, mondta s rámutatott egy szabadon maradt
székre. A jegyző úr meg rámnézett nagy komolyan, kicsit szigorúan is, s azt
mondta, hogy na, János, most elérkezett a maguk világa. Hogy értette, nem
tudom, nemigen magyarázta meg.
— Hiszen — mondtam neki — a tél sohase a mi világunk, mert mindig!
szűken tudunk rá elrakni. Aztán tavasz fele egyre vékonyabban lisztéi meg
zsíroz az asszony. — Hanem — mondta Varjú — most nem tudom, hogy tavasszal is mi lesz. Alig maradt állat a faluban, még az őszi kukorica fele is á
földeken van, szántás sehol. — Hogy lesz itt termés — mondta a jegyző úr.
S közben bejött Varjúné is a konyhából, mérlegelte egy darabig a helyzetet,
hogy most én is itt vagyok, aztán mégis előszedett négy poharat, s bort is. Töltött és ittunk.
— Aztán nem tudom, majd mit csinál a földjével, ha kap — mondta a
jegyző nekem. Én örültem neki, hogy mondta, mert ha már ő is mondja, az
többet jelent, mint a Balog Sándor bácsi szava, igyekeztem is kérdezgetni,
hogy mi lesz és hogy lesz. — Itt van az újságban — mondta a jegyző, s rámutatott egy újságra az asztalon — az ideiglenes kormány programja. Azt
mondják, hogy felosztják a földet. Jó, jó, felosztják — nem most kellett volna,
hanem húsz évvel ezelőtt, én mindig mondtam, hogy fel kell osztani a nagybirtokokat. Csak azt nem tudom, hogy miért éppen most. Amikor semmi sincs
hozzá.
— Csak olyan hűbelebalázs módjára — mondta Varjú.
— Persze. — A jegyző úr kifújt egy füstkarikát, azt nézegette, aztán tovább mondta halkan, magyarázgatva, mint a tanító az iskolában: a földet nehéz lesz megmunkálni, mert nincs állat, nincs gép, vagy legalábbis sokkal kevesebb van, mint tavaly volt. Mindent kézi erővel kell majd. Olyan ára lesz a
bérmunkának, mint még soha. Ha egy hétig dolgozik a napszámos ember,
háromszor annyit keres vele, mint amennyit az egész juttatott földje ér. Gondolja csak meg — fordult felém magyarázóan — amit eddig elvégzett egy napszámos, ahhoz most legalább három kell. Mert az idén nemcsak a tavaszi munkát kell sürgősen, elmaradva elvégezni, hanem még az őszről itthagyottat is.
Lesz itt annyi munkaalkalom, hogy n a . . . Aztán aki földet kap, bajlódik a
magáéval, de mit tud vele csinálni?
— Ez a kormány is csak olyan, mint a másik — mondta Varjú —, ez se
55

gondolja meg, hogy mit csinál. Csak éppen hozza nyakra-főre a rendeleteket.
Mint mikor tavaly hetenként új meg új rendeletet hoztak, hogy hogy adjon az
ember el a katonaságnak, hova kell vinni a számlát, meg mennyi bélyeget rá,
meg mit kell jegyre adni, mit csak elismervény ellenében. A kereskedőnek meg
legyen káptalan a feje, aztán jegyezzen fel mindent, hogy meg ne büntessék.
— Az a baj — mondta a jegyző úr — hogy nemigen tudják sohasem, amit
elrendeltek. Meg egy ilyen földosztás nem olyan kis munka. Hiszen ki állapítja
azt meg, hogy kinek mennyit adjanak? Ha csak úgy szabadjára engedik, akkor
az egész falu nekirohan a földeknek, s egymást veri agyon a jobb parcelláért.
Aztán csak ültünk ott szótlanul, én meg tartottam az ölemben a fazekat,
nem tudtam hova letenni. Varjú nem látszott észrevenni, hogy hoztam, én meg
gondoltam, hogy előbb a jegyző urat intézze el. Az is biztosan valamit venni
jött, hisz nem szokott ő Varjúhoz csak úgy átjárni.
[1948 körül]

Szeretjük a békét
A királyi csapatok délelőtt érkeztek be a faluba, a felkelők felhúzódtak a
hegyekbe, onnan lövöldöztek néha. Inkább csak jelezni, hogy még ott vannak,
a golyók nem tettek senkiben sem kárt. Délután néhány altiszt katonákkal
végigjárta a falut élelmiszert rekvirálni, néhány lovat is elvettek. A parasztok
hallgattak, álltak, pipáztak a kapuban, alkonyat felé az egyik előőrs elcsípett
két parasztot, akik tíz-tizenöt lóval igyekeztek az erdő felé. A hadnagy huszonötöt veretett mindegyikre, s ezeket a lovakat is besorozták.
Éjszaka lövöldözés volt, eltartott vagy egy óráig is. Akik felébredték s kifüleltek az utcákra, azt hitték eleinte, a felkelők jöttek le a hegyről s akarják
meglepni a katonaságot. De nem csak a mezőn, a faluban is lövöldöztek. A katonák végre egy ház köré csoportosultak, innen lövöldözött még valaki. A házak ablakából asszonyok és emberek lestek ki, látták, hogy veszik körül a katonák a házát, a Manuel Konsztantinoszét, aztán, hogy dobnak csóvát a tetejére. A ház leégett, reggelre beszélték, hogy nem találtak a romok alatt senkit,
se puskát, se embert
De nem is igen volt idő beszélni erről vagy másról, egész délelőtt razzia
volt a faluban, az eldugott fegyverek után. Egy altiszt és két katona ment be
mindenüvé, felhányták a padlásokat meg az istállókat is. Grozosznak a fiatal
feleségével játszadozni kezdett az egyik katona, míg az asszony a kezére nem
ütött. Akkor a katona is goromba lett, Grozosz közbelépett, őt is oldalba vágta
a puskatussal.
Az ütés nem volt nagy, Grozosz mégis elfehéredett, nekiesett a falnak.
Az asszony mindjárt odaugrott hozzá, hogy csak nem történt valami baja. Az
altisztnek gyanús lett a dolog, közelebb ment: ugyan mi baja történt volna egy
kis oldalba vágástól. De Grozosz ekkorára már szépen lecsúszott a fal mellett,
elterült a földön ájultan. Egy darabig- nézték, hogy ugrál körülötte kétségbeesetten az asszony, aztán egyszer csak az altiszt is lehajolt hozzá, hát akkor
már a vér átütött a paraszt mellényén. — Mitől vérzik? — Én nem tudom, jaj,
istenem, belső vérzése lehet. — Belső vérzés? Ne hazudozz, hisz kívül vérzik!
— A bika megöklelte valamelyik nap — tördelte kezét az asszony — az szakadhatott fel neki. — Az altiszt meg intett a katonáknak, gyerünk csak, ezt
56

bevisszük a parancsnokságra. Ott majd kiderül, a bika öklelte meg, vagy az
éjszakai lövöldözésben kapott golyót.
Egy fél óra múlva mindenki tudta már a faluban: Grozosz az éjszaka golyót kapott, a katonák véletlenül jöttek rá. Hamar magához tért, a parancsnokságra már a saját lábán ment el, csak azt kérte, hogy leülhessen. Jött az
orvos, levetkőztette, csak egy pillantást vetett a vállsebére, látta, honnan ered.
Adtak neki egy cigarettát, mert kért, még el se szívta, vezették a százados elé
kihallgatni.
— Mikor sebesültél meg?
— Három napja, az egyik felkelő meglőtt. A tehenem akarta elvinni.
— Hazudsz, az orvos azt mondja, egész friss a seb.
— Friss, mert felszakadt.
— Nem igaz, be se forrt még. Az orvos azt mondja, néhány órás.
— Ha orvos, biztosan jobban tudja.
— Az éjszakai lövöldözők közt voltál?
Grozosz hallgatott, az egészséges vállát vonogatta néha, úgy tett, mintha
háromig se tudott volna számolni. Makacsul megmaradt amellett, hogy a seb
háromnapos, csak az ütéstől szakadt fel. A százados kimerült ekkora makacsságtól, aztán dühöngeni kezdett, néha már majdnem nekiment a parasztnak.
Mikor éppen idefajult a dolog, akkor jött az altiszt újra, jelentette, hogy megtalálta Grozosznál a géppisztolyt, a szalmakazalba dugva.
— Na, tagadsz még?
— Nem tudom, hogy került oda.
— Tudsz bánni a géppisztollyal?
Csóválta a fejét: nem, nagyon bonyolult jószág.
— Katona nem voltál?
— De igen. Még az olaszok ellen.
— Akkor értesz a fegyverhez — állapította meg a százados. Aztán hallgatott egy darabig, végül megkérdezte.
— A németek ellen is harcoltál?
— Nem, az olasz fronton voltam.
— Nem azt gondolom. Később... És nézett rá összehúzott szempillái alól.
Grozosz csak a fejét rázta.
Partizán, morogta a százados dühösen a foga közt, hogy nem lehet semmit
kivenni belőle. A paraszt meg csak ült vele szemben a széken, nézett rá ártatlanul, aztán alázatosan kért még egy cigarettát.
Fél óra múlva felakasztották egy fára a Konsztantinosz leégett háza előtt.
Néhány katona összeterelte a járókelőket, hogy nézzék végig az akasztást. Keveset sikerült, egy-két öregasszony keresztet vetett, a gyerekek meg elhúzódtak, ha arra mentek. Meg nem is nagyon mentek az emberek az utcára. A százados utána kidoboltatta: másnap mindenki orvosi felülvizsgálatra jelentkezik.
Akin sebesülést találnak...
Az éjszaka majdnem csendben telt el, most hajnal felé lett lövöldözés. Ez
most tovább tartott, a felkelők is lehúzódtak a hegyről, némelyik egész a falu
széléig jutott el. A katonák körös-körül géppuskákat raktak le, aztán lőtték az
erdőt, meg a sötétséget, ha elpukkant egy puska, a hang felé kezdtek tüzelni
valamennyien. Egészen reggelig.
Reggelre aztán elcsendesedett minden, két géppuska mellől nem keltek fel
a katonák. Megnézték őket, hátulról kapták a golyót. Valaki a faluból lőhetett.
De ki? Csak a legközelebbi házból.
Felhányták pincétől padlásig, az összes kazlakat szétdúrták, még a kútba
is belemászott egyikük — fegyvert nem találtak. S a lakókra se igen lehetett
gyanakodni: egy öregasszony meg egy süket öregember. Kihallgatni se lehetett
őket, a vénasszony csak sírt, az embertől meg hiába kérdeztek bármit.
Bitang parasztok, szitkozódott a parancsnok s kihirdettette, hogy ha délre
57

nem lesz meg a tettes, minden lábasjószágot elrekviráltat. A tettes nem lett
meg, délután mentek a katonák összeszedni a teheneket, kecskét, birkát... Ez
se ment könnyen, akadt ház, ahol a padlásra vonszolták fel az állatot, hogy
elrejtsék. A katonák szemfülesek voltak, megtalálták ezt is.
Este a százados újabb parancsot adott ki: a katona viselt férfiak valamenynyien jelentkezni tartoznak másnap. Reggel nem jelentkezett senki, eltelt a
délelőtt, senki. A parancsnok káromkodott, s szidta a gazdát, akinek a házában
megszállt.
— Csirkefogók vagytok. Nincs katonaviselt a faluban?
— Nincs uram, nincs — a parasztnak hályog volt a fél szemén, a másik
szemével hunyorgott s könnyezett nézés közben — aki volt, az meg is halt a
háborúban.
— Hát te például?
— Én nem voltam, nekem rossz a szemem.
— Miért nem akarnak katonának jönni az emberek. Leverni a lázadókat?
— Békés falu ez, uram.
— Látom, csak éjszaka lövöldöznek.
— Pedig uram, itt mindenki a békességet akarná.
Estére minden katona hússal ette betegre magát,' a le nem vágott állatokat a százados visszaküldte a csapattesthez. Két katona ment velük, meg négy
paraszt, pásztornak. Éjszakára kigyulladt a ház, amelyikben a százados aludt.
Lövés most nem esett. Először oltogatni próbálták, aztán sorsára hagyták, hadd
égjen le. A százados káromkodott, át kellett költözni egy másik házba. Felverték egynek a lakóit, kizavarták az istállóba. Mentek azok nagy alázatosan.
A százados hirtelen összehúzta a szemét.
— Te — mondja új szállásadójának —, nem te mentél el az állatokkal
pásztorkodni?
— Nem én, u r a m . . . Itthon voltam egész nap.
— Ne hazudj, megismerlek a veres hajadról, meg a bajuszodról.
Az őrmester is így emlékezett. Hirtelen elszalasztott két-két katonát azokhoz a házakhoz, ahonnan a másik hármat összeszedette, — öt perc múlva a
másik három pásztornak küldött is ott szorongott a tiszt előtt. — Hogy kerültetek vissza? — El se mentünk mi, uram... — Ne hazudozzatok, felköttetem
valamennyiőtöket. — De azok csak a vállukat vonogatták s néztek egymásra,
meg a katonákra, csodálkozva, hogy ilyenkor éjszaka cibálják elő őket az ágyból. — A két katonával mi lett? — De hát erre is csak a tenyerüket tárták szét.
— Kettőt agyonlőni — rendelkezett a százados. — Ha nem beszélnek, reggel, a másik kettőt is.
Az őrmester csak az istállóig vitte a két kijelöltet, ott ásatta el őket
mindjárt a trágyagödör mellett. A másik kettő mellé őrt állított. A százados
cigarettázva járkált fel-alá s a csizmája szárát csapkodta.
— Ezek mind a lázadókkal tartanak...
Reggelre a két fogoly eltűnt, az őrzőül melléjük állított katona is. Sorakozó, létszám, — kiderült, hogy nem is csak ez az egy hiányzik, illetve a két
elküldöttel együtt három, hanem nyolc.
— Micsoda? Hát már a katonák is megszöknek? Vagy eltűnnek?
De nem volt idő töprengeni vagy dühöngeni, mert újra lövöldözés kezdődött: a felkelők most nappal jöttek le a hegyről.
Dél felé karéjban vették körül a falut: a százados visszavonulásra gondolt.
Hat halott, tizennyolc sebesült, két halott még az előző éjszakai lövöldözésből,
meg hat sebesült, s az a nyolc, aki eltűnt. Negyven ember veszteség három
nap alatt. Formális ütközet nélkül.
58

De délutánra visszavonulni se lehetett, mert a házakból is lövöldözni kezdtek, először csak itt-ott, aztán egyre sűrűbben. A sereg fele, ha meg tudott
menekülni a faluból, fejvesztetten, rendetlenül, futva.
A többi ott maradt. S ott maradt, de elevenen, az a nyolc is, aki a hegyek
felől jött elő, a szabadságharcosokkal.
[1948]

SARKADI IMRE RAJZAI

59

A drámaíró Sarkadiról
BESZÉLGETÉS HORVAI ISTVÁNNAL
Egy évtizeden át volt Sarkadi Imre barátja és rendezője. Jól ismerte az írót, az
embert. Ő vitte színre először az Út a tanyákrólt és a Szeptembert, s mindvégig
alkotó kapcsolat fűzte Sarkadihoz: drámaterveinek megvalósulását valamennyi
kortárs
közül legközelebbről figyelhette. Sarkadi halála után a Ház a város mellettet rendezte
meg Veszprémben és Budapesten, s kétszer is a Szeptembert
a televízió
számára.
Szakmai tanácsadó volt a Szépirodalmi Könyvkiadó gondozásában megjelent
életműsorozat Drámák című kötetének összeállításakor. Az Üt a tanyákról, a Szeptember
és
az Oszlopos Simeon keletkezéséről többször is nyilatkozott, de barátjával való együttműködésük teljes történetét ezúttal tekintette át először. Beszélgetésünk
során felidézte, hogyan ismerkedett meg Sarkadi
Imrével:
— Imrével a jelenlegi Madách Kamaraszínház épületében, egy kis irodahelyiségben találkoztunk először. Nem volt túlságosan bőbeszédű, nagyon zavart volt, biztosan én is. Ténfergett, meg cigarettázott, meg görbe hátú v o l t . . . Ez ötvenegy nyarán
történt, akkor lettem a Madách igazgatója. Mészöly Dezső hozta be Imrét hozzám.
Előzőleg a Feketéék kilenc holdja című rádiójátékát adta ide, hogy ebből lehetne darabot írni. S valóban ez a hangjáték volt aztán az Űt a tanyákról című d r á m a
magva.
— Hogyan alakult ki a darab végső formája?
— A Feketéék kilenc holdja úgynevezett móriczi parasztdráma volt, annak m i nősült nálam is természetesen. Az én dramaturgiai szemléletem a Szovjetunióban eltöltött másfél év alatt erősen pártos szemléletté vált, úgy gondoltam, nem elég megmutatni egy parasztcsalád földéhségét, széthullását, mert ezt még tudták a régiek is,
a háború előtti nemzedék. Bele kell helyezni a - társadalmi fejlődésbe, s meg kell
köré teremteni azt a világot, amelyik jelenleg épül. Így keletkezett az első és a m á sodik felvonás első képe és a harmadik felvonás. És így indultunk el az annak
idején nevezetes ezer oldal felé. Egyre sokrétűbbé vált a feladat: legyen egy szövetkezet, a szövetkezetnek legyen egy ilyen-olyan vezetősége, akkor jöjjön Budapestről
egy munkás — akik jöttek is valóban, abban az időben. Imre különféle írásaiban
meg is voltak ezek az elemek,, ezekben teljesen hittünk is különben. Csakhogy a
segítség a parasztságnak, hogy a szövetkezeti útra lépjen — bár mindenesetre élő
valami volt —, tulajdonképpen éppen olyan erőszakolt volt az életben, mint amilyen
idegen test lett a darabban. A mű nem tudta megcáfolni a valóságot, akárhogy igyekezett. Ha azonban Imre a valóságot boncolta volna tovább, a tragédiát, a d r á m á t
abba foglalta volna bele, a darab nyilván nem felelt volna meg annak a követelménynek, mi akkor egy ilyen témát elfogadtat.
— Ezért volt szüksége dramaturgi
segítségre?
— Igen. Kifejezetten az én erőszakoskodásom nyomán történtek a folyamatos
változások. így alakultak ki aztán lassan a mellékszerepek. Az első felvonásban sok
változás azért történt, mert bekerült a párttitkár. De akkor a szerelmi vonal is
induljon meg. Nézzük meg, hogy Rozi meg ő hogyan lesznek drámailag érdekessé,
tehát nemcsak bejön valaki és csinálja a társadalmi átalakítást, hanem legyen érzelmileg is kötött. Aztán jöttek a dramaturgiai szabályok, hogy hogyan lesz egy darab
igazán konfliktussal teli és érdekes. Emlékszem olyan elem betételére, mint mondjuk
a kazal felgyújtása. Ez kifejezetten a szovjet regény- és drámairodalomból került
bele. Szabo'tázsok, hogy fokozódjék az izgalom. A harmadik felvonás utolsó jelenetét,
a közgyűlés-jelenetet nagyon sokszor dolgozta át. (Később a közölt szövegből el is
hagyta.) Kulcsjelenet a párttitkár és Fekete Antal beszélgetése. Sokszor és nehezen
írta át. Ezt is főleg azért, hogy a két vallomás, m a j d az egymásratalálás hihető
60

legyen. Fekete Antalt be akarják léptetni a tsz-be. Szóljon arról a darab, hogy út a
tanyákról — be a szövetkezetbe. Az ú j cím világosan jelezte, miként alakult át a
téma. A darab így az ingadozókról szól.
— Fennmaradt a drámának egy korábbi változata is, s ez lényegesen eltér a
végső szövegtől.
— Persze, mert Imre megrendelésre azonnal odaállt és gépelt. Ez hol másfél
oldal, hol harminc oldal volt, hol újrakezdett egy felvonást. Irt, azonnal találkoztunk, megbeszéltük mi az, ami nem tetszik benne. A régi lakásunkban, az Akadémia
utcában hasaltunk a földön őrületes mennyiségű kiterített példányok között, és mindig állítottuk össze azt, ami ebből kellett. Aztán egyszer meg — amikor nem ment
neki a harmadik felvonásban a párttitkár jelenete — bezártam az irodába, hogy
addig nem jöhet ki, amíg meg nem írja. Különben otthon dolgozott nagyon sokat.
Egyszer lementünk Hajdúsámsonba, egy hétig ott voltunk ketten, hogy lássak valamit a szövetkezeti életből. Nagyon dohos, de tiszta parasztszobában laktunk, borzasztó hideg volt, rengeteg pálinkát ittunk. Szinte mindig sötét volt, olyan hamar
esteledett. Bementünk a szövetkezeti irodába, parasztokkal beszélgettünk a f ö l d r ő l . . .
Akkor divat volt, hogy az ember egy hét alatt megismerkedik az é l e t t e l . . .
— Mi volt a véleménye azoknak, akik hivatalból olvasták az Űt a tanyákrólt?
— Révai, amikor elküldtük neki a darabot, öt vagy hat pontban tett kifogásokat, illetve értékelést. Egyre emlékszem: ahelyett, hogy lelkiznének és moralizálnának, miért nem agitálják a parasztokat, miért nem buzdítja a párttitkár jobban a
versenymozgalomra őket. Később aztán Fekete jellemét és Pécsi alakítását nagyra
értékelte, és külön prémiumot — ötezer forint prémiumot — kapott Pécsi, Dayka és
én. Háromszor ötezer forintot, őrületes összeg volt akkor, 52-ben! Az előadásról beszélgetve pedig azt mondta: hát nézze, ahogy Pécsi ezt eljátssza, ezzel megmentették
a helyzetet, a darabot.
— Hogyan fogadták a Madách Színházban a drámát?
— A színészek nagyon szerették, a Szeptembert aztán még inkább. Azt szerették
Imre írásaiban, hogy azokban valóságos alakok valóságosan beszéltek. Többségben
ugyanis sematikus magyar és szovjet darabokat játszottunk, és hirtelen itt valóságos
emberi sorsokkal találkoztak. A szó igazi értelmében realista szöveggel, emberábrázolással és pszichológiával. Kétségtelenül ehhez még erősen hozzájárult Imre egyénisége, vonzereje, megjelenése. A színházban nem volt ember, aki őt ne szerette volna,
a csöndességét, szerénységét, ahogyan figyelt, javított, ahogyan egy megjegyzést
t e t t . . . mintegy t a n u l ó k é n t . . . ez volt az alapmagatartása.
— Figyelte a darab színpadra állítását?
— Végig, ő végig ott volt minden próbán.
— Milyen visszhangja volt a darabnak?
— Nagy szakmai sikere és visszhangja volt. A teljesen fölszíni ábrázolással
szemben betört egy valóságos hang, és a játék kidolgozottsága. A pontos pszichológiai
ábrázolás nagy visszhangot keltett. A kritikákban persze levágták. Egy-egy helyen
módjával megdicsérték, hogy ez mégiscsak nagy jelentőségű. Volt, aki nagyon értelmesen írt arról, hogy megvolt a drámának az igazi magva, azt kellett volna kifejleszteni. Mert ez itt tulajdonképpen a Fekete család drámája, és nagy kár volt fölhígítani.
— Sarkadi ekkor már meglevő drámatöredékeit
hogyan ismerte meg?
— Továbbra is szerettem volna Sarkadi-darabot bemutatni, és kértem, mutassa
meg, miket írt régebben. Ezekben az időkben ismertem meg a Hannibált,
Lukréciát,
Elektrát. A próféta című befejezett darabja viszont csak később, Imre halála után
került hozzám.
— Mi volt akkoriban a benyomása az említett
töredékekről?
— A Hannibal, az Elektra meg á Lukrécia megírásakor a girodoux-i és a Bernard Shaw-i történelem- és irodalomszemlélet volt nagy hatással rá. Ezt mi akkor
bőségesen meg is beszéltük. Egyébként, hogy milyen írók felé vonzódott, kritikáiból
is látható. Bár többször szóba került, hogy a Hannibálból készítsen darabot, abban az
61

időben inkább azt akartam, hogy az akkori valóságról írjon, mert úgy véltem, ez az
ereje. Ma a töredékeket többre tartom, akkor sokkal inkább az utánzást láttam
bennük. Hangjuk nem látszott igazi Sarkadi-hangnak. S valóban nem fordult egyszer
sem annyira ezekhöz, hogy befejezésüket maga sürgette volna. Legfeljebb arról beszéltünk, hogy milyen jó a Hannibálnak vagy a Lukréciának egy-egy jelenete. Az
Elektrából meg is rendeztem néhány éve a főiskolán egy fölvonást, nagyon jónak,
nagyon erősnek bizonyult. De annak idején legkevésbé az Elektrával foglalkoztunk,
mert azt a hatást tükrözte, ahogy a franciák a klasszikus anyagokat feldolgozták.
Hogy aztán mindez hogyan segítette őt későbbi írásainak szellemi tornáiban, a megfogalmazás bravúrjában, illetőleg az erős szituáció megteremtésében, az más kérdés.
A lényeg az, hogy Imre nem hozta be a színházba az említett töredékeket, odáig
nem jutottunk, hogy: na, ebből csináljunk darabot, mit szólnál hozzá. Azért is m a radtak befejezetlenek azt hiszem, mert nem volt neki agresszív dramaturg partnere,
aki rákényszerítette volna, hogy befejezze ezeket. Amikor megmutatott ilyen régi
anyagot, mindig afelé ment el a beszélgetés, hogy írjál a máról. Sokféle t é m a felé
mentünk a k k o r . . . Kapkodtunk, hogy mit lehet az Üt a tanyákról után ú j a t hozni,
de egyszerűen nem volt rá lehetőség, hogy a Madáchnak lényeges dolgokról írhasson.
Ezért jött elő az Egyszer jóllakni ötlete, hogy akkor feldolgoz egy Móricz-témát.
— Ebből is csak néhány jelenet maradt fenn. Merrefelé indultak
akkor?
— A Január lett volna az Űt a tanyákról utáni időszaknak a darabja. Szinopszisát akkor írta, amikor 53 elején Balmazújvároson volt. Komolyan szó volt arról,
hogy megcsinálja. Nagyon jó, amit felvázolt, és nagyon sajnálom, hogy nem valósult
meg. A Január mellett még a Kőműves Kelemen is foglalkoztathatta őt Balmazújvároson, hisz 1952 vége volt a legkeserűbb időszak, azért is ment Újvárosra, hogy találjon valami lehetőséget, hogy hogyan éljen tovább.
— Töredék maradt a Kőműves Kelemen is. Kéziratának
külső jegyei
szerint
1948—49-ben keletkezett. Gondolja, hogy újra szerepe lehetett a darabnak ebben az
időszakban?
— Vannak olyan elemek benne, amelyek azt mutatják, hogy még a kezdet kezdetén, 47 táján kezdte el izgatni a téma — szocializmust építeni —, de ezek a változatok még nem tragikus kicsengésűek. A téma nyilvánvalóan akkor ért be, amikor
kérdésessé vált, hogy szabad-e áldozatot hozni, tehát a problematika mélye valószínűleg 53 körül érdekelhette újra. Mindenesetre a lényege ennek, hogy a Kőműves
Kelemen tragikai menete nyilván akkor erősödött föl, amikor magának a társadalmi
helyzetnek az ellentmondásai kiéleződtek. Abban az időben nem szerettem a színpadon a parabolisztikus ábrázolást. A valóság — ez volt a törekvésem, így ezzel a darabbal nem foglalkoztam akkor igazán.
— Volt aztán egy Sarkadi-dráma, mely igen közel állt a
megvalósításhoz.
— Igen. Mikor feljött Balmazújvárosról, hamarosan elkezdte írni ezt a darabot,
a Párbajt. No, ez volt a nagy témánk, ez biztos volt, hogy ebből lesz darab, m e r t
enyhülés jelei mutatkoztak. A Párbajban igen nagy lehetőséget láttunk, rettentően
szerette, én is. Nagy írás volt alakulóban. Ezzel a drámával komolyan számoltunk a
következő 54—55-ös évadra, de mire a mondanivaló kibontakozott, újabb fordulat
'következett be. Abban az időben Imre annyira volt egyszerre író és közéleti ember,
hogy tudta, darabja az ú j r a megváltozott helyzetben nem kerülhet színre. Nagy veszteség, hogy a Párbaj befejezetlen maradt, hogy nincs megírva, nincs befejezve. Talán
Imre egyik legnagyobb drámája lett volna.
— Hogyan jött létre aztán a Szeptember?
— Miután félbemaradt az Egyszer jóllakni 52-ben, a J a n u á r 53-ban, a P á r b a j
54-ben, megint sok mindenen törtük a fejünket az 55—56-os évadra. A darabírás
azonban húzódott, Imre filmet írt, a Körhintát, nagyon jó formában volt akkor. Gyötörtem, hogy írjon, írjon, de soha semmi nem volt. Mondom neki, akkor feljövök
Galyára; azt mondja, lesz, addigra lesz Fel is mentem, hogy utánajárjak, mert m á r
égetett a következő évad. Ez 55 nyár elején lehetett. Ott várt az autóbuszmegállónál.
Mondom: „Na, mi van? Megvan?" Azt mondja: „Megvan." „Hol? A fejedben? Csak
62

a fejedben?" „Nem." És akkor azt mondta, menjünk be a sörözőbe... ott leült,
elém tette a kék füzetét: itt van. Az a címe, hogy Szeptember. Itt vannak a szereplők, apa, és annak, nem tudom, hét gyereke... és azok elhagyják, erről szól a darab.
És itt van a darab vége, a zárójelenet — ez volt még — d é áz egész darab benne
van a fejemben. Akkor rettentő nagyot nevettem, mert ez olyan volt, mint Karinthynál az a Herczeg-utánzat, amiben mindenkit úgy hívtak, hogy úgy hívtak. Itt is volt
egy családfő, és mindenkit utána ugyanúgy hívtak. Ne linkelj — mondom — hát mi
az, hogy a hét g y e r e k e . . . De aztán elolvastam az utolsó mondatokat: csodálatos
volt, s úgy volt kész, mint ahogy később a darabban is. Leírta az utolsó szóig. Azt
mondja: a többi már semmi, megvan az utolsó mondat. Kész. És akkor tényleg egészen nyugodtan hazajöttem, meghirdettük és abban az évben bemutattuk télen. No,
ezen egy szót nem változtattunk, ez a másik emlékem az ezer oldallal szemben. Lehetett volna változtatni, most már, mai fejjel például látom, hogy hosszú a párbeszéd
a tanító és Sipos közt az első felvonásban. Kétségtelen, a darabon szerkezetileg még
dolgozhattunk volna. A Szeptember a balmazújvárosi korszak emléke és terméke.
A darabban — minthogy nagyon szerette Csehovot — erős Csehov-hatás érezhető.
De ugyanakkor a Móricz-hatást vitatom. Igaz, hogy Móriczot nagyra becsülte, de
tőle a társadalomnak és az alakoknak a Móricz-féle liberális és bizonyos népszínműves árnyalatú szemlélete nagyon távol állt.
— Említette, hogy a Szeptembert méginkább szerették a szereplői.
— Valóban. A házi színpadon olvastuk fel, óriási hatást gyakorolt, egyszerűen
„kiütötte" a társaságot. Pécsi Sándor egészen magánkívül volt. A stílus, a mondanivaló, a líra, amit itt hozott, nagy jelentőségű volt. Érdekessé tették a Szeptembert a
csöndes felvonásvégek is. S az, hogy így foglalkozik valaki szövetkezeti témával, rettentő erős és bátor volt akkor. Imre ott ült a próbákon végig, akkor már dramaturgja volt a Madáchnak. Kisebb korrekciókat is végzett. Jelenléte a színház belső
szellemi és erkölcsi értékét emelte. Nagyon sokat jelentett az embereknek a szellemisége, beszélgetése, más darabokról alkotott véleménye. A Szeptembert rövid ideig
próbáltuk, három és fél, vagy négy hét alatt mutattuk be, nagyon jó alkotóhangulatban. A bemutatónak nagy sikere volt. Itt megint azt kell mondanom, hogy szakmai
visszhangja korszakalkotónak tűnt.
— A Szeptember után két évig nem készült új dráma. Milyen emlékei vannak
a következő darab, a Ház a város mellett
keletkezéséről?
— A Ház a város mellettet pályázatra írta. 57 tavaszán a Fővárosi Tanács Népművelési Osztálya összehívott tíz írót, és tízezer forintos pályadíjat tűzött ki, amelyből ötezer forintot azonnal kifizettek, és ötezret akkor, amikor elkészül a darab.
Márciusban írták ki és következő márciusra kellett megírni. Akkor én már nem
voltam Pesten, csak hétfőnként jöttem föl Miskolcról, tehát csak arra emlékszem,
ami ezeken a hétfőkön történt. A Ház a város mellett első felvonását Imre még
akkor tavasszal, az első nekibuzdulásban megírta. Valamikor télen, vagy következő
tavasz felé elkészítette a másodikat is, és a Madách Színháznak szerette volna adni.
Akkor egy áprilisi vagy májusi napon — közben már lejárt a beadás határideje —
egy hétfőn megyek hozzá, borzasztó gyorsan gépel Imre. (Ez feledhetetlen, mint az
őrült, úgy gépelt.) Kérdezem: mi van? Azt mondja: idetelefonáltak, hogy ha nem
adom be déli tizenkettőig, akkor nem fizetik ki a pénzt. így hát a nagy művészi
kérdés, hogy miért ilyen ennek a darabnak a harmadik felvonása — ebből fakad.
Kellett még legalább tizenöt vagy húsz oldal, s ami eszébe jutott, azt gondolom,
gyorsan belegépelte. Attól függetlenül vannak remek részek itt is, csak nincs végiggondolva a harmadik felvonás vége. A darabban az igazi alak Bátori — Bátori figur á j a többször is visszatért írásaiban —, mégis Simon József problematikája az, ami
izgatta őt, amiről addig nem írt. Nem fogadta el a Madách Színház a Ház a város
mellettet. Akkor, mint egy nem igazán befejezett darab, lekerült a napirendről.
— Sarkadi életében nem is vitték színre.
— Nem. 67-ben rendeztem meg Veszprémben, ott igazolódott, hogy a harmadik
felvonást gazdagítani kell. Bátorinak és az asszonynak a problematikáját néhány
63

évvel később a Pesti Színház előadásában a Bolond és szörnyeteg című kisregényének mondataival próbáltam jobban kibontani. A Ház a város mellett egyébként azért
nem igazán jó darab, mert itt Imre hozzányúlt az ötvenhat előtti ellentmondáshoz,
de nem írta ki-ennek sem a következményeit, sem a belső összeroppanásokat. Elnagyolta a harmadik felvonásban azt, hogy kiből mi lesz, milyenné válik a sorsa, vagy
hogyan roppan össze. Éppen azért, mert 6 a problémamélységgel tűnik ki, azért
szembeötlő, amikor nem igazán gondol végig egy problémát.
— Előkészítője-e a Ház a város mellett az Oszlopos Simeonnak és az Elveszett
paradicsomnak?
— Csak egy szempontból, úgy gondolom. Megírásával felszakadt Imréből egy
olyan írói réteg, amivel drámaíróként évek óta nem foglalkozott. Visszatért a s a j á t magáról és ellentétéről szóló vallomásokhoz, tehát ú j r a az értelmiségről írt, ahogyan
majd az Oszlopos Simeonban és az Elveszett paradicsomban is, de ezek különbözőképpen megérett témák voltak. Hiszen az Oszlopos Simeon kisregény m á r 1948-ban
megvolt, s bizonyára ez az az írása, mely megalapozója mindannak, amit ötvenhat
után írt. A próféta című darabja még korábbi munkája, s szintén előképe lehet az
utolsó műveknek. Filozófiája, hogy aki fecseg, fecseg, amellett elmegy az élet, de ezt
még gyerekfejjel írta. Szemlélete bár ironikus, de liberális. Tehát sok minden régen
megvolt benne már abból, ami őt az ötvenes évek végén foglalkoztatta. Ezért szinte
tragikus, hogy nem sikerült időben kivédeni, hogy a Simeont necsak hatvanas műnek
tartsák, és a Sarkadi-vitában nem került kellő hangsúly arra, hogy ez m á r egy
48-ban megírt téma, s hogy nem lehet csupán az ötvenhat utáni csalódottság egzisztencialista földolgozásának tartani. S végül politikai pecsét került a Simeonra, holott
semmi más, mint egy benne 48-ban már teljes erővel meglevő lelkiállapot továbbvetítése. Tehát éppen alkatának és egyéniségének legtermékenyebb és legérdekesebb
írói rétegét hozta fölszínre a Ház a város mellett után a Simeon-darab megírása,
szemben az ötvenegytől ötvenhatig írt drámákkal, melyekben társadalmi megfigyeléseket bocsátott közre leíró módon. S bár voltak lírai elemek azokban a d r á m á k b a n
is, lényegében drámaíróként akkor társadalomelemző munkát végzett. Darabjaiban a
Ház a város mellettel kezdődött el az értelmiség élveboncolása.
— Az Oszlopos Simeon és az Elveszett paradicsom párhuzamosan íródott. Hogyan
is volt ez valójában?
— Az Elveszett paradicsom első változata egy rádiójáték volt, amit 59-ben adott
be a Madáchnak, hogy abból írna darabot. Ez akkor valahogy nem jött létre. Imre
nagyon elkeseredett. Volt már egy csomó részlet a drámából is, ami nagyon jó volt,
remek volt, de félretette. Fantasztikus regénybe kezdett, írt a Nők Lapjába, és több
filmforgatókönyvön is dolgozott. Nagyon szeretett volna írni abban az időben. Sok
minden volt benne és nem tudta, hogy merrefelé menjen. Egyikén ama bizonyos hétfői napoknak végiglapoztuk vagy végiggondoltuk azokat a régi témáit, amikhez újból
hozzányúlhat, s akkor ismét ideadta az Oszlopos Simeon című kisregényt. Azt a j á n lottam, hogy próbálja meg darabnak megírni. Nagyon tetszett az ötlet neki. „Vinc z é n é . . . ! Ez jó, ezzel fogok foglalkozni." És akkor nagyon gyorsan meg is írta.
Minthogy én mindig csak hét elején jöttem haza, a Simeon megírásának történetét
valójában nem tudom, de fázisait lényegében ismerem. Ami kész volt, megmutatta.
A regénytöredék és a dráma írását tizenkét év választotta el egymástól. Sarkadi
mondanivalóját, kifejezésmódját az idő érlelte, gazdagította, megemelte. De emlékszem, beszéltem vele arról, hogy nem tetszik nekem az idősíkok váltása. Akkoriban
jelent meg a modern drámában az idő- és térjáték, mint divatos forma, talán ezt
akarta ő is alkalmazni, vagy talán nem talált más formát, hogy Kis János lelkiállapotát kifejezze. De ez egyáltalán nem neki való volt, lévén egészen más alkatú
drámaíró. Arra azonban nem került m á r sor, hogy a darabon valamilyen javítást
végezzen, mert nem fogadta el a Madách előadásra. Ekkor a Simeont egészen félretette. Különben az Oszlopos Simeont az Elveszett paradicsommal együtt úgy ajánlottam neki, hogy vegyen példát Németh Lászlóról, aki a fióknak is megírja a darabjait. Tehát igenis csinálja, dolgozzon, és elő fogják előbb-utóbb adni. És ez akkor
64

abban a pillanatban véletlenül hatott. Megírta az Oszlopos Simeont, és annak visszautasítása után azt mondta: fogok én olyan darabot írni, amit bemutatnak. S ekkor
visszatért az Elveszett paradicsomhoz. Előzőleg úgy találta, hogy a darab problematikája csak rádiójátékhoz elegendő, most azonban már Pártos Gézának, a Madách
Színház rendezőjének biztatására is — aki később a drámát meg is rendezte — mégis
hozzáfogott. Az Elveszett paradicsom elfogadása Imre halála napján történt, de ő
erről már nem értesülhetett.
— Beszélgetésünk során több darab létrejöttéről szólt, mégis megkérdezem
külön
is: milyen volt Sarkadi drámaíró módszere?
— Nem volt drámaírói módszere. Drámái mégis erőteljesek, mert nagyon ismerte
az embereket, akikről írt, és mélyen belehatolt ezekbe a sorsokba és lelkekbe. Lehet
azt mondani, profi szemmel, hogy ezek, talán az egy Elveszett paradicsom kivételével,
gyengén szerkesztett, vagy nem jól szerkesztett, vagy a szerkesztés szempontjából
rengeteg kifogásnak alávethető darabok. Az Űt a tanyákról teljesen eklektikus, aminek egyik főbűnöse én voltam, éppen, mert dramaturgiára akartam tanítani, egy
bizonyos f a j t a dramaturgiára. S ha a későbbi műveket tekintem is, azt kell mondanom: nem tudott még igazán drámát írni. Egyik helyen tíz perccel tovább beszélteti
szereplőit, a másik helyen kevesebbet mondanak a kelleténél. A párbeszédek, amiket
közölt, teljesen igazak voltak, és a drámai játék egymásutánja is megy egy végkifejlet felé. De hogy ezt hogyan kell megkonstruálni, ez a természetellenesség nem volt
sajátja. Ahogy Csehov, Németh László vagy Illyés Gyula drámaírói módszerét tankönyvszerűen fel lehet dolgozni, hogyan is ír ez az ember, Sarkadinál — az az érzésem
— nincs megfogható módszer, holott nála olyan alakok vannak, olyan sorsok vannak, amelyek mindenképpen drámába kívánkoznak. Imre tudta, hogy a történet melyik fázisában ki mit gondol és hogyan viselkedik, vagy milyen helyzet viszi a sorsát
még erősebben egy bizonyos végkifejlet felé. De ő végeredményben epikus a drámáiban is, csak hallatlan erős tragédiaérzettel. A Szeptember első felvonását, ha drámaíróbb alkat, meg tudja úgy konstruálni, hogy stiláris vezetése ne legyen annyira más,
mint a második és harmadik felvonásé. Ugyanígy, ha az Oszlopos Simeonban elkerülte volna az időbeli visszaugrást, akkor ennek az első részében is drámailag tökéletesen létrejött lélektani folyamat valósulna meg. Az, hogy a teljes elembertelenedés, a teljes magány sínjére való ráállás folyamatát itt egy ilyenfajta betét megszakítja — durva szóval mondom —, műkedvelés érzetét kelti. Mert egyszer fordul elő,
aztán soha többé nem. Az Elveszett paradicsom az, amelyik leginkább az úgynevezett
realista dráma szabályai szerint megy végig, és ilyen módon stilárisan legkönnyebben
játszható. A témában, az emberek ábrázolásában, az előadott társadalmi gondolatban,
ennek előrevetítésében, megérzésében: ebben volt ő újító. Ismétlem: nem tudnék
megfogalmazni valamilyen drámaírói módszert. írta, gépelte, írta. Jó ez vagy nem
jó, a kontroll az volt, hogy félremegy-e, nem így van-e, melléktémára kerül-e. A főtémához ragaszkodott. Szerkesztgetett is, mert fölírta a jelenetsorokat — ilyen is
volt, emlékszem —, de a jelenetsor összeállításának csak az volt a szempontja, hogy
hogyan alakul, hogyan mehet tovább a hős. Híres mondása volt, hogy az ember nem
fejlődik, csak okosodik. Nagy vitánk volt: „Fejlődjön már az az ember!" „Nem fejlődik, csak okosodik, legföljebb" — mondta. Ez azt tükrözi, hogy az ő véleménye
szerint a drámai hős legföljebb többet és többet tud meg az életről, többet fedezhet
fel arról, ami saját maga, de ez nem jelenti azt, hogy fejlődik. Ez a f a j t a dráma,
amely tulajdonképpen semmiféle fejlődést nem tükröz, ez mai, nagyon modern
dráma, kétségtelenül a csehovi drámához hasonlít. Ugyanakkor Imre kifejezési eszközei megmaradtak a hagyományosabb magyar realista drámaszerkesztésnél.
— A Sarkadi-drámák
fontos jellegzetessége a bennük megjelenő
humor.
— Ha rendező és színész tudja, hogy milyen humora van, ha valóban az ő jellegzetes humorát közvetíti — fanyar, ironikus, önmagával mindig gunyoros, önmagából bohócot csináló h u m o r á t . . . ha ezt e l k a p j á k . . . ha valaki nagy tehetséggel rátapint arra, hogy miből fakad ez a humor, mely alkati h u m o r . . . ha megérti, hogy
ő nem poénokat, hanem alkatot ír — például azt, hogy hogyan ül ez az ember, mi5 Tiszatáj

65

közben a szövegét mondja, milyen mozgásokat végez — az hitelesen játszhatja Sarkadit. Azaz, akinek az érzéke megvan ehhez, az t u d j a a humorát közvetíteni. Akinek
nem, az nehéz helyzetekbe j u t h a t
— Hogyan jellemezné egy fiatal rendezőnek a drámaíró
Sarkadit?
— Ha valaki a mai kor legfőbb problémáival és a jelen nagy értelmiségi alkatainak legfőbb problémáival vagy embereivel akar találkozni, és ezt akarja színészeivel kőrealizmusban előadni — mert az Oszlopos Simeon abszurditásában is tulajdonképpen az a tragikus, hogy ez teljesen igaz —, akkor az forduljon Sarkadihoz. Lehet
játszani, nagyon lehet játszani. De csődbe kerül, ha elvont oldalról próbál közelíteni
hozzá. Ha pedig egy rendező azt mondja: énnekem ebből ez meg ez a mondanivalóm,
az majdnem biztos, hogy félreviszi. Nagyon erősen hozzátartozik a megrendezéséhez
az is, hogy ismerni kell — mint Csehovnál is — műveit és hangvételét, stílusát, az
embert, azaz nagyon körül kell járni, úgy lehet csak jó előadást létrehozni. Például
az Oszlopos Simeonban az ivásnak fiziológiailag hozzá kell tartoznia a főhőshöz.
Ahhoz, hogy a fölmentés, a megértés, a részvét teljes legyen, a színésznek olyannak
kell lennie, aki tudja ennek a belső marását, és aki ennek az összes poklán, buktatóján átment.
— Hogyan látja barátja életművének
zárószakaszát?
— Sarkadinál az Oszlopos Simeonnal és az Elveszett paradicsommal befejeződött
egy drámaírói korszak, amit így nem folytatott volna tovább. Amit ezekről az e m berekről, erről a korról ki akart fejezni, elmondta. Mennyi minden volt, vagy lett
volna még benne, ez csak akkor derülhetne ki, ha lenne föltámadás.
CSONTOS SÁNDOR

A KÖRHINTA FORGATÁSA IDEJÉN. SARKADI MELLETT F A B R I ZOLTÁN, A

68

RENDEZŐ

MÁRKUS

BÉLA

A léhaság zsenijei
SARKADI IMRE DRÁMATÖREDÉKEIRŐL

1945 bőven árasztotta az eseményeket Sarkadira. Az évnek még úgy indul neki,
mint egy volt szélsőjobboldali lap újságírója, s úgy hagyja maga mögött, mint a
parasztpártnak, az ú j társadalmi rend egyik legharcosabb pártjának szószólója. A végletek útját járja. A háborúból a békébe jut. Az esztelen pusztítások ellen nem emelte
fel a szavát A béke, az újjáépítés ügye mellé mindjárt a háború befejezésekor odaáll. A kezdetektől alárendeli magát a demokratikus társadalom céljainak, mintha önmagával nem is volna elintéznivalója. Mintha nem kellene leszámolnia a múltjával.
A vállalt munka, az újságíróskodás azonban napról napra diktálja a tennivalókat.
Az idő sem kedvez, de a m ű f a j sem a szembenézésnek, önvizsgálatnak.
Amit nem végzett el a Tiszántúli Népszava és a Debreceni Szabad Szó riportere, feltehetően megcsinálta a drámaíró: számvetést készített önmaga múltjáról.
Értékelte-értelmezte mindazt, ami vele történt. Megkísérelt feleletet adni arra, hogy
mit kellett volna másként tennie. Mit azért, hogy az események ne csak történjenek
vele, de ő is előidézőjük legyen. A cselekvő ember útjának keresése foglalkoztatja.
A megcsömörlött, az élet alakítására képtelen, ugyanakkor a vegetatív élet adományait elfogadó hősöktől eljut a „műért magáért" élő, a munkában örömet találó
hősökig. Hannibáltól és Tarquiniustól, Brutustól és Aigisthostól Kőműves Kelemenig.
A végletek útjánák állomásait négy drámatöredék jelzi: a Hannibál, a portás, a
Lukrécia, az Elektra és a Kőműves
Kelemen.
Keletkezésük idejéről — mint általában a Sarkadi-művekéről — vajmi keveset
tudunk. Több momentum azt valószínűsíti azonban, hogy 1945-ben születtek, vagy
legalábbis csírájukban, vázlatformájukban már megvoltak ekkor. Az idők során
többször is elővehette őket a szerző, írhatott hozzájuk, átírhatott bennük egy-egy
jelenetet — a mondanivalójukat viszont nem módosította lényegesen. így az egyes
darabok változatai — a Hannibálnak például nyolc, a többinek is négy-öt — legfeljebb dramaturgiai szempontból volnának érdekesek, ha a kéziratok elárulnák, mikori
fejlődési állapotot rögzítenek.
Mi szól a négy drámatöredék 1945-ös keletkezése mellett? Furcsa mód már
maga az a tény is, hogy ebből az évből Sarkadinak nem ismerünk más szépirodalmi
jellegű alkotását. Már pedig elképzelhetetlennek látszik, hogy az a Sarkadi, aki kicsi
korától író akart lenni, s aki a világháború idején szinte minden szépírói műfajjal
megpróbálkozott, a béke első évében megelégedett volna az újságírással.
Nem valószínű, hogy megelégedett. Már csak azért sem, mert hosszú szünetek,
kényszerű és részben önként vállalt hallgatások törték meg újságírói pályáját. Láttuk, hogy a Tiszántúli Népszavában és a Debreceni Szabad Szóban hetekig nincs
jóformán egyetlen cikke sem. És tudjuk azt is, hogy az év elején, áprilisig, májusig
munka nélkül van. Az év végén pedig — novemberben, decemberben — alig-alig
jelenik meg írása. S ha ezekhez a hosszú hetekhez hozzávesszük a júniusi — ugyancsak említett — kényszerszünetet, bizonyosnak tetszik, hogy Sarkadinak volt ideje a
négy drámatöredék megírására. Sokkalta inkább volt most, mint 1946-ban vagy
47-ben, amikor egyszerre publicista és színikritikus, egyszerre ír tanulmányokat,
riportokat, kritikiákat és novellákat. Annyit, hogy csodálkozni lehet alkotóerején. Igaz,
szinte mindenhová felkérésre dolgozhat. A biztos megjelenés tudatában. 1947 novemRészlet e g y h o s s z a b b dolgozatból.

5*

67

berében megjelenik az első novellája a Válaszban: az Ödipusz megvakul. Ezután m á r
az elbeszélései közlésére is számíthat. Azokat is kérhetik tőle, főleg a Válaszhoz.
Elbeszéléseket, és nem drámákat. S ezt azért kell hangsúlyozni, mert Sarkadi
írásművészetében ennek az időszaknak — 1946-tól 48-ig — kitüntetett m ű f a j a a novella. Eggyel kevesebb ok tehát, hogy ekkor írhatta volna a töredékeket. S eggyel
több ok, hogy 1945-ben írta: ismert vallomása a magyar drámáról. Drámairodalmunk
és egyáltalán a drámaírás ekkor még nagyon is foglalkoztathatta — Németh László,
Tamási Áron és még talán a Bornemissza Magyar Elektráját átdolgozó Móricz Zsigmond nyomán is. Később — ha csak rövid időre is — lankad ez az érdeklődése, hogy
aztán kritikáiban mondja el véleményét drámáinkról, színházainkról.
Elképzelhető volna, hogy ez idő tájt adja drámaírásra a fejét. Csak azért is
megmutatni, milyen egy igazi színpadi mű. önéletrajza szerint 1948 februárjától
több mint egy évig nincs állásban — ideje tehát ismét van a nagyobb összpontosítást
kívánó alkotásra. A drámatöredékeknek ezt a „kései", 1947 végi, 1948 eleji születését
azonban egyértelműen kizárja a mondanivalójuk, problémaviláguk. Még akkor is, ha
igaz, hogy a drámatöredékek „az ismert, publikált mitológia-parafrázisra épített novellák társdarabjai", s hogy a Hannibál-dráma a Párbaj az igazságért főhőséhez,
Hectoréhoz hasonló „cinikus magatartás kritikájának készült".
A mitologikus novellákkal valóban szembetűnő az Elektra, a Hánnibal, a portás
és a Lukrécia rokonsága. De legalább ilyen szembetűnő a különbségük is. Nevezetesen, hogy Hannibálnak, Tarquiniusnak, Orestesnek nincsenek igazi ellenfelei, velük
szemben nem áll ott egy Achillész, egy Apolló, aki kimondja a megsemmisítő ítéletet: „Csak hazudozott az előbb az ő igazságairól". A különbség a Kőműves
Kelemen
esetében a legszembetűnőbb: a drámatöredékben Boldizsár nem egyenrangú partnere
Kelemennek, a novellában viszont fölébe is nő.
Hogy nem azonos szemlélet szülöttei "a mitologikus novellák és a befejezetlenül
maradt drámák, az talán ennyiből is nyilvánvaló. A kérdés most m á r : mi szól amellett, hogy az Elektra és a másik három töredék korábban keletkezett, mint A szatír
bőre és a többi mitologikus novella? A válasz közelebb vihet a fő kérdésre adandó
felelethez is: mi bizonyítja, hogy a drámatöredékek 1945-ben vagy csírájukban, vagy
végleges tonnájukban megvoltak?
„Nem kell Karthágó — megvan a bennem levő cél és f e l a d a t " — indokolja Hannibál a visszavonulását. „Nem tudják, h o g y . . . egy valamiért érdemes áldozatot
hozni, azért, hogy békében éljen az ember saját magával" — fejti ki Orestes, amikor rá akarják venni az anyagyilkosságra. „ T e . . . magadban hiszel" — hányják
Tarquinius szemére. „Én a megváltást csak saját magamtól várom" — mondja
Kelemen a kételkedőknek.
Közös tehát mind a négy hős abban a hitben, hogy az ember saját maga határozhatja meg sorsát, jövőjét, csak a magamagában levő célt és feladatot kell követnie. Közösek továbbá abban is, hogy mindannyian — talán az egy Kőműves Kelemen kivételével — az erőszakról való lemondással vélik elérni a célt. E szemlélet
gyökereit keresve nem nehéz rátalálni a satayagraha, illetve a „Tartsd magad!" parancsára. A töredékek szerzője szerint a parancs követőit igazolta az idő. A lemondás elegendő a békés élethez. Ebben rejlik a béke magyarázata. A Hannibáloknak,
Oresteseknek meg kell unniok a folytonos harci készenlétet, meg kell unniok a
„szolgálatot", és rá kell döbbenniük, hogy az „öléssel, szaladással" nem tesznek jót
senkinek, s hogy „aki nagy és hatalmas, azt nem hagyják békén soha", ezért „jobb
nagyság és hatalom nélkül élni". Mi az, amit a harc, a háború helyett választanak?
Az öldöklés helyett az ölelést Hannibál Moát, a pásztorlányt, Tarquinius Lukréciát;
Orestes sincs messze attól, hogy Elektra az övé legyen.
Az a Sarkadi, aki A próféta öncélúan szeretkező Karusszóját és Mohamedáját
kívülről, elítélő fölénnyel szemlélte, most, a szerelmet ugyancsak önmagáért, a „teljesítmény kedvéért" hajszoló Tarquiniussal vagy Hannibállal, különösen pedig Orestesszel szinte teljesen azonosul. Ott elítélte a polgári értékrendre épülő magatartás
megnyilvánulásait. Itt azonosulni látszik velük.
68

Mert más érdekeket vizsgál. Más ellentétpárokat állított fel, más lehetőségeket
kínált hőseinek akkor, mint most. Értelmes élet, vagy az ölelés magamagáért —
amott. Menekülés a háborúból, vagy az öncélú szeretkezés — emitt. Nem kétséges:
az író mindenekelőtt azt t a r t j a fontosnak, hogy szűnjön meg az esztelen pusztítás.
A háború kizárja az értelmes élet lehetőségeit; az „életért magáért" élő Boldizsárok
lehetőségei között viszont ott szerepelhet az értelmes élet. A háborús létezés nem
kínál semmiféle távlatot; csírájában a legcéltalanabb tengődésben is ott a jobb, szebb
élet. Csak meg kell győzni az evésben-ivásban, szeretkezésben az élet egyedüli örömét lelő embert, hogy vannak más örömforrásai is az életnek. Meg kell győzni, fel
kell kelteni az igényét: nevelni kell — a tanulságok ide csúcsosodnak.
Sarkadi nem juttatja el a hőseit ehhez a felismeréshez. Mindez már nem Hannibálék ügye, hanem az írójuké. Nagyon is személyesen az övé. Azé, aki újságíróként
megszállottan hirdeti: „ . . . a z iskolákon áll vagy bukik a demokrácia jövője". Azé,
aki elmegyógyintézetbe utalná az ú j rend ellenségeit. S azé, aki a költővel együtt
vallja: „Senki e világon / Nem élhet társtalan!" Az ország felszabadulásában a saját
alkotóereje felszabadulását, tehetsége kiteljesedésének lehetőségét is ünneplő Sarkadi
Imre ez. Az 1945-ös év Sarkadija. A derűlátásra, lelkesedésre könnyen hajló — miként az újságcikkei is mutatták. A történtek igazi okát nem nagyon kutató. A történendőkre, a jövőre figyelő. Az a Sarkadi hisz a Hannibálok megtérésében, aki
nincs tisztában a háború törvényszerűségeivel, nem ismeri a háborúkat kirobbantó
gazdasági, társadalmi erőket. S éppen ezért szimplifikálja és profanizálja a béke
feltételeit is. Hiszi, miként hőse, Orestes, hogy „eloszlatok egy mítoszt". Sokkalta
inkább építi, növeszti azonban a háború mítoszát, ahelyett, hogy rombolná, oszlatná.
Ezért is kell majd mégegyszer szembenéznie a mítoszokkal, a háború rémeivel, amikor már nem hisz abban, hogy a béke mindenkinek egyformán érdeke, s hogy a
vezetők, a hatalmon levők jóra való igyekezete, irtózása az erőszaktól mindent megold. Meg kell idéznie az Apollókat, hogy tisztán lássa: az erőszakról való lemondás
nevetségessé teheti az embereket, mert mindig vannak, akik a béke, az élet ellen
törnek, akik a Marszüászok megkínzásában lelik örömüket. A mitologikus novellák
szerzőjének kell majd ráébrednie — miután már az újságíró, látva a haszonlesőket,
az uzsorásokat, az elvtelen pártharcosokat, ráébredt —: nem igaz, hogy az ember
saját maga határozza meg saját magát. Nem igaz — tanúsítják a novellák. Jó volna,
h a igaz lenne. J ó volna biztosnak lenni abban, hogy a huszadik század embere
csakugyan meg tudja valósítani önmagát, csakugyan saját maga határozza meg önmagát — él a remény még a James Joyce Ulysseséről szóló soraiban is. A kritikus
mintegy végső igazolást keres a Joyce-regényben mindarra, amit drámaíróként a
töredékekben vallott. Rá kell jönnie azonban arra, hogy a Hannibálok, Orestesek,
Kőműves Kelemenek, Hectorok és Marszüászok igazsága a Boldizsárok, Achillészek
és Apollók igazsága nélkül csak féligazság. A háború mítoszaival még egyszer le
kellett számolnia, igazodva a bonyolult valósághoz, amely nem tűri az egyszerűsítést.
Mindez ismét csak arra vall, hogy a drámatöredékek korábban keletkeztek, mint a
mitologikus és antifasiszta novellák.
És pokolra kellett szállnia, meg kellett idéznie az írónak Ábelt és Zsigmondot
is, hogy a mitológiák hősei, a tudat hősei mellett jelen legyenek a lét hősei is írásaiban. A Lévi-Strauss-i megfogalmazás értelmében: „A mítosz nem tartalom, hanem
gondolat; nem a lét formáira, tényeire, hanem a tudat tényeire, formáira épül fel.
A mítosz az ábrává lett logika." A tudat azonban kellő életismeret nélkül, kellő szellemi felkészültség híján becsaphatja a szűkös gondolatokat és tapasztalatokat ábrákba, ú j minőségekbe rendszerezni igyekvőt. így pedig a tudat tényeinek és formáinak nem eléggé tudatos egymás mellé állítása a sematizmus veszélyeit rejti
magában. A mű csak tételek egyoldalú illusztrálása lesz. A megtérés, lemondás tételéé Hannibál és Orestes esetében; a freudi tételéé — a cselekedetek legfőbb mozgatórugója a nemiség — Lukrécia és Elektra sorsának elbeszélésekor. Az író kiszakít
egy-egy eszmét, egy-egy gondolatot a tudat rendszeréből, s azt általánosítja. Mitiz á l j a A létre vonatkoztatja, anélkül, hogy eszme és létezés kapcsolatát fölmérte
69

volna. A nem a megélt életből, tapasztalatokból leszűrt, hanem az ezekre utólag
ráerőszakolt gondolatok miatt lesznek a drámatöredékek sematikusak. Ami miatt az
1945-ben született újságcikkek egy része is az volt Az okok mindkét esetben azonosak lehetnek: az író elégtelen világmagyarázata, a jelenségek elszigetelt szemlélése,
s mindenek tetejében: a szemlélet megalapozatlan optimizmusa.
Különösen a Hannibál, a Lukrécia és az Elektra viseli magán a sematizmus
jegyeit. Mindhárom egy-egy tétel illusztrációja. A Hannibál tétele: „Jobb nagyság és
hatalom nélkül élni"; a Lukréciáé: „Legtöbbet mond el a hazugság. A játék", az
Elektráé pedig: „Akit hosszú ideig gyilkosnak néznek, annak a végén csakugyan
gyilkos hajlamai lesznek". Mit tesz az író a tételek bizonyítása érdekében? Kézenfekvő megoldásnak kínálkozott volna számára, hogy mit sem törődve a hűséggel,
megmásítja-meghamisítja a mítoszt. Csakhogy már most tudhatta — esetleg Németh
Lászlótól —, amit az Oszlopos Simeon kisregény-változatának írásakor: „a démonok
tolmácsolnak egy-egy darab valóságot, a mítoszok is, a mesék is". Sarkadi nem j á t szik tehát a mítoszokkal. Miközben lehántja róluk a fantasztikumot, hű igyekszik
maradni az eseményláncolatukhoz, hű a végkifejletükhöz. Az ősrégi idők történeteit
kiszínező mítosz és a mai idők történéseinek okaira feleletül kínálkozó tétel azonban
sok vonatkozásban összekapcsolhatatlan. Ezt érezhette Sarkadi is; ezért is m a r a d hattak töredékek e korai drámák.
Az Elektra-mítosz tragikumával összeegyeztethetetlen volt az orestesi megtérés,
a lemondó, jámbor magatartás, amelyet a szerző a drámatöredék egyik fő gondolatának szánt, amelyben a mindenkori pusztítások megszűnésének egyetlen okát látta.
Nem véletlenül szakad meg Orestes szavaival a d r á m a : ő az a hős, aki Sarkadi
szándéka szerint visszavonul az öldökléstől, ugyanakkor az eredeti mítosz szerint ez
ifjúnak van a legnagyobb szerepe abban, hogy beteljesedik a végzet. A visszavonuló,
ugyanakkor a végzetet beteljesítő Orestes egyéniségének, sorsának ellentmondása
feloldhatatlannak bizonyult az író számára. Egy megoldás kínálkozott volna: h a öntudatlan vétkesnek rajzolja az ifjút. Olyannak, aki mit sem tud arról, mire szemelte
ki a sors. Ebben az esetben viszont még nagyobb ellentmondásba ütközik: az öntudatlan vétkes és az önmagát meghatározó, sajátmagáért felelős egyéniség ellentmondásába.
A hatalomról és a nagyságról önként lemondó Hannibál sorsában az államférfi
és a polgár kettőssége okozhatott gondot Sarkadi számára. Akárcsak Tarquinius esetében: meg tudta mutatni a nagyevő, nagyivó, jókat mulató és szeretkező polgárt,
ám ennyivel nem érhette be, ha ragaszkodni akart a történelmi hűséghez. A karthagói hadvezér sorsának megidézésekor számolnia kellett volna azzal, amit a történelemkönyvek, lexikonok — Plutarkhosz és Titus Livius nyomán — így említettek:
„Nem menthető fel azon vád alól, hogy hibás számítása hazáját végveszedelembe
sodorta." Lukrécia esetének elbeszélésekor pedig azzal, hogy „midőn a monda szerint
Tarquinius Superbus fia, Sextus, erőszakkal meggyalázta, Lucretia elhívatta apját és
férjét, felfedte előttük a dolgot s tőrével véget vetett életének". Nemcsak arról van
szó, hogy az író illusztrálandó tétele szegényesebbnek bizonyult a mítosznál. Sokkalta
inkább arról, hogy a mítoszok eseményeinek tragikusra hangolódó befejezésével a
szerző egyik esetben sem tudott mit kezdeni. A kiválasztott mondák, történetek gyilkosságsorozatba, végveszedelembe, öngyilkosságba torkollása idegen volt a háború
után fellélegző, az élettől, a békétől megmámorosodó Sarkaditól. Két szemlélet
munkált: a tragédia és a komédia szemlélete. A drámatöredékek szerzője a komédia
eszközeivel igyekszik elérni — a tragikus csomóponthoz; mielőtt azonban eljutna
oda, megáll. A sorsdöntő tetthez nem vezeti el a hőseit. Igaz ugyan, hogy a töredékek ennek ellenére a befejezettség érzetét keltik, hogy kerek egészként hatnak, de
csak ha mint szemléleti egészet tekintjük őket. Dramaturgiailag például m á r kevésbé
állnak meg a lábukon: alig-alig van cselekményük, drámai konfliktusuk; a szereplők
szópárbajai inkább incselkedések, tréfás ugratások, semmint filozófiai eszmék ütköztetései. A megbékélés, a mindenről lemondás uralkodó szemlélete egyébként is kizárja a drámaiság jelenlétét, s ezzel együtt a katarzist is.
70

Sarkadi arra törekedvén, hogy a mítoszt teljesen emberiesítse, hogy megfossza
minden metafizikus elemétől, ahhoz tér vissza, amit néhány évvel korábban egyértelműen elvetett: a logikához. A racionalizmushoz. Mindvégig szigorú ok-okozati
összefüggések alapján próbálja előbbre vinni a vékonyan csörgedeztetett cselekményt.
Szinte tudományos pontossággal rekonstruálja a mítosz eseményeit, hogy megokolhassa, Elektra, Hannibál és Lukrécia miért éppen úgy cselekedtek, ahogy. A tudományos pontosság persze elsősorban lélektani pontosságot jelent. Sarkadi a logika
és a lélektan eszközeivel nyilvánvalóan találna magyarázatot az anyagyilkosságra, a
hazaárulásra és az öngyilkosságra is, ha világszemlélete megengedné, hogy tragikusra
hangolja a történeteket. Emiatt is áll meg aztán egy ponton a mítosz szálainak bogozása közben. Nem vállalkozik a legizgalmasabb feladatra: úgy alakítani-fejleszteni
hősei jellemét, hogy elhihetővé, valószerűvé váljék végső tettük is. Elhihetővé, hogy
Elektra és Orestes valóban részese volt anyjuk meggyilkolásának, hogy Hannibál
csakugyan hazaárulóvá, majd öngyilkossá lett, s hogy Lukrécia is mert önmagával
végezni. Sarkadi azonban olyannyira statikus jellemekkel dolgozik, hogy hőseinek
szinte meg sem kell jelenniük, részt sem kell venniük egyetlen akcióban sem, a
szerzői utasításokból már tudni lehet, mit és miért fognak így vagy úgy cselekedni.
Klytaimnestrát például így mutatja be az író: „Túl a negyvenen, kissé fáradt, állandóan gyanakvó. Jelen pillanatban Aigisthosra és Elektrára gyanakszik, hogy a háta
mögött ellene forralnak valamit. Humortalan, bátor, de inkább elkeseredésből és
elszánásból. Szeretetreméltóság nincs benne, inkább nagy darab önzés." Aigisthos jellemzése: „Harmincon alig túl. Csinos férfi, aki tudatában is van saját csinosságának.
Lusta, mentől kevesebbet szeret mozogni, inkább az élcelődés való neki. Nem töri
magát semmiért, de szereti, ha a dolgok az ölébe hullanak. Nehezen lehet a sodrából
kihozni." Elektra pedig: „Körülbelül húszéves, szép lenne, de tele van modorossággal, a hangja is erőszakolt, a tartása i s . . . Szemmel láthatólag tele gátlásokkal, féltékeny mindenkire, akit valamivel szerencsésebbnek érez magánál." És Orestes:
„ . . . Egész viselkedését a magabiztosság jellemzi. Tisztában van a saját értékével, ez
nem teszi se különösen elbizakodottá, se ellenszenvessé. Kedves, gyermekes lény,
mosolyogva nézi a dolgokat s hajlamos arra, hogy mindent észokok alapján ítéljen
meg." A jellemzésekből is kitetszik: az Elektra-mítosz hősei közül egyedül Orestésszel rokonszenvez a szerző. A drámatöredék szövegéből aztán kiderül: nemcsak
rokonszenvről van szó, de szinte teljes azonosulásról. Ezért kísérli meg az író, hogy
Orestest kihagyja a végső, véres tettből; ezért nem tudta gyilkosságok elkövetőjévé
tenni — ezért is maradt befejezetlen a mű. Az azonosulásra azonban a királyfiú
egyik vallomása az igazi példa. Pyladesnak fejti ki: „ . . . a n y á m idegbeteg, Elektra
szintén, az ú j f é r j szintén. S terjesztik a végzetbe való h i t e t . . . Klytaimnestra féltékeny az urára, aki jóval fiatalabb, mint ő, Elektrától félti. A l á n y á t ó l . . . Az ú j
f é r j pedig nyilván nem tiltakozik nagyon ellene, nyilván jobban ínyére van a lánya,
mint az a n y j a . . . Mindegyik eszelősen keres valami magyarázatot, hogy gyűlölhesse
a másikat, akit amúgy is gyűlölne". Orestes mondanivalója Sarkadi főmondanivalója
egyben. Az egész drámatöredéké. A szerző a két nő sorsára nem bízza semmiféle
mondanivaló hordozását, ha csak az ismert freudi tételt nem, mely szerint az elfojtott nemi vágyak az egyéniség egyensúlyának felbomlását okozhatják. A királyra
viszont lényeges gondolatok kimondását bízza. Így annak hangsúlyozását, hogy „akit
hosszú ideig gyilkosnak néznek, annak a végén csakugyan gyilkos hajlamai lesznek",
valamint a későbbi Sarkadi-művekben is vissza-visszatérő, de tételesen először az
Elektrában felbukkanó gondolatot: „a veszély édesíti az édességet". Az Oszlopos Simeon mindkét változatának Kis Jánosa, a Ház a város mellett Bátorija, a Viharban
Bot Sándora, a Bolond és szörnyeteg, az Elveszett paradicsom Sebők Zoltánja, de
még a Gyáva Évája is a minél veszélyesebb helyzeteket keresi és szereti egy-egy
szerelmi kapcsolatban. Aigisthoshoz hasonlóan, aki felesége szeme láttára akar
Elektrával szeretkezni. A gyilkos hajlamok emlegetése pedig egyértelműen utalni
látszik a világháborús időkre. Amelyeket még alig hagyott maga mögött az író.
S talán azokra a gyanúsítgatásokra is utal, amelyekben Sarkadinak, a volt szélső71

jobboldali lap újságírójának egy ideig része lehetett. Az előbbi vonatkozásban viszont
Aigisthos szavai az ismert nietzschei mondás parafrázisaként is felfoghatók. „Aki
szörnyekkel küzd, vigyázzon, nehogy belőle is szörny váljék. S ha hosszan tekintsz
az örvénybe, az örvény visszatekint rád." Sarkadi rokonszenvéről árulkodik ismét,
hogy Orestest nem engedte hosszan az örvénybe tekinteni. A darab írása idején
őmaga sem csatázhatott még a szörnyekkel, vagy úgy vélhette: könnyen győzedelmeskedik fölöttük.
Mint ahogy Hannibál számára is csak elhatározás kérdése: a zamai ütközetben
győztes lesz-e vagy vesztes. A jobbat, az emberségesebbet választja: felhagy a háborúskodással, gyűlölködéssel. Felismeri, hogy eddig „önámítóan" akarta elhitetni másokkal és önmagával: „az öléssel, szaladással jót tesz valakinek". Igazából ahhoz
volna kedve, hogy a csata minden harcosát hazaküldje. Az ellenség katonáit éppúgy,
mint az övéit. És még ha egy váratlan fordulattal ők győznének, akkor is így cselekedne, „mert az nem jár áldozattal".
Az értelmetlen haláltól, a fölösleges áldozathozataltól félti környezetét Orestes és
Hannibál; félti maga Sarkadi. Eszménye tehát ezért is az az ember, aki békében
akar élni önmagával. Békében ezáltal másokkal is. Az író azt hirdeti, hogy nem
lehet egyetlen embert sem bántani azért, mert „olyan, amilyen". Ezt hirdeti, ennek
igazságában hisz. Ezért szemléli fölényesen Hannibál seregének vezéreit, s ezért
Elektrát és Klytaimnestrát. Mindenkit, aki az ellenségeskedést felújítani akarja. Sarkadi az ellentéteket elcsitítani akarók pártján áll. E cél érdekében el akar és el tud
fogadni mindenkit olyannak, amilyen. Hogy a hatalomról való lemondás mennyi
vívódással, gyötrődéssel jár, arról éppúgy nem beszél, mint ahogy a másik végletről
sem: az alattvalók hatalom utáni vágyáról. A különböző érdekeket nagyon is összeegyeztethetőeknek tartja; úgy hiszi, az aesopuszi mese farkasai és bárányai, a mitológia Apollói és Marszüászai békében élhetnek egymás mellett. Újságcikkei és novellái alapján tudjuk: nem sokáig hiszi ezt. Már az 1947-es keletkezésű Szilassy és
Drashe is sötét színben mutatja a kibékülőket. Sarkadi az ország újjáépítésének első
hónapjaiban, a közös cél érdekében még mindenkit el akar fogadni olyannak, amilyen. Aztán — noha vissza-visszatér ez a gondolat — ráébred: az ember mégsem
határozhatja meg önmagát.
Ebben a hitben írja aztán korai novelláit. A szökevényt, A szatír bőrét és a többit. Ezekben inkább már az élményeire, tapasztalataira hallgat, s nem az elméletekre,
filozófiákra.
Mindarra pedig, amit az élete értelmét kereső emberről a drámatöredékekben
megfogalmazott, igazolást találhatna Sartre munkáiban és az egzisztencializmus filozófiájában. Azon túl azonban, hogy egy sartre-i gondolatot szinte szóról szóra közvetít a Joyce-könyvről írott recenziójában, semmi jel sem m u t a t j a az egzisztencialisták gondolatainak mélyebb hatását. Hogy az Ulyssesről szólva a saját magát meghatározó egyénről beszél, abban alighanem csak közvetlen olvasmányélményét kell
látnunk. „Mivel nincs Isten és törvény, az ember magát csak önmagához mérheti, s
önmaga dönt is céljairól, hogy azzá válhassék, amivé akar" — olvashatta talán éppen
a kritika megírása idején az egzisztencializmus egyik alaptételét. Ilyen és ehhez hasonló gondolatokkal találkozhatott azonban Gide műveiben is. Gide az, akire Sarkadi
sokszor hivatkozik, s akinek gondolataiból az egzisztencialisták is sokat átvettek. Az
viszont elképzelhetetlennek látszik, hogy Sartre-nak akár a regényét, A szabadság
útjait, akár pedig a két évvel korábban, 1943-ban született Orestes-drámáját, A legyeket ismerte volna. Különösen hihetetlennek tetszik, hogy az utóbbi drámának
valami köze is lett volna az Elektra című drámatöredék születéséhez. Noha a párhuzam önként kínálkozik. A szemléleti különbségek szembetűnőbbek, mint az azonosságok. Nyilvánvaló eltérést mutat a mítosz értelmezése is: Sarkadi mindennek' az
emberi okát igyekszik megmutatni, racionalizálja a mítoszt; Sartre viszont a transzcendentális erőket sem zárja ki, sőt Jupiter és az Erinniszek beavatkozása döntő
fordulatot jelent a cselekmény és a végkifejlet szempontjából. Elképzelhetetlennek
látszik az is, hogy a drámatöredék Orestese, A legyek főhőséhez hasonlóan, öljön és
72

magára vállalja mások bűneit. Elképzelhetetlennek továbbá, hogy vállalja a szabadsága feladását, s hogy eljusson az egész emberiség iránt érzett felelősségig, az egész
emberiség vállalásáig.
E lényeges eltérések miatt is lehet, hogy amikor Sarkadi az önmaga céljait teljesítő, a saját magát megvalósító Hannibálról és Orestesről beszél, akkor nem a
sartre-i világmagyarázatból indul ki, nem egy ismert és elsajátított gondolatrendszer
tételeit követi. A fiatal író sokkalta inkább csak küzd a tudásért, egy gondolatrendszer kialakításáért, küzd felkészültsége hiányaival, s nem felkészültségével dicsekszik.
S bármennyire is tetszetős volna a drámatöredékek filozófiáját az egzisztencializmus
talajából gyökereztetni, ehelyett mégis másfelé kell tájékozódnunk. A drámakísérletek mindegyike erkölcsi szemléletében magán viseli Tolsztoj, Gandhi és Németh
László tanításának nyomait; társadalomfelfogásuk pedig a mechanikus materializmuséra emlékeztet. Sarkadi nagyjából hasonló okokat talált a háborúk elkezdésére és
befejezésére, mint a sokat idézett Holbach, aki szerint „sok keserűség egy fanatikus
epéjében, túlságosan felhevült vér egy hódító szívében, . . . egy asszony elméjén átsuhanó szerelmi szeszély; elégséges okok ahhoz, hogy háborúkat kezdhessenek e l . . . "
Az alapvető szemléleti különbségek ellenére azonban szembetűnőek azok a pontok is, ahol a Sarkadi-életmű az egzisztencializmus filozófiájával érintkezni látszik.
Magából A legyekből is kiolvashatunk ilyen érintkezési pontokat. „ . . . A rosszat le
nem győzi más, csak a másik rossz" — mondja Sartre Elektrája, hogy majd az Oszlopos Simeon Kis Jánosa feleseljen neki: „nem segítek a rosszon, ha tovább rontom".
„A szeretetbe is, a gyűlöletbe is adni kell magunkat" — fogalmaz A legyek Oresztésze, s ezt a teljes adást követeli majd Sarkadi Kőműves Kelemene is Boldizsártól.
S mintha ugyancsak Oresztesz szavai — „arra vagyok ítélve, hogy ne ismerjek más
törvényt, hacsak a magamét nem" — térnének vissza az elveszett paradicsomot panaszló Sebők Zoltán vallomásában: „Nem ismertem magam fölött törvényt mást,
mint a saját magam törvényét — s most se ismerek."
Ez utóbbi idézet sejtetné, hogy a csak önmaguk törvényének engedelmeskedő Kis
Jánosok, Sebők Zoltánok az egzisztencialista filozófia tételei között találhatnának
igazolást magatartásukra és cselekedeteikre. A drámatöredékek hőseinek, Hannibálnak, Orestesnek ellenképei ők — ugyanazon eszményből, az önmagát meghatározó
ideális ember eszményéből kiindulva. Csak Hannibálékkal szemben, akik a jót, az
emberségeset választják, a humánum szavát követik, Kis Jánosék — a kiadatlan háborús történet Sallay káplárja „veszélyesen élni" parancsának is engedelmeskedve —
kihívják maguk ellen a rosszat, a végzetet. A korai háborús novellák és az 1948-as
kisregény, az Oszlopos Simeon között így alkotnak hidat a drámatöredékek, így kapják meg jelentőségüket az író fejlődésrajzában.
A drámatöredékek fontosabbak azonban annál, semmint ezt híd szerepükkel érzékeltetni lehetne. De ebben a vonatkozásban sem a folytatás a lényeges. Az Elektra
és a másik három töredék nem annyira valaminek a folytatásaként jelentősek, mint
inkább valaminek a kezdeteként. Mégpedig kétféleképpen is.
Sarkadi általuk vélheti lezárni zsengéi korszakát, amikor sokfelé próbálkozott,
sok műfajjal kísérletezett. A próféta, a háborús novellák és a versek jelezték egyfelől ezt a próbálkozást; másfelől a hagyományos, a cselekmény elsődlegességéről le
nem mondó, a szerkesztésre kevés gondot fordító, s így a tudatos szerkesztésnek a
jelentés megsokszorozó erejével nem számoló valóságábrázolás. Ezt hagyja most
maga mögött az író, hogy mintegy a hivatástudat első komoly jeleként: egy területen,
egy műfajban igyekezzék próbára tenni önnön tehetségét. A drámatöredékek ebben a
tekintetben is a kezdetet jelentik tehát.
Még inkább abból a szempontból, hogy Sarkadi szinte teljesen lemond bennük a
cselekményről, s mint a későbbi, érett műveiben: egy esemény, egy tett minél több
oldalú megközelítésére szánja erejét. Megnő az életanyag alakításának, a szerkesztésnek a szerepe. Egy eseményt több szemszögből igyekszik láttatni, mint aki tudja,
hogy a közelítésmódok variálásával megsokszorozhatja a mű jelentését. A drámatöredékekben már e többrétegű jelentésért viaskodik a szerkesztéssel. Viaskodik, de
73

szükségszerűen alul kell maradnia: az eredeti mítoszhoz való hűség kizárja azt,
hogy mindegyik hősének „különvéleményét", sajátos nézőpontját érvényre juttathassa
a mítoszi események megítélésében. A viaskodásról mindennél többetmondóan t a núskodnak a töredékek változatai. A Hannibal, az Elektra szerzője nem hisz m á r
abban, hogy egy történet, egy valóságanyag puszta elmesélésére, megjelenítésére
lehetne bízni bármiféle mondanivaló megformálását és hordozását. Nem a valóságanyagot fogja vallatóra, hogy jelentéséről meggyőződjék. A jelentéshez, a mondanivalóhoz keresi a történetet. Sok vonatkozásban hasonlóképpen jár el, mint m a j d a
hatvanas évek magyar regényirodalmának szerzői, mint m a j d ő maga a Gyáva megírásakor. Már most is a tanulság érdekli, s nem a történet. Csakhogy írói és szellemi
felkészültség dolgában nem áll még azon a színvonalon, amely sikeres művek megírásához segítené. A valóságról inkább csak életérzése, semmint világnézete alapján
tud'ítéletet mondani. Márpedig egy-egy erkölcsi kérdés megítélésekor nem elegendő
csak érzésekre, hangulatokra hagyatkozni. — A Hannibal, az Elektra és a Lukrécia
töredékjellegét ez is magyarázhatja.
Hogy a töredékek írásakor Sarkadi számára mennyire nem a mese, a történet a
fontos, hanem a tanulságuk, hogy mennyire a kezdetet jelenti a Hannibal és a másik
három dráma, arról leginkább a négy mű bármelyikének a korábbi mitologikus elbeszéléssel, Az angyal szerződésével való összevetése győzhet meg. Ez utóbbiban
még túlságosan is ügyel a szerző a történet fordulatosságára, meseszerűségére, poentírozására. Az előbbiekben nyoma sincs ennek. Ű j vonásuk viszont, némiképp Sallay
káplár históriájával és A prófétával szemben is, hogy a szerző szűk időkeretek között
mozgatja hőseit, s így az ellentétük is élesebb, drámaibb lesz Még akkor is igaz ez,
ha a hősök némelyike nem vesz tudomást az ellentétekről, ha nem képes megérezni
és átélni a drámai helyzeteket.
Jellegzetesen ilyen hős a Lukrécia Brutusa, az Oszlopos Simeon — mind a kisregény, mind a dráma — Bálintjának, a Ház a város meflett Simon Józsefének, a
Viharban Petényijének, a Bolond és szörnyeteg Pécsijének és a Gyáva Bencéjének őse.
Hogy Lukréciának, a régi római nő és feleség mintaképének megidézésével Sarkadi mennyire akarta fellebbenteni a fátylat az első köztársaság keletkezésének titkos körülményeiről, s mennyire csak a polgári erények kigúnyolása volt a célja —
eldönthetetlen. Mint ahogy kideríthetetlen az is, használt-e Plutarkhoszon és Titus
Liviuson kívül más forrásmunkákat is az utolsó Tarquiniusok uralmának bemutatásához, vagy a drámatöredékében előadott magyarázat Lukrécia bukására teljesen
egyéni elgondolása. Ez látszik valószínűbbnek, ez az utóbbi magyarázat. Különösen,
ha figyelembe vesszük, hogy a két történetíró feljegyzéseitől alig tér el a cselekményben, legfeljebb a neveken változtatott. Leglényegesebb változtatására viszont
érdemes figyelni: az eredetitől eltérően Brutusból, a gyengeelméjűnek mondott i f j ú ból Lukrécia férje lesz Sarkadi drámatöredékében. Mintha azt akarná hangsúlyozni
a szerző: csak hibbantat lehet felszarvazni, épelméjű, határozott férfit nem. A polgári erények kigúnyolása volna tehát a töredékíró célja? Ezt a hitet erősítheti, hogy
Sarkadi hosszú ideig — főképpen 1945-ben és 1946-ban — foglalkozik a polgársággal, a polgári kultúrával. Nem győzi hangoztatni, hogy a polgári szellemű alkotások
mennyit ártottak a magyar szellem kibontakozásának, hogy elsorvasztották a népi
kultúrát, hogy — főleg a drámairodalmunkban — a nyugati minták szolgai utánzását tették divatossá és „korszerűvé". De nemcsak újságcikkei alapján tudjuk, hogy
a világháború után mennyire központi problémája Sarkadinak a polgárság, polgáriság kérdése. Szinte állandó vitatémája ez beszélgetéseiben is. A szándéka: nyílt
vitában legyőzni a polgári érzelműeket.
Talán nem túlzás a Lukréciát polgárellenes alkotásként értelmezni. Polgárellenes, mi több: polgárpukkasztó ez a töredék. „Ünnepeljük a polgári erényeket" —
hívja fel társait a főhős, Tarquinius, hogy aztán csupa olyan erényt dicsőítsen, amely
megbotránkoztatja a jó modorhoz szokott Lukréciát és férjét, Brutust. (Sarkadi tehát
valószínűleg szándékosan vét a történeti hűség ellen, és nevezi ki Tarquinius Colla74

tinus helyett Brutust férjnek. Lehet, hogy a férj és a csábító — Tarquinius Sextus
— azonos neve miatt is választotta Brutust.) így beszél aztán a hódító a hazugságról, mint a legigazabb öröm forrásáról, így az önmagáért való nemiségről és játékról. A mindenféle kalandot és felelőtlenséget visszautasító, a nyugodtan élni és gazdagodni akaró Brutusnak azt hányja a szemére, hogy nem a haladás harcosa: „Neked
kellene kötekedned, hogy én még olyan szabályokban hiszek, amik már nem érvényesek — királyság, élet-halálnak ura, h a kell zsarnokság is. Ehelyett én kötekedek
mindig veled, mert te hiszel olyan szabályokban, amik már nem érvényesek: egyszerűség, puritánság, gyapjú alsónadrág." Lukréciát pedig ezekkel a szavakkal teperi
le: „Borzongj, rémüldözz, ha ez kell a te fantáziádnak. Az ismeretlen, a szokatlan . . . "
Az ismeretlen felderítésére hívó királyfiúnak mindaddig nyilvánvalóan igaza
van, amíg gondolkodóként akarja végigjárni az ismeretlentől az ismertig vezető utat.
Ám mihelyt az önmagáért való szeretkezésre akarja rávenni Lukráciát, mindkettőjük
eszközvoltát hangsúlyozza mindjárt. Az élet örömeinek az értelmetlenségét, s ezáltal
az élet hiábavalóságát is. Ha pedig értelmetlen az élet, akkor az ellenzékiségnek,
amit Brutuson kér számon Tarquinius, éppúgy nincs értelme, mint a haladásnak.
Sarkadi nem véletlenül szúr ide zárójelbe egy megjegyzést: „A forradalmaknak akkor
van jogosultságuk, ha nem a konzervatívságot védik." A drámatöredéknek olyan általános eszmei, filozófiai mondanivalók hordozását tulajdonítja ezáltal, amelyeket a
Lukrécia nem bírna el. Már egyedi, bizarr témája miatt sem. Forradalmiságról, maradi és haladó erők harcáról, a társadalom lényeges kérdéseiről nem egy szerelmi
jelenet hőseinek kell értekezniük. Sokkal érdekesebb és ugyanakkor természetesebb,
ha a szerelemről, a testi és lelki gyönyörről csevegnek. Csevegnek, s nem értekeznek.
Hogy ezáltal is megrövidítsék a végcélhoz vezető utat. Megkönnyítsék egymás „munkáját"; oldjanak a helyzet szülte feszültségen. Nehogy a szeretkezésnek erőszak látszata legyen. A szándékok, vágyak nyílt kimondása éppúgy megsemmisíti az erőszaknak még a látszatát is, mint a húzódozás és az elutasítás megvallása. Mindkettő:
beszéd, beszéd. Vallomás. Egymás terveinek számba vétele, hogy ú j tervek születhessenek. Pszichologízálás; Lukrécia és Tarquinius pszichologizálása.
S ebben a drámatöredékben végül is ez az igazi újdonság. Különösen a Hannibálhoz képest, de az Elektrához képest is. Mert Klytaimnestra sorsának elbeszélésekor túlságosan is egy pont körül forog az író képzelete. Az elfojtott, ki nem élt nemi
vágy mozgatja ott a cselekményt, anélkül, hogy a szerzőnek különösebben árnyalnia
kellene azokat a jellemeket, amelyekre e freudi tétel megfogalmazása vár. Az írónak
még csak a tétel variánsaival sem kell foglalkoznia. A Lukréciában viszont jó néhány
variációs lehetősége adódott. Az erényességét koloncként hordozó szépasszonytól az
udvarló szavak, simogatások, érintések által felperzselt, magamegadó nőn át az erőszak áldozatáig legalább három Lukrécia-arcot, három magatartásformát lehetett
Sarkadinak megrajzolnia. Mindehhez természetesen a három tarquiniusi hódítóarcot.
A Lukréciának több változatát készítette el az író. Felrajzolta mind a három
arcot. Hogy a különböző megközelítésű és mondanivalójú történetekből végül is melyiket fogadta el hitelesnek, melyik állt legközelebb eredeti elképzeléséhez — kiderítetlen. A több variációs, a lényegi mondandó változataira épülő drámatöredék
ebben a formájában mindenesetre azt sejteti, hogy az írója — a tanulságokkal sem
állt készen a mű keletkezése idején. Vagyis hogy kivételesen nem a kész mondanivalóhoz kereste a történetet, hanem valóban utána akart járni a legerényesebb polgárasszony titkának.
Miközben viszont a titok felderítésére vállalkozott, érdeklődése szinte teljesen a
férjre, Brutusra terelődött át. A nő titkát igyekezett kilesni, s a férjéét leplezte le.
Brutus titoktalanságát. Magabiztosságát, dölyfét, fölényét. Érzéketlenségét. Amikor
társai kárörvendően biztatják, ne vegye tudomásul, mi történik vagy mi van készülőben a felesége és a királyfiú között, így válaszol: „Nem is veszem. Csak most éppen
felingerültem. De egyébként . . . akármit fecseghettek, rólam lepereg. Rajtam nem
fog a tisztességtelenség és különben is nagyon unom már ezt az egészet." A tisztes75

ség ürügyén a tisztességtelenség fölött is szemet hunyó magatartás, a saját nyugalmát mindennél fontosabbnak tartó szemlélet a Sarkadi-hősök közül nem egyedül
Brutus sajátja. A ház a város mellett Simon Józsefe is így szakítja félbe felesége
vallomását: „ . . . É n erről többet egy hangot sem akarok hallani. Nem veszek tudomást a feketéscsészéről, a doktor gyakori látogatásairól, az anyám halálának esetleges okairól." Perényi, Pécsi hasonlóképpen nem akar tudomásul venni semmit. Mindannyiuk őse a Lukrécia Brutusa. Mindegyikük sorsának képlete a Lukrécia—Tarquinius—Brutus-hármas képlete: a szemrevaló asszonyt a f é r j tudtával csábítja el
a harmadik, aki saját bevallása szerint nem szerelmi kapcsolatra vágyik. Még csak
nem is annyira a szeretkezés vágya hajtja, mint inkább a „kalandé", ahogy Brutus
mondja a király fiának. A Zsuzsik, Évák, az unatkozó polgárasszonyok előképe tehát
a polgári erények bajnoka, Lukrécia; ahogy a Sebők Zoltánok, Bátorik az életre és
élvezetre vágyó Tarquinius örökösei. E férfiak a „léhaság zsenijei" — Brutus fogalmazásában, noha ő a saját felszarvazójától megtagadja ezt a címet. De még a Hannibálból tudjuk, a címszereplő szavaiból, hogy a „győztes csak a zseni lehet". S azért
nem telik örömük Bátoriéknak, Bot Sándoréknak egy-egy hódításban, mert „a zsenik
— ha igazi zsenik — átadják a győzelem örömét a zseniknek, a tehetségteleneknek,
a törtetőknek, az antizseniknek. Nekik elég az élet". Ezt a Hannibál fogalmazta
életet hajszolják aztán Tarquinius utódai, a Sebők Zoltánok is.

KOTSIS NAGY MARGIT

76

MUNKÁJA

TÓTH BÉLA

Tiszajárás
XX.
KENYERES PAJTÁSOM, KARIKA ZOLI BESZÉL
Szüleimnél bújdostomban észrevétlen szaladt el a hét. Igaz, madárral keltünk,
madárral feküdtünk, ahogy a felső-tiszaiak mondják. Föl is ocsúdtam nagy menekültömből. A házzal elkészültünk, a pénzt fölmarkoltuk. Elköszönök Szandától, Karikától, ahogy már számtalanszor életem fordulataiban. Megyek vissza.
Nyíregyházán, a vállalat legényszállásán laktam. Látom, a szobám frissen meszelve, felcicomázva, miközben a többieké csak olyan koszos, gumicsizmabűzös, akár
az enyém volt, amikor otthagytam. Kérdem a gondnokot, mi a csoda ütött beléjük,
hogy az én ólamat így kitrágyázták. Nevetve mondta az öreg kopasz, hogy mindig is
sejtette, nem akármilyen bejárónékat tartok. De ez a legutóbbi már nagyon finomfánumosnak tűnt, nem hiába, hogy doktor. Kesztyűben meszelt, súrolt. Négy napig
bejárt, rendezkedett. Az öreg türelméért egy kötött üveg bodrogkeresztúri bort hagyott. Leveleim között az ő írása. Kurta búcsú: „Élj boldogan!"
Nahát, nagyon rám férne már, s örültem. Persze, mert piszok a férfi tempója.
A maga pillanatnyi örömeiért mindenféle álomhitekben hagyja a partnerét. Noha
nem ajánlottam én semmit. Azt meg is tartottam. De hát a nő az irántam érzett
sajnálatával magyarázta vonzalmát, cselekedetét. Hogy én milyen kivert kutya módra
élek, gazdátlanul kóborlok a világban. De ha pártomat foghatná, mind a ketten jól
járnánk.
Levélgarmadám között ott bújkált a kis cigányleány ajánlkozása is. Nem kínálkozott másra, mint állandó munkára. Irta, hogy az előző évben annyira megkedvelte
a mérnökök körüli kenyérkeresetet, magánszorgalomból műszaki rajzot tanult, s a
végén érettségizett belőle. Most csak azt kéri, vegyük brigádunkba, akárminek. Eláll
vízhordónak vagy kapcamosónak ha kell, mert közöttünk véli megtanulni eljövendő
szakmáját. Nem volt valami nagy óhaj. Húsztagú brigádomból két-három ember állandóan hiányzott. Ki szülni ment, ki veszélyeztetett terhessé lett, ki máshová helyezkedett el, mert nem bírta az időjárás szeszélyeit, a goromba beszédet, a mostoha
bánásmódot, a rövid fizetést. Sok mindent nem bír az ember gyereke, ha nem
muszáj, vagy ha a munkájában lakó öröm ott nem marasztalja.
írtam a lánynak, hogy itt a helye. De már az arcára is alig emlékeztem. Ügy
lehet, ha az utcán találkozom vele, tán meg sem ismerem. Ügy lehet találkoztam is.
De az mégsem lehet. Mert ő szólt volna, legalább egy biccentés erejéig.
P á r sorban válaszoltam neki, hogy jöjjön! Éppen a Sós-tó üdülőteleppé való átbűvölése állt előttünk. De a város sortatarozására is kezünkben volt a pályázati fölhívás. Szerettem az ilyen vállalkozásokba beleereszkedni. A gátkoronázás mérnöki
munkái éppen a befejezés pillanataiban lebegtek. Szedelőzködtünk, hogy lakókocsiainkkal megszánjuk az egykor híres, a jövőben fényes Sós-tó tájékát. Ahogy ottan
nekicihelődünk, már a feketerigók füttyétől teli nyárelejében töporgunk. Egy reggel
betoppan a fonott hajú cigánylány. Copfja veri a háta közepét. Piros masni benne.
Hosszú lábszárakkal lépi hozzánk az utat, miközben cirkuszi bódém lépcsőjén mosak77.
isfACila
- t c x ircdsLzit'Jrtó.'.oíi T a n a z J d t

szom a kelő nap melegénél. Társaim pisszegnek, nohátoznak, ki azért, mert tavalyról megismeri, ki, mert most látja először. De a lány oda sem hederít. Talán élvezi
is a fogadtatást, arca versenyben ragyog a nappal. Kicsi kezebelijét maga mellé
ereszti, cigány szokás szerint messziről nyújt kezet Valami kérdés feszülhet ebbe a
tartásba merevítve, hogy elfogadják-e vagy sem. A kezet.
Ahogy iskolában a táblához hívott tanuló megáll, úgy teszi vigyázzba a lábát.
Szerencsére a bemutatkozáskor a nevét is mondja:
— Csóka Julianna vagyok, a tavalyi brigádtag.
Nekem is szerencsém volt, mert ha főbe lőnek, akkor sem mondom meg, hogy
hívják.
— Örülök, Juliska! Hogy szabad nevezni, hogy szólítják otthon?
— Ha szépen akarnak szólni, akkor Julcsi. Ha haraggal, akkor Julis. Néha
Julcsa. Itt meg szólítsanak, ahogy majd rászolgálok a bizalmukra. A barátnőim
Julikámoznak. Olyan harmonikanév ez. Szét lehet húzni, meg összenyomni. Lehet
vele szépen muzsikálni, de csúnya, vartyogó basszusokat is ki lehet vele zörgetni,
ahogy göröngy kopog a koporsó tetején.
— Hejnye — mondom —, de fölvágódott a Csóka Juli nyelve!
— Föl — mondja kedves feleseléssel —, mert a csóka énekesmadár. Fölvágják a
nyelvét, de ha haragusznak rá, sörétes puskával lövik. Mert szapora, akár a cigány.
És károg is, nem? Amúgy cigány név.
De mintha a róla folyó beszédünkkel őt magát idéztük volna ide, csöngetnek
ajtónkon. Éjfél körül jár az idő. Azért jött, hogy reggel ne a halászfaluban kezdjük, hanem a teknőkaparóéknál, mert azok rákészültek érkezésünkre.
Másnap, ahogy meghajnalodik, ott állunk Tuli Kálmánék előtt. Az öreg pekvancai zsákokba rendezve a ház előtt, de az öreg az udvarban tipródik.
— Hát Juhonka néni?
— Ö még pihen ilyenkor — válaszol az öreg kurtán, s szorosra z á r j a száját, a k á r
maga után a kiskaput. Míg megyünk, hallgat a hátsó ülésen. De hagyom békében.
— Most jól elcsípegetünk az idejéből, hogy térül ez meg magának, Kálmán
bátyám?
— Ez a kis vájás már esedékes. Még a tél farkában kidöntögettünk néhány f á t
a gátőrék nyárasából. Nem szabad hagyni, hogy megszáradjon. Mert akkor nyiszorog, sír benne a szerszám. Félnyersesen kell a világra cselekedni.
— Örülök, hogy nem vertem ki munkája sodrából.
Hallgat az öreg, gondolom, magában úgy van vele, hogy köp az örömömre. Mert
ha neki dolga van, azt kíváncsiak nélkül is elvégzi. De aztán magától is indít.
— Tudja, az ilyen öreg teknőkaparó már csak a kínálatot faragja. Nem keresi,
mint régen. Ha a kezemre adnak alkalmas fákat, akkor teremtek.
Régen, a Tisza mentében araszoltunk le és föl. Temerinből indultunk, s egész
évben, míg ki nem fagytunk, faragtuk magunkat fölfelé. Leutaztunk tutajjal vagy
hajóval, megnéztük merre vannak alkalmas matériák. Csináltuk. Egy-egy helyen,
ahol tanyát vertünk, négy-öt falu igényeit is kielégítettük. A hírünk előttünk járt.
Résziből dolgoztunk, harmadából. Szorgalmasabb kaparó ember naponta megkereshetett két teknőt, meg két kicsit. Csereberéltünk vele. Ha pénz kellett, vásároztunk.
Táborunkban sok volt a száj. Némely évben huszonhatan ettünk egy kondérból. Velünk voltak a szüleink, a gyerekeink, azok gyerekei. Egy csapat dologra való előttünk
járt megalkudni, az öregek visszajöttek a hírrel, hogy hol történt a megegyezés.
Aztán kieresztettük magunkból a favágókat. A döntéshez is érteni kell. Hogy k á r t
ne tegyen a fa magában, amikor lezuhan. Aztán felfűrészelni a törzseket, méretre.
Amihez odakínálja magát a fa. Egy rendes dagasztó teknő 180 centis. De ha nem
adott ki annyit magából a törzs, akkor kisebbekre szeleteltük.
Egy-egy ügyesebb cigány jó nyarakon 120 teknőt is összekeresett. De akkor látómtól vakulatig forgatta a bárdot. Rövid szárú pipájára is úgy gyújtott, hogy m u n k a
közben tartotta az agyarán.
78

Télire sem engedhettük el a szerszámot. Csináltuk a fakanalakat, ivó, merítő
cserpákokat, lisztmeregetőket. Boltok, háztartások nem tudták nélkülözni készségeinket. Ha nagyon kimezgelődtünk a pénzből, áruinkat piacokra hátaltuk, meg vásárokra. Nem házaltunk vele, ahogy némely portékával szokás. Iparos ember nem szorul arra, hogy utcáról utcára hurcolja az eladni valót. Akármilyen idők jártak, lehettek háborúk, belső ellenségeskedések, gyártmányainknak keletje volt mindig. Kenyeret akkor is sütni kellett, ha volt miből, és a rántáskavaráshoz nélkülözhetetlen a
kanál. Élhetett a nép akár puliszkán. És elfogy használat közben, mert a vaskanalat
is megeszi az ember évek alatt. A jó fakanál meg úgy el tud fogyni, hogy csak a
nyele marad meg. De ú j állja helyét. Arról mi gondoskodtunk. Csináltuk a fejőszékeket, suszterek alá való ülőkéket. És értünk meg olyan hadivilágot, hogy a csizmadiák faszögeit is mi faragtuk. Drága portéka tudott lenni. Szög nélkül semmit sem
ért a mesterség. Aranyat is adtak volna érte. Egy kalap faszögért 50 kiló búzát is
fizettek. Olyankor az a rajkó is szöget faragott közöttünk, akinek a kezébe kést
mertünk adni.
Nem tollasodtunk meg, életünk végére ha egy házat ragaszthattunk magunknak,
a hozzá való becsülést megszerezhettük, már boldogok lehettünk. Messziről nem
nagyon mutatós kenyérkereset ez. Mindenki meg tudja csinálni, ha érzéke, gyakorlata adódik hozzá. Szeretni kell. Ragaszkodni hozzá. Ha egy muzsikus cigány lecsapja
a hegedűt, felkapja a szekercét, hogy teknőt vájjon vele, a hideg vizet sem keresi meg.
A fát ismerni kell. Legalkalmasabb erre a fehér nyár. A fűz se rossz. Az ihar,
juhar, jó fák. A verőn nőtt jobb, mint a túloldali. A verő a napos oldal. Ott keményebbre sűrül, mint az északi oldalon termett testvére. Ismernem kell a természetüket. Merre szeretnek repedni, a szálak merre szaladnak ki az akaratunk alól.
Amíg ez elbeszélődik, a gátőrházhoz érünk. De ez annyira alszik, ajtója, ablaka
csukva, még a tyúkok is az ülőn várják a sorsukat. Tuli bácsit ez nem zavarja. Mint
katona fegyverszemlén, zsákjából r a k j a elém sorra eszközeit. Elámulok, milyen kevés
kezebelivel készülnek az ő tárgyai. Rábök egy késre, azt mondja: kustura. A görbe
pengéjűt szakabunak nevezi. A vonókés mezdrjávo, a görbe élű szekerce kapocska.
Az ő szóhasználatában a fejsze szökörje. Aztán már csak ékek, fenőkövek következnek elő. Kész is a leltár. Arcomról leolvassa csodálkozásomat. Magyarázatba kezd:
— Fáraó régi népei ennél is kevesebb szerszámmal éltek. Tűzzel mélyítették a
fát, ahol völgyelni akarták. Rátették a parazsat. Ahogy elszenesedett egy réteg, azt
kődarabbal lekaparták. Aztán megint megborították parázzsal. Csónakokat, bödönhajókat tudtak parázzsal szerkeszteni. Amikor közelített a tűz a h a j ó farához, kívül
locsolták a rönköt, belül parazsazták. Ezer éveken át így éltek. Nem ismerték a vasszerszámot.
Ahogy mondom, a teknőnek nem jó minden lombos fa. Csak amiket elsoroltam,,
azok állják ki az életet. De ha nem gondozzák, hamar tönkre tud menni. Ha dagasztás után kint felejtődik a napon, tűzre valóvá széthasadozik a drága edény. Amelyik
asszony meg gonddal használja, az ráörökítheti az ükös unokájára is. Jó bánásmódban a teknő nekiedződik a sorsának. A sós víz, a liszt leve, a kovász, élesztő megkeményíti a teknőt.
Hanem ilyenkor, csinálás közben is óvni kell a hirtelen száradástól, mert be tud
úgy repedezni, hogy később belepusztul.
Miközben erről folyik a szó, Tuli bácsi már megszemezte a rönköket. Látja,
melyik végéről kell a vaséket úgy beléjük ereszteni, hogy a repedés pontosan felezze
a kört. Asztalos és ács ilyen bizonytalan módszerekkel már nem él. Azok a fűrészben bíznak, s olyan vonalakon vezetik, amilyenen akarják. A szálára hasított fa szeszélyesen követi a görcsök, ághelyek gubancait
Amikor a vaséket a tönk végébe püfölte az öreg, a fa egyet sikoltott, kétfelé
vált. Beszélt hozzá. Hogy szép fa, jó fa. De nemcsak a szavával biztatta, hanem széles pengéjű szekercéjével. Aztán egy görbe élűvel elkezdte a kör alakot kiforgácsolni.
79'

Nem rajzolta rá az ívet. Szemre csapkodott szinte egy nyomba, aztán bárddal oldalt
is beirdalta a majdani repedés nyomát. Ez eltartott egy órahosszáig is. A bélfa nagy
sóhajtással kiszakadt egy kis kalapálásra.
Aztán már a kerek élűvel simogatja belülről, itt sem használ vastagságmérőt,
kézzel sem tapogatja, hanem hang után irányítja munkáját. Hogy át ne ássa magát
a külső világra buzgalmában.
Hanem ahogy igazán hófehér teknőformát kezd magára ölteni Tuli kezében a
születendő eszköz, kapával jönnek meg vállukon a gazdáék is. Messziről oda-agyonistenelnek, mintha nem is a saját portájukat környékeznék. Amint kapáikat a léckerítésre akasztják, szemük már fogja a zöld pázsitok, faforgácsok közül kidomborodó teknőt. Tán inkább az asszonyé. A még virultában levő, szépséges szirmait hullató kíváncsi. Kezével veszi birtokba az eszközt. A domború hasarészét simogatja,
tapintja a négy füle tájékát, aztán keze fejével a teknő öblét méri föl. Motollál
benne. Csücsörít hozzá, szavak bizseregnek a száján, de vigyáz. Túl ne dicsérje, ítéletét el ne hamarkodja. Percek pörögnek, mire megszólal:
— Aujnye, de fájintos egy jószág, Kálmán bátyó, mikor foghatom avatóra, hogy
meg ne ártsak neki? Szegény édesanyám azt tanította, hogy addig kell a teknőt dagasztás alá venni, amíg dolgozik benne a fa életereje. Azt kell összegyúrni a kelő
tészta erejével. Akkor a teknő is száz évig járja, és a bele való sem apad el soha.
Úgy, hogy én már viszem is, fogytán a régi kenyerünk, rászitálok egy kemencére
valót. Te, meg ember, eridj, készíts rőzsét, rittyents a kemencébe. Holnap frisset
eszünk.
Csípejére fogva, csattogó papuccsal ütemezve lépteit, vitte. Szerettem volna
utána szaladni, hogy sütési tudományát ellessem. De azt gyerekkorom óta tudom,
nem tűrik ilyenkor az asszonyi népek, hogy idegen tartózkodjon körülöttük. Hitük
szerint azt a kenyér bánja. Ilyenkor sikerülnek a lapos, szalonnás, pufogós, bodagos,
keletlen, szalmás kenyerek.
Az pedig nagy kár a családra, szégyen az asszonyra. Mert a jól sikerült kenyér
mosolyogva kínáltatja magát, amikor kiköszön a kemence száján, m a j d elröpül olyan
könnyű, illatos, rózsás színű, rezgős, foszlós bélű. A sütési ismereteket nem adták
ajándékba. Anyám már este elkészítetté a párt, beáztatta a kovászt, élesztőt, teknőre
szitálta a lisztet, hogy a melegen megszelídüljön. Reggel már a fügemadár dalára,
éjfél után két órakor bekovászolt. Egy kenyérnek egy szakajtó kosárnyi liszt kellett.
Azt dagasztani, mestergerenda-izzadásig. De mondták, hogy ereszetcsöppenésig. Ami
azt jelentette, hogy addig kell munkálni a tésztát, aminek a súlya húszkilónyi lehetett, amíg megizzad az asszony hátgerince és verejték veri a homlokát. Amikor pihenni hagyják a tésztát, felélesztik a tüzet. A második dagasztás után is pihentetés
előzi meg a szakajtást. Közben igazítani kell a kemencét. A pörnyét kiszedni, p a r a zsat széttolni. Ekkor már a lángostészta is ott várakozik a család szájának porciója
szerint. Ha tejfölös készül, a tésztaféle felgyűrődik. Amikor buborékot hányva bebőrösödik, kész a lángos. Már csak össze kell csavarni, s lehet a végéről fecskefarokra harapni. Betyárul elbékülhet vele az ember. Reggeltől délig megtartja benne
az erőt. Hanem a zsíros lángos sem alábbvaló, meg a lekváros. A gyerekek külön
öröme a kiscipó. Az a kenyerek előtt pukkant ki a kemence száján. Kézzel eltörve,
ikrás kácsazsírral fölcicomázva, ünnepi eledel. A teknő oldaláról kanállal összegereblyézett tésztarongyok csomója a vakarék. Játékos kedvű anyánk keze nyomán m a d á r figurák készültek belőle. Galambok, verebek, feketeborsból való szemekkel néztek ránk.
Mire a szakajtókat is szépen telikeli a tészta, a kemencefenék piszkafavonásra a
szikrát hányja. Ez a tüzesség kell, ami fölhajtja a pilist. Jöhet a vetés. Az sem akármilyen idegentől bámulható munkálat. Nagy ügyesség, sietség kell oda. Hogy el ne
folyjon a tészta a lapáton, és hogy a helyére surranjon. Odabent aztán két órahossza
kell neki. De már az elsőben friss, émelyítően kesernyés lenvirágillatok szökdösnek
szét a házban, aztán a ház környékét is körülfutják, elszolgálnak akár a hetedik
szomszédig is. Az öröm kisüt az emberek arcán, A kenyér öröm. ö maga az élet.
80

A Miatyánk úristenbe ezer év óta bele van szerkesztve. „Mindennapi kenyerünket
add meg nékünk m a ! . . . "
A mai ember is kenyeret keres. Ha autót vásárol rajta, vagy a gyerekét iskoláztatja, akkor is. Ez a kenyérkereset. Ilyenkor jó kenyere, vagy biztos kenyere van.
De beborult fölötte az ég, ha nincs kenyere. Állása
Világunkat nem is tudtuk, rátanítottak a szeretetére. Négykézláb közlekedő korunkban, akármilyen bajok értek, egy kis hajas kenyérrel megvigasztalódtunk.

KOTSIS NAGY MARGIT MUNKAI

g Tiszatál

Irodalomtörténetírás — erkölcsi felelősséggel
CZINE MIHÁLY VÁLOGATOTT TANULMÁNYAI

Űjabb irodalomtörténetírásunk fenyegető veszedelme, hogy kezd elmerülni a részletekben. Egyre inkább beszűkül perspektívája — témában is, módszerekben is.
A kutatók kihasítják a közösből a maguk kis parcelláit, vajmi keveset törődnek
azonban a nagy egész művelésével. Elszakadóban van egymástól, ami pedig szorosan
egybetartoznék: az ismeret a világképtől, a szak a szellemtől és a teljesítmény a
közösségtől, a műveltség az erkölcstől. A módszer m á r - m á r fontosabb, mint az alkotás, mint a műbe zárt élmény és tanítás. Czine Mihály gyűjteményes esszékötete
szép és biztató kivétel az egyoldalú szakmai specializálódás ártalmai alól. Szerzője az
irodalom dolgát közügyként vállalja föl, szándékai túlmutatnak elemzés és fölfedezés
öncélú, intim örömein. A tudós feladatát egybeköti, megbővíti a publicistáéval: a
tanulmányt mindig a nagy nyilvánosság számára írja, az életet mozgósító műfajként,
magas célok igézetében. A teljes magyar irodalom állapota a gondja.
A Nép és irodalom irodalmi anyaga tágas, de zárt világ. Tágas, mert kilátóból
szemlélt panoráma, teli nemzeti kultúránk bátor és heroikus pillanatainak fölemelő
látványával. Zárt, mivel szemlélet és ízlés elvi következetessége határolja. Első és
legrégebbi köre — Ady és Móricz életműve által — ideákat, eszményeket terem.
Adytól való például ama mondat is, melyet mottóként lehetne Czine könyve fölé
írni: „A magyarság szükség és érték az emberiség és az emberiség csillagokhoz vezető útja számára." Czine Ady Endrében az irodalmi, társadalmi és gondolkodásbeli
forradalom szintézisét csodálja; mindannak összefoglalását és meghaladását, amit a
Nyugat, a Huszadik Század és a Szocializmus köre eszmékben és képekben, de p a r ciálisan képvisel. Móricz Zsigmond viszont nem annyira mitológiájával, mint inkább
az idő vállalásával: a hagyományőrzés és megújulás képességével ragadja meg. Azzal,
hogy szervesen kötődik a protestáns magyarsághoz, de a Kelet Népé bői mégis népfrontos fórumot szervez, s a harmincas években — a város és a munkásság életének
megismerésével — a parasztság és a falu önszemléletét is képes meghaladni. Pályájának tanulságai alapján — mint a szerző fejtegeti — naturalizmusfogalmunkon is
igazítani lehet: ez az irányzat nálunk — miképp Kelet-Európában általában — derűsebb hangvételű, társadalmibb látású, elbeszélőbb kedvű, mint nyugati m i n t á j a : nem
a dekadencia, hanem a realizmus irányába mutat.
Czine tájékozódásának közelebbi köre — a két világháború között kibontakozó
népi irodalom — az emberi-írói magatartás, a hűség és szolgálat vonzó gesztusaiban
válik példaerejűvé. „Harangtisztán" csendül a szó, szálfaegyenes a derék, lobogós a
szenvedély. Most születnek — a humánus élmény forróságából — a kötet legszebb
portréi: Illyésről és Németh Lászlóról, Tamási Áronról és Veres Péterről, Szabó Pálról és Erdeiről. A mozgalomban — mint Czine meggyőzően bizonyítja — az 1919-ben
elbukott társadalmi forradalom keresi a lehetőséget és a formát, hogy felszínre törjön. Nem a kiábrándulás a bábája tehát, hanem a folytatás igénye és akarása. Ezért
válhat a felszabadulás utáni irodalmi fejlődés meghatározó tényezőjévé. Szabó Dezső
82

ihletésénél nyomot hagyóbb benne Adyé és Móriczé. Hiba volna tehát — mint például Németh László vagy Veres Péter munkásságában — gondolat és ábrázolás meghasonlását, netán értékkülönbségét tételezni. A szociográfia vezető m ű f a j a inkább a
termékeny kölcsönhatás, a teljességkeresés koncepcióját igazolja. Épp eszmékkel legtelítettebb, java darabjaiban — Illyés Gyula Puszták népe, Móricz Zsigmond Életem
regénye és Sütő András Anyám könnyű álmot ígér című alkotásaiban — emelkedik,
igazi epikává.
A kritikus közege: a kor- és pályatársak köre, a „fényes szellők" nemzedéke
Czine számára á közös vállalkozás forróságát jelenti. Ez az oka, hogy a bírálatot
ancilla literaturae gyanánt műveli. Sohase használja ürügyül hibakereső indulatok
vagy törvényt ülő és ítélkező gőg, netán szubjektív rokon- és ellenszenvek kiélésére.
A mű minősége a mércéje, apologéta elfogultságok nélkül, nem valamely külső kapcsolatrendszer. Fábry Zoltánról írták valamikor, de Czine esszéire is alkalmazható a
jellemzés: olyan szeizmográf, mely minden értékre érzékeny, olyan gyűjtőlencse,
mely a maradandót összegezi és az igazán jelentőset erősíti föl. A szó legnemesebb
értelmében nemzedéképítő: Juhász Ferenc és Nagy László, Váci Mihály és Csoóri
Sándor lírájának, Sarkadi Imre és Sánta Ferenc prózájának egyik legjobb értője és
tudátosítója, el- és megismertetője. Jó szemmel figyeli meg — mert Czine kritikában
is irodalomtörténetet ír — hogy a magyar novella és költészet megújulása egyéni
kísérletek és individuális próbálkozások helyett méltatlanul feledett alkotói műhelyben zajlik: az Üj Hang folyóirata körül. Van ereje közben önkorrekcióra is; hogy
amit korábban válságtünetként magyarázott, útkeresésként, sőt ú j és érvényesebb
látásmódként értékelje, azaz élesebb határt vonjon hitek és illúziók, tisztaság és naivitás közé. Így aztán Juhász Ferenc költői hangváltását is hitelesebben indokolja önfejlődése logikájával, mint korábban a világból érkező másféle tapasztalatok kényszerével. A Sarkadi-életmű kettősségét pedig a gondolkodói ambivalencia törvénye
helyett a teljes élettel való szembenézés igényéből eredezteti.
A tárgyi gazdagság mögött — vezéreszmét hordozón — a magyar irodalom egységének álma, az egység ú j rateremthetőségének látomása húzódik meg. A kötet tág
horizontja — jelkép, időben is, térben is megelevenedő. Kitűnik belőle, hogy az egymás után sorjázó generációk közt — Ady és Móricz, a népi írók, valamint Nagy
Lászlóék nemzedéke között — szembeszökőbb az eszményekben való hasonlóság, mint
az esztétikai különbözés. Egyazon ügy zászlait lobogtatják, szinte stafétaként váltják
egymást. Czine könyvében együtt csendül föl az „ötágú síp" valamennyi hangja, a
határokon inneni és a határokon túli kisebbségi magyar irodalmak kórusa. A magyarországi Illyésé és Csoórié, az erdélyi Sütő Andrásé és Farkas Árpádé, a szlovákiai volt sarlósoké és Dobos Lászlóé, a vajdasági Herceg Jánosé. Nem eklektikus ez
az egység, szigorú normák szabályozzák és alakítják: az alul levők, a nép iránti hűség, az elkötelezettség a nemzeti kohézió erősítésére, a szocializmus építő vállalása.
Nem elegendő hozzá a polgári individualizmus eszméje: az önkibontás egyszemélyes
morálja, vagy az öncélú művészkedés fényűzése. Kell hozzá a közösséggel való egybeforrottság is, a történelmi realitásokon nevelt kollektív önismeret erkölcse.
Czine az esszét nem távolságtartón, hanem egész intellektusával, személyisége
teljes mozgósításával írja. Szemléletétől, magatartásától mi sem áll távolabb, mint a
parnasszien hűvösség, az elemzés racionális gépiessége. A vizsgált tárgyhoz tisztelet
és szeretet fűzi, az azonosulás már-már vallásszerű erkölcse. (Igaz, hogy csak pátoszra méltó írót választ portréfestő szenvedélyének témájául, akinek a létezését „a
lélek is vigyázza".) Ünnepli a pillanatot, néha — például a Nyugat indulásáról vagy
Móricz haláláról szólván — jelenetbe dramatizálva is, melyben a realitás legendát
terem, a tragikum katarzist. Eszményképe a „valóságban gyökerező, egekbe nőtt ember". Jól figyelte meg Dobos László, Czine az esszét is a maga képére és hasonlatosságára formálja át. Nemcsak a realitásérzék, de az ideakereső ösztön is kiéli magát
benne. Mert „az élet mégiscsak legyőzhetetlen, az írás mégiscsak csoda" — vallja
meg, hirdeti az ars poeticák lényegkiemelő lakonikusságával, tömörségével.
A magatartás konzekvenciája a műfaj, amelyet Czine esetében tán a leghelye6*

83

sebb volna mint „igaz legendát" definiálni. Nemcsak szigorú műértelmezés, hanem
az élmény megidézése és közvetítése is. A számvetés tárgyilagossága és a szív igazságkeresése egyszerre. A belső felindultság, a lírai ajzottság néha szinte szabadverssé
izzik és szárnyal benne, az ítélet mégse véti el mértékét, igazodik az értékrend valóságához. Teoretikus mondataiban is költészet lobog, a merev pátoszt megelevenítő, a
stílust érzékennyé tévő. A tanulmány így nem szikkad ki a fogalmi gondolkodás
szárazságától, hanem a széppróza nedveivel telítődik: az indulatok ritmusával, a
dikció lendületével, a képi és novellisztikus ábrázolás leleményeivel.
Az esszéírásnak, melyet Czine művel, a másokétól megkülönböztető jegye, hogy
az élet vonásait hordozza magán. Szereti mondanivalóit a lét alaphelyzeteiben —
köszöntők, nekrológok, évfordulós emlékezések stb. formájában — közösség előtt, emberi szituációkban előadni. De az élőbeszéd mintája is az esszéírónak: írott mondatai
mögött is ott a szó otthont idéző melegsége. Amit Németh László a mezőszilasi írói
jubileumon a szónokon érzett, hogy „szeméből ömlik a fény és a szeretet", hogy
hangja „jóízű" — az írásos szövegeket fogalmazó tanulmányíróra is találó megfigyelés. Az értekező prózát a szóbeliségre hangszereli, a retorika m ű f a j a i n frissíti, az
emberi kapcsolatok közvetlenségén. A stílus tengerszem tisztasága másik ihletforrást
is idéz: a folklórt. Még az ismétlődő motívumok is — a búvópatakszerűen visszatérő
azonos formulák mint irányjelzők — a népi epika lényegkiemelő és emlékezetbe véső
modorára utalnak. Retorika, folklór az esszében azonban nemcsak a megújulás, de a
felhígulás lehetősége is. Az anekdota, a sémaszerűség kísértése egyszersmind. Czine
kikerüli e veszélyeket. A tanulmány feszes műfaját — az élőbeszéd szabadságával és
a folklór egyszerűségével — elmondhatóvá lazítja ugyan, de nem a gondolati erő
csökkenése árán. Könnyedség és bonyolultság értékes ötvözetét teremti meg.
A Nép és irodalom: két vaskos kötet tanulmány, majd ezeroldalnyi szöveg, negyedszázad esszéírói teljesítménye. A terjedelem jelzi, hogy kiadása egy régóta esedékes adósság kései törlesztése. (Szépirodalmi.)
GREZSA FERENC

Nép és irodalom
JEGYZETEK CZINE MIHÁLY KÖNYVÉRŐL

Látványosabb címet többet is írhatott volna tanulmánykötete fölé Czine Mihály,
de szemléletére jellemzőbbet, találóbbat aligha. Az utóbbi negyedszázadban írt tanulmányainak témaköre gazdag és változatos, irodalomtörténészi és kritikusi szemlélete,
magatartása egyértelmű, határozott, következetes. Bizonytalan mozdulatokkal, látványos csonkításokkal fel-feltünedező divatoknak nyoma sem látszik rajta, pedig szemlélete hangsúlyosan történeti. Nem a divatok, hanem a nép gondjainak, sorsának
irodalmi kifejeződése érdekli. Értékhangsúlyait aszerint osztja, ki mennyit fogott fel
a mű révén egyetemes érdekűvé és érvényűvé emelhető magyar sorsélményből, nemzeti történelemből, s történelmi motivációjú lelki rezonanciákból. Világképének teljes
láthatárt, kerítéstelen égboltot mutató mappáján minden igazi értéknek helye van,
minden jelentős író a maga értékeivel színesíti az összképet. Az értékrendet azonban
a nép és irodalom szétválaszthatatlanságának jegyében az határozza meg, hogy ki
milyen mélységben, gazdagságban, esztétikailag milyen erővel fejezi ki a maga korát.
Czine Mihály nagy tárgyi ismeretanyag birtokában mindig az egésszel szembesíti az
egyes írót, ezért tart szigorú mértéket, még a legnagyobbak esetében is mindig
84

figyelmeztet arra a részletre is, amelyiket más — sokszor kisebb horizontú, de egyegy ponton esetleg biztosabban látó társaik — korszerűbben fogtak fel. Az értékek
iránti érzékenységet tudja így társítani a nagyobbra néző mértéktartással, a megbecsülést és szeretetet az „engem esz a lúg, ha fejedet mosom" megbecsülő igényességével.
Az irodalomtudósok közül kétségtelenül Czine Mihályt ismerik személyesen legtöbben ebben az országban, s határainkon túl is az egész magyarságban. Hatalmas
tárgyi tudása, a magyar irodalom bensőséges szeretete, a magyarság sorskérdései
iránti erkölcsi elkötelezettsége és „szépszavú", ékes előadásmódja tömegeket vonz az
előadásaira, pedig világszerte az irodalom haláláról, értelmetlenségéről papolnak,
ö fontosnak t u d j a az irodalmat: a magyarság erkölcsi épsége talán legfontosabb
bázisának, a nemzeti lelkiismeret, önismeret és gondolkodás felelős fórumának. Erkölcsi bizonyosságnak, óvó, megtartó és tisztító szónak. A figyelő szemekben kárpótlást érezhet sokféle leszorítottságáért, talán még azért is, hogy első tanulmánykötetét
ötvenedik évén túl jelentethette csak meg. Mégis: a több ezer előadás, a keresztre
feszítések közepette is mosollyal ejtett szó egy hamis legendát is font irodalomszemlélete köré. A gyakran nagyon vegyes összetételű közönség előtt tartott előadásokat
értékmegmutató szenvedély fűti, az érdeklődést akarják felkelteni, bevezetnek az
irodalom és történelem, irodalom és nemzeti sors összefüggéseinek világába. Érthető,
hogy ilyenkor több szó esik a szándékról, az eredményekről, az értékekről, mint a
hibákról, fogyatékosságokról, megvalósulatlan törekvésekről. Ezért hallani olykor,
hogy Czine Mihály „mindenkit dicsér", hogy többre becsüli a szándékot, mint az
érdemet. Hogy mennyire hamis ez a legenda, bizonyítják tanulmányai. A szándékot
valóban sokra becsüli, az írót küzdő embernek tudja, tanulmányaiból jó ügyekért
harcoló hősök galériája áll össze. A hűség, szolgálat, emberség, küldetés, szívósság,
helytállás, hídépítés — tehát az alapvetően erkölcsi töltésű, jelentésű fogalmak —
tanulmányainak címében is szerepelnek, és mindig a személyiség közösségi viszonyait jelölik. Szemléleti következetesség jegyében. Mert a nemzeti lét és szabadság
állandó veszélyeztetettségének forró abroncsában élő kis nép irodalmában a közösségi erkölcs, a „gerinc" esztétikai érték is. Czine Mihály szemléletében az irodalom
értelme csak az ember lehet, s annak az irodalomnak van közösségi értelme, amelyik
létérdekű, szabadságkereső. De a szándékot szándékként becsüli, az értékben szigorú
mértéket tart. Alkat és tehetség virtuális lehetőségeit is számba veszi — a személyes
érdekeltség, veszteség szomorúságával, de — mindig szigorúan ítél. Azokról is, akikkel szembeni elfogultsággal gyakran sértegeti őt az irigykedő kancsalság. Az emberi
arcokat lehetséges, hogy fényesebbre festi olykor, következetesebbnek, tisztábbnak
rajzolhatja a szándékot is néha valamiféle példaállító szenvedélyből, de a műveket
soha, senkinél. Bródytól Juhász Ferencig, Krúdytól Tamási Áronig mindenkinél érzékenyen jelzi hiányérzeteit. Konkrétan, tárgyszerűen. Az életműveket saját csúcsaikkal méri, lehetőségeikkel szembesítve ítéli meg, de nem tudnék még egy irodalomtörténészt említeni, aki ennyire nagy gondot fordít a folytonos viszonyításokra, a
teljes színkép fölvázolására, árnyalt elrendezésére. Nem izoláltan vizsgálja az egyes
életműveket, hanem a nemzeti irodalom összefüggés-rendszerében, s a világirodalom
korabeli főáramaira is nézve.
Tanulmányai a jelleget ragadják meg, az egyéni színt és értéket veszik számba,
összegző írások. Nem vész el a részletekben, az aprólékos műelemző munkát másoknak hagyja. Az egyes művek részletező elemzését műhelymunkának tekinti, olvasói
elé csak azok summáját tárja. Elsősorban a nagyobb összefüggésekre, folyamatokra
figyel, de folyamatrajzai, pályaképei egyértelműen bizonyítják, hogy mély olvasóielemzői élményre építi azokat. A részletezések korában a koncepcióval törődik, szigorú fontossági sorrendet tart. Az irodalmat és az életet együtt vizsgálja. Ezért van
az, hogy tanulmányaiban megelevenedik az irodalom, élő rendszerré válik, vonzó,
izgató, jelentős életmutató tényezővé. Az egész magyar irodalomra néz esztétikai és
táji, területi tagolódásban egyaránt. Az őstehetségekről beszélve nem hagyja említetlenül Nagy Istvánt vagy Horváth Istvánt, a magyar avantgarde-ról szólva Forbáth
85

Imrét. Népsorsot vigyázó szemléletéből az is egyenesen következik, hogy érdeklődése
nem zárkózik szűk területre, nem egy-egy életmű vagy korszak kutatója, hanem az
egész huszadik századi magyar irodalom rendszerbe foglaló ismerője. Tanulmányai
összefüggő irodalomtörténet benyomását keltik, mert gazdag viszonyításai révén
többnyire azoknak a helyét és értékeit is kijelöli, akikről önálló tanulmányban külön
nem szól. összegző, szintézisteremtésre törő irodalomtudósok természetszerűleg építenek be gondolatokat, észrevételeket mások munkáiból, a részletkutatások eredményeiből. Czine Mihály sem akar a részletekben mindenáron eredeti lenni, fontosabb
számára az igazság, mint egyéniségének előtérbe helyezése. Szuverén szemlélete ezért
elsősorban nem a részeredmények újdonságában, hanem a nagyobb. összefüggések
meglátásában, a határozott értékrendben, fontossági sorrendben, egyszóval a koncepcióban nyilatkozik meg. Ez teszi képessé arra, hogy lényegi kérdésekben orientálja
a késlekedő irodalomszemléletet, helyreigazítsa az érzéketlenségből vagy taktikából
megzavart értéktudatot. összefüggésekben, folyamatokban szemléli a magyar irodalmat, s rögtön észreveszi, ha méltatlanul torzulnak az arányok. A népi irodalom tárgyilagos, körültekintő felmérését éppen a népi irodalom hivatalos leértékelésének
idején kezdte el. Illyés Gyula költészetének világirodalmi rangját akkor állapította
meg, amikor még gyanakvás vette körül ebben a vonatkozásban is. Nagy László és
Juhász Ferenc költészetének rendkívüli értékeit akkor bizonyította alapos elemzéssel, amikor hallgatni illett róluk, vagy legalábbis a tűztáncosok mögé lehetett helyezni korszakalkotó életművüket. A nemzetiségi magyar irodalmak gondját m á r
akkor magára vállalta, amikor még Veres Pétert is arra figyelmeztették, hogy magyarországi író még álmában se járjon Erdélyben, s különös szemléletünk — Illyés
Gyula találó megfogalmazása szerint — az elnyomás nacionalizmusa helyett az elnyomást szenvedők panaszaira kiáltott nacionalizmust.
Czine Mihály nem törődött mellékszempontokkal, nagyobbakra nézett. Értékekre
figyelmeztetett, értékeket védett. Felelősséget érez a magyar irodalomért, a magyarságért, melyet Ady eszméi jegyében tekint szükségnek és értéknek az emberiség
számára. Ezért vette és veszi védelmébe a méltánytalanul kezelt értékeket, s ezért
emel szót az értékek teremtését akadályozó méltatlan körülmények ellen. Illyés
Gyuláról írja, de nyomós okunk van rá, hogy személyes igényeként idézzük: „Az ő
•magyarsága — miként Adyé, Móriczé, József Attiláé és minden nagy művészünké —
értékek foglalata: emberség, hűség, európai látókör, feladatvállalás." Ez a belső igényesség képesíti arra, hogy ne nézzen csip-csup szempontokra, hanem m e n j e n felismert igazságai védelmére, nem törődve a gyakori anatémákkal, gyanúsítgatásokkal
sem. írásainak szakmai értéke mellé így társul az erkölcsi bátorság, a kiállás, a vállalás. Nézeteit igazolta az idő, külön bizonyíték talán fölösleges, ha a példaként említett életművek és jelenségek lassú átértékelődésének folyamatára gondolunk. Mégis,
•a homlokára vert bélyegek megmaradtak szellemi életünk szokásos gyakorlata szerint: átértékeljük a tényeket, de akik az átértékelés szükségességéről meggyőztek,
azokat továbbra is ellenfélnek tekintjük, mintha attól félnénk, hogy megint igazuk
lesz v a l a m i b e n . . . Czine Mihályt sokféleképpen minősítették az utóbbi negyedszázadban. Pedig irodalomszemléletének szembetűnő vonása a valóságszeretet, a társadalmi
érdeklődés és a hatalmas hit a szocializmus eszményeinek megvalósulásában, a szabadság demokratizmusában, a népek testvériségében. Olyan eszményeknek t u d j a
ezeket, melyekről soha nem mondhat le a humánum, még akkor sem, ha a küzdelem
eredménye olykor alig látszik. Az irodalomban is ezeknek az eszméknek az ú t j á t
követi legnagyobb figyelemmel.
Egy egész század irodalmát átfogó tanulmánykötetének is ez a fővonala. A sokféle irányú továbbfejlesztéshez ösztönzést kínáló naturalizmus legfőbb vívmányának
a társadalomkritikai bátorságot, a szociális érzést és látásmódot tekinti, a natu.ralizmus kelet-európai és magyar változatát is ezen az alapon szembesíti a korábbi
nyugat-európai törekvésekkel. Bródy Sándor vegyes értékű életművéről is azt t a r t j a
•leginkább kiemelendőnek, hogy a szociális látást ő hozta irodalmunkba. A századelő'ről és a Nyugat köréről szóló tanulmányai is ezt a szemléletet igazolják. A század86

elő művészi törekvéseit — irodalomban, zenében, festészetben, szobrászatban — társadalmi-politikai eszmék összefüggés-rendszerében, folyóiratok és egyéni törekvések
sokaságát számba véve mutatja ki, hogy a század elején összetorlódva és keveredve
egyszerre érezhető mindazoknak a művészi törekvéseknek és eszmeáramlatoknak a
hatása, melyek Európában a XIX. század második felében jelentkeztek, de azoknak is,
•amelyek ott is a századforduló vívmányainak számítanak, s „a század elejének legnagyobb eredménye a prózában a korszerű realizmus megteremtése volt". A Nyugat
forradalmáról is ennek a jegyében helyezi át a hangsúlyt Ady gondolkodásbeli forradalmára, mert benne látja a mások által el nem ért teljességet, a közéleti szenvedélyű, a magyar valóság egészéhez szorosan kapcsolódó és széles hagyománykincset
magába szívó, átértékelő művészt, aki a magyar értelmiség számára útmutatóvá válhatott volna „a falun át a városhoz, az egyéniségen át a demokráciához, a szabadságon át a szocializmushoz. A magyarságon keresztül az emberiséghez". A Nincsen és
a Halál szorításával küzdő Ady az Egésznek, Teljességnek, Mindennek vált a világirodalomban mértéket jelölő művészévé, „nagy kortársai — hozzá képest — inkább
csak a részt emelték irodalomba". Czine Mihály Ignotussal vallja, hogy a magyar
irodalmat, egyáltalán a nemzeti értékeket elfogultság nélkül „világirodalmi abszolút
mérték alá" kell állítani. Szemléletében — eléggé meg nem becsülhető módon — a
világirodalmi mértéket nemcsak a nyugat-európai irodalmak jelentik, hanem a keleteurópai kis népek nagy művészei. Már a naturalizmusról írt tanulmányában külön
fejezet foglalkozik a kelet-európai és a magyar naturalizmussal, s meggyőzően bizonyítja, hogy ezek között a történelmi sors hasonlóságának következtében sokkal több
a rokon vonás, mint a nyugat-európaival. Errefelé tájékozódik Ady világirodalmi helyét kutató tanulmányában is. Móricz Zsigmond életművének tengelyébe is a keleteurópai megkésett történelmi fejlődés révén került a paraszti tematika, miként a legtöbb kelet-európai kortársánál, hiszen ezen a tájon csak a „parasztból lehetett és
kellett nemzetet teremteni". Adyból József Attila felé is nyíltak utak, A halottak
élén költője a József Attila-i szocialista humánum útját egyengeti a magyar kultúrában. Mikszáthból vezetett út Móriczhoz és Krúdyhoz egyaránt, alkat és karakter
különbözősége mellett meghatározó a különféle utak — kritikai és lírai-hangulati ábrázolásmód — választása szempontjából az lehetett, hogy Móricz a parasztságban, az
újat akaró erőkben hatalmas hitre talált, Krúdy pedig a dzsentriről Mikszáthnál is
reménytelenebb élményekkel rendelkezve a jelen és jövő helyett nosztalgikus álomvilágot teremtett, mély létérzést foglalt prózájába, s a modern magyar próza úttörője
lett. Czine Mihály árnyaltan elemzi Krúdy modernségét a XX. század elejének
európai prózájával is szembesítve, bizonyos értelemben csúcsnak tekinti a századelő
magyar prózájában, de szigorú mértéket tart, következetesen érvényesíti koncepciój á t : „Nem volt kisebb művész Móricznál, művészi eredményei sem színtelenebbek,
de világa mégis szűkösebb lett a Móriczénál. Kevesebbet mondott, s többnyire mellékmondatokba szorult nála a lényeges." S ennek okát elsősorban abban látja, hogy
Krúdyt a reménytelenség lefegyverezte, eltérítette a realizmus útjáról.
Czine Mihály tanulmányaiból fő vonásaiban az egész huszadik századi magyar
irodalom folyamata bontakozik ki. A századfordulót és a Nyugat-korszakot az
avantgarde általános jellemzése és legfőbb alakjának, Kassáknak a portréja követi,
majd rendkívül gazdag képet ad a népi írói mozgalomról és majdnem minden fő
képviselőjéről — Németh Lászlóról, Illyés Gyuláról, Veres Péterről, Szabó Pálról,
Tamási Áronról, Darvas Józsefről, Erdei Ferencről —, végül a két háború közötti
időt tárgyaló írásait az antifasiszta irodalmat is áttekintő Radnóti-tanulmány zárja, s
viszonyítási pontként állandóan ott ragyog József Attila művészete. Majd Mozgó
világ címmel az 1945 utáni irodalmunknak a népi irodalmat folytató vonulatának
jeles alakjait — Nagy László, Juhász Ferenc, Simon István, Váci Mihály, Csoóri
Sándor és Sarkadi Imre művészetét elemzi. Tanulmányainak második kötetében pedig
a szomszédos országok magyar irodalmáról ad áttekintést és pályaelemzéseket —
egyéb, kisebb jelentőségű írások ciklusai mellett.
Tanulmánykötetének tematikai és műfaji gazdagsága és sokfélesége egyaránt
87

jelzi, hogy a kiadók nem kényeztették el, több önálló kötet zsúfolódott egybe a Nép
és irodalom, lapjain: áttekintő, összegző irodalomtörténeti tanulmányok, a mai irodalom jelenségeivel foglalkozó kritikai elemzések, irodalom és élet belső titkaiba
világító, szépirodalmi igényű élménybeszámolók nagy írók barátságában szerzett tapasztalatokról, végül a napi kritikák füzére. Czine Mihály a magyar irodalom egyik,
a közösségi sors, a nemzeti lét gondjai szempontjából mindenképpen meghatározó
vonulatát konok következetességgel kutatja. Gondolkodását, világlátását döntő mértékben — Ady és Móricz után — a népi írók alakították, főként Németh László,
Illyés Gyula és Veres Péter. Külön tanulmányban lehetne csak elemezni azt az árnyalt, a népi írók szándékát belülről értő, de kritikai vonásokat sem nélkülöző
képet, melyet a mozgalomról és képviselőiről fest. A viszonyítások félmondatai mögött hatalmas tudás látszik. Biztos kézzel emeli ki, hogy ki mit adott az összképhez
a népi irodalmon belül, s a magyar irodalomban. Az egyes életműveket egységben
látja és elemzi, pontosan rajzolja meg a pályák belső ívét, csúcsait és mélypontjait
egyaránt. Előítéletekkel, félremagyarázásokkal vitázva alkotja meg a maga szuverén
véleményét. Éppen gazdag viszonyításaiból győződhetünk meg arról, hogy egy-egy
helyen némelykor kijelentésszerűnek ható megállapításai mennyire átgondolt és alapos érvekkel alátámasztott koncepcióból fakadnak. Meggyőzően oldja fel — például
Illyés Gyula és Németh László életművét elemezve — azokat a látszatellentéteket,
melyeket a kritika és irodalomtörténet többnyire valóságosnak vélt.
A népi írókról szóló tanulmányai mellett majdnem mindenkiről vallomást is ír.
Szűkkeblű ítélkezés vádaskodhatna is, szigorúan tudományos szempontokat kérve
számon. Vallomásai azonban nem irodalmi tanulmányok helyett születtek, hanem
azok kiegészítéseképpen és nem csekély irodalomtörténeti nyereséggel. Élet és mű
ritkán vonható egybe, de a mű mögött mindig érző és küzdő ember áll, s ennek az
embernek „hétköznapi" magatartása, ízlése, apróbb-nagyobb dolgokban való vélekedése a mű egyes vonatkozásainak mélyebb megértését is szolgálja. Czine Mihály
irodalomszemléletének kiemelt szempontja a mű életalakító erkölcse és ereje, természetesen következik ebből a közösségi, életelvű igényből az, hogy a mű mögé embert is méltót kíván, hogy érdeklődéssel és szeretettel figyeli a nagy művek alkotóinak emberi arcát is. Másrészt egy-egy művész alkotómódszerének törvényeibe is
beleláthatunk általa, nyomon követhetjük a közvetlen élmény művé transzformálásának folyamatát, az absztrakció mértékét, olykor indítékait is. De fontos itt egy
személyes vonatkozás is: a népi írók igen hamar felismerték Czine Mihályban értő
emberüket, barátságukba fogadták, hívták magukhoz. Czine Mihály pedig élete legnagyobb ajándékának tudja ezt. A személyes egymásra találásnak mélyebb, sorsközösségi értelme is nyilvánvaló. Az ilyen kapcsolatoknak szinte a természetéhez tartozik az, hogy amikor a barátság már csak emlékkép lehet, akkor a vallomás idealizálja az eltávozottakat. Ezt bizonyára Czine Mihály sem tudta elkerülni, olykor nyilvánvalónak látszik, hogy fényesebbre sikerül a kép, mint a valóságban lehetett.
Ennél azonban fontosabb, hogy emlékezései, vallomásai a leginkább jellemző vonásokat életszerű természetességgel, pontos megfigyelésekből építve emelik ki, alakjainak a természetébe is belevilágítanak. Tanulmányaiban a művek megítélésében h a j szálnyi engedményt sem tesz. Kínálkozó példák közül említsük meg a Két költő útja
címen közismert írását, Juhász Ferenc és Nagy László költészetének egyik legelső,
baráti közelségből írt és felelősen szigorú elemzését. Most eredeti változatában jelent
meg (Három költő útja) és Simon István költészetét is elemzi. Első megjelenése óta
két évtized telt el, Juhász Ferenc és Nagy László költészetéről terjedelmes szakirodalom született azóta, Czine Mihály tanulmányának tételei közkinccsé váltak, s
egyetlen gondolata sem szorult lényeges korrekcióra. Ma is alapmunkának számít.
Csak csodálkozni lehet azon, hogy már akkor — 1960-ban — milyen pontosan jelezte
a kiemelkedő eredmények mellett a töréseket, visszafogó szélsőségeket vagy a beszűkítés felé csábító tendenciákat. A féltő szeretetbe és megbecsülésbe beletartozik a
szigorú értékelés, a veszélyek jelzése is.
Az utóbbi évtized egyik legnagyobb irodalomszemléleti vívmánya bizonyára az,
88

hogy lassan leomlanak az egységes magyar irodalmat széttagoló, megcsonkító korlátok, s a nemzetiségi magyar irodalmakat is az egyetemes magyar irodalom részeként
szemléljük és értékeljük. Ezt azonban nem volt könnyű elérni. A .két világháború
közötti időben a politika a társadalmi, politikai és gazdasági problémák megoldatlanságát az igazságtalan békeszerződés okozta sérelmek nacionalista jellegű ápolgatásával próbálta elfödni. A kisebbségi magyar irodalmakat is többnyire nacionalista
beállításban ismertette, a nacionalizmus ébresztésének szándékával elemezte. Annak
ellenére, hogy ezek az irodalmak hatalmas erőfeszítéssel próbáltak a szükségből, az
adottságokból erényt teremteni, a kisebbségi humánum jegyében törekedtek olyan
magatartásmódén kialakítására, amelyik mintául szolgálhatna nagy népek számára
is. Űj, önálló irodalmat hoztak létre, a magyar irodalmi hagyományokhoz kapcsolódót és a helyi adottságokra figyelőt. A körülmények magyarázzák, hogy nagy irodalom a két világháború között a szinte emberfeletti erőfeszítések ellenére sem jöhetett létre. Ezeknek a kisebbségi irodalmaknak a második világháború után részben
— újabb nagy veszteségek után — megint elölről kellett kezdeni mindent. Magyarországi megismerésüket és elismertetésüket pedig újabb szemléleti zavar gátolta. Magyarországon 1945 után sokáig az a nézet uralkodott, hogy a szomszédainkkal való
zavartalan jó viszony érdekében tudni sem szabad a több mint hárommilliónyi nemzetiségi magyarság sorsáról és kultúrájáról. Ezt a tarthatatlan felfogást az egyetemes
magyar kultúráért felelősséget érző írók és irodalomtudósok kezdettől fogva elítélték,
és a saját gyakorlatukban tágabb irodalomértelmezést valósítottak meg. Köztük az
ötvenes évek közepétől kiemelkedő szerepe van Czine Mihálynak. Már 1955-ben írt
Szabó Gyula Gondos atyafiság című regényéről, Nagy István könyvéről, s azóta következetesen és folyamatosan kutatja, ismerteti a nemzetiségi magyar irodalmakat.
Kétféle értelemben is nagy áldozatot kívánt ez tőle. Gyanakvásokkal, vádaskodásokkal kellett szembenéznie. így történhetett, hogy a két világháború közti romániai
magyar irodalom történetét már 1964-ben megírta, teljes terjedelmében azonban csak
most sikerült megjelentetnie. Másrészt ezek az irodalmak igazán jelentősnek és maradandónak mutatkozó értékeket a hetvenes évekig igen ritkán produkáltak. A kutatásukat vállaló irodalomtörténésznek számtalan félbetört vállalkozást, nagynak ígérkező és mégis kiteljesületlenül maradt, saját lehetőségeit csak távolról közelítő pályát
kellett számba vennie. Az értékkutató irodalomtörténész öröme ritkán lehet maradéktalan, a műveknek többnyire nagyobb az erkölcsi ethoszuk, mint esztétikai értékük.
A nép és irodalom ügyét együtt követő szemlélettel Czine Mihály szerencsésen tudja
elkerülni ennek a buktatóit: nem emeli a műveket valóságos értékük fölé, de a történész kíváncsiságával követi az emberi szándékok, vállalkozások útjait is, számba
veszi ezek erkölcsi-gondolati értelmét. Eleven folyamatokat rajzol, s ezekből nemcsak
a hősi küzdelmet látjuk az irodalomért, nemzetiségi kultúráért, önismeretért, hanem
azt is, hogy a közösségért hozott áldozatok nem voltak hiábavalók, mégiscsak belőlük
alakult ki az a szellemiség, amelyik immár jelentős művek, jelentős gondolkodók
szellemi-közösségi fluidumává válhatott. Olyan tartást, erkölcsiséget formált ki és
olyan sokirányú esztétikai-gondolati próbálkozást tett, amelyet nem kerülhet meg a
jövőt kémlelő tekintet sem.
Czine Mihály esztétikai vagy poétikai kérdésekről is olyan szemléletesen tud
beszélni, mintha történetet mesélne. Már Szabó Pálról írott könyvével kapcsolatban
észrevette Béládi Miklós, hogy következetesen kerüli a szaknyelv nehézkes fogalmazásait, mégsem mond kevesebbet az „elvont nyelvezetű dolgozatoknál". Tanulmányainak ezt a kitüntető vonását azért is érdemes külön megfigyelni, mert ez összefügg szemléletének közösségi elkötelezettségével: a nagyközönség számára is kamatoztatni képes olyan elméleti, esztétikai indítású gondolatokat, melyeket csak a beavatottak számára szokott tartogatni a szaknyelv. „Regénye a tényekből építkező
modern epikának egyik világirodalmi szintű megvalósulása. Nagy stiláris többlettel:
a tényeket közlő mondatok hajlataiban is ott él a népdalokra és balladákra emlékeztető poézis. S jelzi a modern regény másik tendenciáját is: a gondolat, a jelkép
jelenlétét" — írja Sütő András könyvéről. Elemzéseinek külön színt ad az értékek
89

o

•

szeretete. Személyes öröm különösen akkor dallamosítja hangját, ha a népiség és
realizmus korszerű megújulását tapasztalja egy-egy kiemelkedő műben, Sütő András
vagy Dobos László regényében például. Saját elgondolásainak igazolását is érezheti
ezekben. Hiszen ahhoz, hogy a nemzetiségi irodalmakkal való foglalkozás ne erkölcsi
vállalkozás legyen csupán, a kiemelkedő művek teremtették meg a vitathatatlan
lehetőséget és szükséget. A közvetlen, személyes érdekeltség, egyfajta erős empatikus
képesség eredményezi, hogy Czine Mihály tanulmányaiban, esszéiben a század m a gyarságának — nemzetiséginek és itthoninak egyaránt — még a hangulatváltozásai
is pontosan tükröződnek, a tényekre rezonál a lélek és a nyelv.
Czine Mihály irodalomtudósi portréjához feltétlenül hozzátartozik az irodalom
népszerűsítésének önzetlen vállalása is. Könyvének második kötetéből mégis elmaradhatott volna a „Könyvről könyvre — a rádió hullámhosszán" ciklus. Ezek a kritikák és könyvajánlások is sok értékes gondolatot tartalmaznak, de rövidségüknél és
alkalmiságuknál fogva nem mindig elegendőek a körültekintő értékelésre, inkább
olvasáshoz kedvet csináló szerepük van. Ez ugyan nagyon fontos, de egy ilyen gazdag tanulmánykötet végén mégis többször hiányérzetet hagy.
A Nép és irodalom a korszerűen realista, történelmet és irodalmat kölcsönhatásában vizsgáló irodalomszemlélet szuverén megvalósítása. Az értékek iránti fogékonyságot szerencsésen egyezteti a közösségi, nemzeti felelősséggel és elkötelezettséggel. A „népsorsot vigyázó" írás legteljesebb tudományos megvalósulása. Irodalmat
lehet másképpen is közelíteni, kell is, de az is bizonyos, hogy nagyon szegény és
önmagáért való lenne az az irodalomszemlélet, amelyik mellőzné Czine Mihály tanulmánykötetének szempontrendszerét.
GÖRÖMBEI ANDRÁS

KOTSIS NAGY MARGIT M U N K A J A

90

SZÍNHÁZ

Átmeneti kabátban
EPILÓGUS A SZEGEDI SZÍNI ÉVADHOZ

Terhes öröksége a szegedi színháznak, hogy kisebb-nagyobb (átmeneti) periódusokat leszámítva, évtizedek óta féloldalas. Betegségét nevezték már tudathasadásnak.
A művészi profilját lényegében kirajzoló két tagozata közül — az országos rangú,
hovatovább nemzetközi babérokkal is büszkélkedhető operatársulat mögött — szélárnyékban marad, vegetál a próza. S az egyensúly helyrebillentésére szorgalmazott
kísérletek alig jártak több haszonnal egy máig (tartósan) beigazolatlan hipotézisnél.
Mélyebb talajba ereszkednek a gyökerek annál, semmint fölszínes rálátás röntgenezhetné; a jelenség valószínűleg korszakhatároktól datálódik, negyvenöttől, ötvenhattól,
amikor megújuló színházművészetünk alapjait zenei érdeklődésű színházépítő személyiségnek, Vaszy Viktornak vezetésével rakták le. S minthogy az árnyékát senki
át nem lépheti, az operateremtő karmester Vaszy színházigazgatóként sem tagadhatta
meg önmagát — logikus hát, ha a szegedi színház operai részlegének fundamentumai
tartósabbak a prózáénál.
Föllapozva a most lefutott évad krónikáját — a helyzet változatlan. Annak ellenére, hogy megint hajlamos kísértésbe esni az ember, a drámajátszás terén is mozdult valami. Zajos, országos sikerekről persze szó sincs, a magyar színházi élet vulkánkitörései nem rázkódtatták meg e tájegység levegőjét, mindössze enyhe földrezgéseket észlelhetett innen kulturális-művészeti életünk szeizmográfja. Született viszont két produkció, mindkettő eséllyel állja ki az óhatatlan összehasonlítgatások
próbáját. S az egyik történetesen a prózáé, O'Neill darabjával, az Utazással (a másik
az opera Simon Boccanegrája, melynek valóságos viszonyítási mércéje is akadt: pár
nap különbséggel mutatta be a fővárosi Operaház, a maga természetszerűen előnyösebb föltételeivel, mást ne mondjak,' külföldi karmesterrel, Patanéval). Az opera
rendszeresen megmutatkozott Budapesten és Kecskeméten — a Pataki művelődési
házhoz és a kecskemétihez szerződéses kötelezettségei révén szállította slágerelőadásait —, mi több, fönnállása óta először nagyszabású nyugat-európai turnét is lebonyolított élettársával, a szegedi szimfonikusokkal. Három szereposztásban, vendégművészekkel, majd két tucatszor játszották el Nyugat-Németország, Hollandia, Belgium tizenhat városában A trubadurt. Impresszáriójuknak, a Landgraf cégnek véleményét megerősítik az időközben hozzánk is eljutott kritikák: jövőre újabb szerződésnek tehetnek eleget. A társulat vezető művészei, Gregor József, Gyimesi
Kálmán,
Réti Csaba s még páran rendszeres vendégei más hazai színházaknak, nem ritkán
külföldnek — a prózai részlegből finom falatokkal leginkább Kovács Jánost kínálták
meg (fővárosi színházi, filmes, televíziós ajánlatokkal), s ha emlékezetem nem csal,
kívüle jobbadán Mentes Józsefet, Máriáss Józsefet foglalkoztatta a film, Rácz Tibort
pedig korábbi munkahelye, az Operettszínház.
Szó mi szó, föltételrendszerét tekintve jó ideje nincs irigylésre méltó helyzetben
a város Nemzeti Színháza. Majd évszázados épülete a rekonstrukció Luca széke, az
átmeneti moziszínház kényszerű társbérletében olyan kicsi a színpad, mint mai laká91

sokban a konyha, kivált h a hozzáveszük, itt játsszák a korusoktól, balettől dagadó
operákat, az operettet. S ami tetézi a gondokat, olvadáskor vagy csapadékosabb napokon menetrendszerűen beázik a pár esztendeje átadott Kisszmház; a mozi alkalmatlan arra, hogy díszleteket tároljanak benne; életveszélyessé nyilvánították, lakat
alá tették a műszakiak otthonát. Elöregedőben a művészi stáb, egy híján húszan
védett korúak, akiknek a szerződés hivatalból jár; alig van rendező; a díszleteket,
jelmezeket régóta vendégek tervezik, nem kifejezetten társadalmi munkában; s b á r
a korábbi esztendőkre jellemző elvándorlásnak úgy-ahogy sikerült gátat vetni (rosszmájúak szerint azóta, hogy nincs kinek elvándorolnia), az egészséges fluktuáció nélkül megszokott arcok unásig ismert mimikái, modoros gesztusok köszönnek vissza az
előadásokról. Általában persze, hiszen két bemutató erejéig (Goldoni: Két úr szolgája, Shelley: A Cenci ház) Szegeden „tájolt" a színművészeti főiskola egyik végzős
osztálya. S az átömlesztett friss vér jót tett a prózai társulat kedélyállapotának, kivált, mert vezető színházcsináló is megjelent körükben, Buszt József, b á r hivatalosan
csak „féllábbal". Művészeti tanácsadóként úgymond, ám rendezett három bemutatót,
s bábáskodott a többi premieren. Nem utolsósorban Ruszt érdeme az évad kiemelkedő előadása, az Utazás az éjszakába, ahová vonzó vendégművészt is hozott, Balázsovits Lajost. Ezzel együtt sem történt drámai fordulat a színház közönségkapcsolataiban: változatlanul sok a fantomnéző, a gyermekelőadások harmadosztályúak, s
továbbra sem rajonganak színházukért az egyetemisták, főiskolások, akik i m m á r t a r tósan elvonultak passzív rezisztenciába. A tavaly kezdeményezett stúdióbemutatók
elapadtak, s különböző gazdasági bajok púpozták a művészeti gondok szekerét — a
színház évek óta képtelen teljesíteni bevételi tervét, sok előadást kénytelen elnapolni, a vendégjátékokra biztosított kereteket jószerivel a megbetegedők alkalmi
pótlása meríti ki, minek következtében a tervszerű vendégforgalom elképzelhetetlen.
Ha most hozzávesszük, hogy (a szokásos szezonvégi szombathelyi turnét leszámítva)
tájkötelezettségeit is rapszodikusan teljesíti a színház (magát a kifejezést, kötelezettség, sem véletlenül használják), s ami szintén nem tesz jót egyébként sem makulátlan
presztízsének a megyében — az évadot nem búcsúztatja rózsás kép. Mentség akad
bőven, már ami a tájprogramot illeti. Olyan városokban, községekben játszanak,
ahol az operajátszás föltételei kopottak: Békéscsabán, Szentesen, Bácsalmáson például négy elsőhegedűs, egy bőgős és pár fúvós szorong az orchesterben, miközben a
színpadon Bánk bánt, Pillangókisasszonyt
domborítanak a szólisták; kell-e ecsetelni,
miféle hangzásképpel. Nem helyi specialitás. De ha már, navigációs hasonlattal, „tájolni pedig szükséges", előbb-utóbb elodázhatatlanná válik alaposan átgondolni a
programot. Hisz egy rosszul értelmezett közművelődési misszió inkább riasztja, mint
bátorítja a televízióból már operaügyekben sem járatlan kisvárosi közönséget (hogy
a föllépő művészekről ne is beszéljünk).
A lényegében kéttagozatú (opera, próza) színház évadi munkájának megítéléséből kikerülhetetlen az operett, minthogy Szegeden is ez hoz a konyhára. Maga a
részleg a prózához sorol, ki tudja miért, hiszen föladatai, kivált a klasszikus repertoárban, mely néhány gyakorta visszatérő darabbal ki is merül, javarészt énekesi
(operai) kvalitásokat igényelnek. De hát szorosan és komolyan véve a korszerű zenés
játék olyan sokoldalúan képzett művészeket föltételez, hogy a m ű f a j i sablonok fölszántására csak az igazán gazdag, ellátott színházak mernek vállalkozni, a szegedi
egyelőre nem. Ezért aztán a Lehár—Jacobi—Kálmán—Huszka
körből nem annyira
egy mai játékstílust szorgalmazón igyekeztek kilépni, hanem — a társulat adottságai
révén — valamiféle igényesebb, faktúrájában már-már az úgynevezett komolyzenével vetekedő operettmuzsika felé: Suliivan Mikádóját mutatták be. S gyorsan kiderült, felemás „hangvételű" operett nem ízlik a közönségnek: az operabarátoknak
híg, az operett híveinek nehéz, az izgalmas színházra áhítozóknak unalmas. Pedig ez
kedvét fürkészte mindahányuknak, s nem teljesen reménytelenül. Szemben a hagyományos, és meglehetősen enervált tálalású Bob herceggel, melyet viszont nem győztek elégszer játszani, belépőjegyeit vették, mint a cukrot. Mindazonáltal óvakodnék
sietni a kézenfekvő tanulságokkal. A színházi közízlés fejlesztésében, már tömegvon92

zata okán sem szabad letenni az operettjátszás, vagy nevezzük úgy, könnyű szórakoztatás friss formáiról. Nota bene, egy merészebb műsorpolitika önmagában eldönthetné a kérdést — musicalt játszani tudniillik régóta nem számít felelőtlen kockáztatásnak.
Látszólag nem osztja a színház egészének gondjait az opera. Egészséges fejlődése, ha különböző okokból némileg le is lassult, változatlanul egyenletes. Igaz,
évente mindössze három bemutatót tart (szemben a hat-hét prózával), játszik viszont
repertoárt, s egyáltalán, műsorpolitikája sohasem rejt annyira buktatót, nem oly
kardinális ügy, mivel gyakorlatilag tulajdonképpen ugyanabból a 30—40 műből válogat a világ összes operaháza. Az arányokra kell ügyelni, melyeket viszont mélyebben konfrontál a közízlés, ha tetszik, a megszokások hatalma — s e tekintetben
akad javítani való: nem túl színes a választék. A premierlistán két Verdi (Simon
Boccanegra, A trubadur), valamint egy műsorban modern (Kovach-Anouilh:
Medea)
és kései romantikus (Puccini: Gianni Schicchi) mű szerepelt, ám melléjük csupán
hét operát újítottak föl, Verdiét (Traviata), Pucciniét (Pillangókisasszony, Bohémélet),
Mozartét (Szöktetés, Cosi), Erkel Bánk bánját, Ránki Pornódéját, s a szegedi Vántus
István Aranykoporsój&t. Ez a repertoár szűkös. Egyfelől, mert zömét tulajdonképpen
tavalyról játszották tovább, tehát nem igazi fölújítás (aki akkor látta, minek nézte
volna meg később), másfelől meg azért, mert hosszú esztendők óta alig terjeszkedő,
még a korábban birtokolt területekre sem merészkedik vissza (Wagner,
Prokofjev,
Richárd Strauss, Hindemith stb. A miniszínpad erőtlen indok, ha egyszer ráfért a
Giovanna Darco, s jövőre a Nabuccót tervezik.) A szó közvetlen értelmében majd
valamennyi operapremier fölújítás (más rendezésében, szereposztással, díszletekkel),
vadonatúj kompozíció elvétve kerül a műsorlapra. De ha akad, különös becsben
tartják. Így a szegediek külföldre szakadt hazánkfiának, Kovach Andornak egyfelvonásosát. Magyarországi bemutatóját kezdetben kortárs darabokhoz szabták, végül a
Gianni Schicchihez párosították, szerencsés árukapcsolással; a Medea kemény, tragikus hangvételére oldóan hatott Puccini fölpörgetett, cserfes buffája. Horváth Zoltán
rendezése is e kettős fogantatásból származó stiláris következményekkel gazdálkodott
a színpadon, a végletes szenvedélyek komorságát amolyan szatírjáték felhőtlenségével katalizálva. A Cser Miklós dirigálta Medea gyilkosan nehéz címszerepében Terebessy Éva tette le voksát, igazolva képességeit először igazán — emitt, Puccininél,
meg az ugyancsak címszereplő Gyimesi Kálmán uralta a deszkát (karmester: Pál
Tamás). Gyimesi Simonjára és Gregor József Fiescójára ereszkedett, mint folyami
híd tartópilléreire, a Boccanegra bemutató előadása. S e két „építmény" sziklaszilárd
megbízhatósága, komplett szerepértelmezése, énekben-játékban támadhatatlan magabiztossága döntötte el a kérdést (taglalták eleget maliciózusan): érdemes volt Verdinek akár ezt a vitatott művét is elővenni, hallótávolságra az operaházi premiertől,
ilyen ütőkártyákkal. Kivált, hogy Pál Tamás érzékeny, magas hőfokú, szuggesztív
zenei kalauzán is nyoma fénylik e stílus elsajátításának (tíz Verdi-opera tapasztalatai
vezették a Boccanegrához), hogy Vámossy Évának, az újabban favorizált fiatal szopránnak is emészthetőbb föladat Amélia, mondjuk Butterflynél vagy a Traviatánál, s
hogy Gábrielének kitűnő az előbbi hónapokban bizonytalankodó tenorista, Réti
Csaba. Hármas, részben importált szereposztásban készült A trubadur — exportra.
Müncheni rendelésre, s ha már elkészült, bemutatták itthon is, kicserélve a tervbe
vett Toscával, amit viszont az őszre csúsztattak át. S minthogy a nyugati impresszáriók precíz föltételeket támasztanak, olyasmiket például, hogy a díszleteket zsinórpadlásról mozgassák — trégerek a moziban nem lévén, A trubadurt bezsuppolták a
Kisszínházba. Ahol zsinórpadlás ugyan van, kellő méretű orchester azonban nincs,
mit volt mit tenni, az opera hangzásképét, házi használatra, kénytelen-kelletlen
föláldozták a megrendelt látvány olcsóbb oltárán. Ezek után pech, ha ez a konzervTrubadur éppen kivitelezésében tűnt szürkébbnek, esetlennek, sápadtabbnak premiertársainál. Máskülönben hármas szereposztásából legalább egy igazán előkelőre futná
(Juhász József, Misura Zsuzsa, Lengyel Ildikó, Gyimesi, Gregor — ámbátor Réti
Manricója, Gortva Irén Azucenája, Tóth Sándor Lunája is jó.) Szerény szükségsze93

rűség Szegeden a balett, operaelőadások kitartottja. A sokfelé megfordult, sok mindent kipróbált Veöreös Boldizsár szárnyai ala vette végre az utóbbi evekben szépen
gyarapodó társaságot: önálló táncesttel rukkoltak elő (Gluck, • Prokofjev,
ragtimeblues zenékre) — a jövő lesz megmondhatója, minő gyakorlati haszonnal.
Viszontagságos évadok nyomasztó emlékét, impotenciáját sietett feledtetni a
próza. (Hátrányos helyzetben, hiszen vezetője, főrendezője sem akadt már.) Megkérték hát a szakmában — és éppen vidéken — bizonyított, jónevű Ruszt József kezét,
lenne a ház ura, ki a villámházasságtól persze elzárkózott (nem először nősülne), viszont készséget mutatott arra, esetleg elfogadhatja az ajánlatot — majd. Ideszerződött
művészeti tanácsadónak, félállásban, vagyis kikötéseket szabott: az eltelt évadban
tehát jegyben járt Ruszt és a szegedi próza. Óhatatlanul látszatát keltve: valamelyikük hozományvadász. Hanem látszatokkal bíbelődni legkisebb gondja is tetemesebb
a szegedi prózának: nekiláttak szapora csapásokkal behozni a hátrányt, ami a társulat összetételében, szakmai és morális állapotában, közönségkapcsolataiban, műsorpolitikájában mutatkozott a hasonló, legyünk szerények, vidéki műhelyekkel szemben. A fölzárkózáshoz előbb transzplantációt hajtottak végre. A beteg szervezetbe
átültették pár hónapra a színművészeti főiskola egyik végzős osztályát, Békés Andrásét, nem kevés komplikáció árán, de valamelyest számottevő eredménnyel. S ugyanígy vendégjáték (Balázsovits Lajos Jamie Tyrone-ja) dobta föl az évad slágerét,
O'Neill Utazását, ahol mellesleg a legjobb helyi művészek kapták a további három
szerepet: Kovács János, Barta Mária, Safranek Károly. A főiskolások jelenléte ózondús fuvallatot hozott a város áporodott színházi levegőjébe, Goldoni-vígjátékuk pezsdítően hatott, s vizsgaelőadásuk, a hazai bemutatónak számító Cenciek, Ruszt József
jellegzetes rituális, energikus rendezésében, itt eleddig ismeretlen, szokatlan színházi
stílusba avatta be a közönséget. Jó ötlet volt Ruszttól Stoppard groteszkjével (Valami
bűzlik Dániában) fölvezetni Ivo Bresan Paraszt-Hamletjét,
melynek hangsúlyait némileg átcsoportosították. A mai magyar dráma — Thurzó Gábor tán leggyengébb
darabjával, A holló és a sajttal — amolyan hiátustöltő maradt; a fiatal Seregi Zoltán
éppúgy nem tudott mit kezdeni vele, mint a cseh szerzőpáros, Jiri
Voskovec—Jan
Werich éppen félszázados (s ebbeni formájában tényleg elöregedett) romantikus
revüjével, a Gélemmel. S ha most hozzávesszük, hogy a gyermekeknek és szüleiknek
egyaránt fölkínált Turandot hercegnő, Gozzi mesejátéka, sem talált célba — az évad
összképe meglehetősen vegyes. Azaz hát: változatlanul átmeneti kabátban jár a szegedi próza. Ezért aztán továbbra is kérdés: mi lesz majd, ha beköszöntének a hideg
napok, jönnek a fagyos téli esték, éjszakák?
NIKOLÉNYI ISTVÁN

KÉPZŐMŰVÉSZET

Kotsis Nagy Margit plasztikái
Nevét, munkáit még kevesen ismerik idehaza. Az alig arasznyi, színezett terrakottaszobrocskák alkotója egy kis létszámú baráti kör, néhány tanítvány, a szegedi
képzőművészek egy része és a jobb emlékezetű helybeli vagy hódmezővásárhelyi tárlatlátogatók előtt ismert. Kotsis Nagy Margit nem pályakezdő művész, de élete, sorsa
úgy alakult, hogy érett alkotóként még mindig az újrakezdés, az önmegismertetés
testet-lelket felőrlő gondjával kell megküzdenie.
Két éve él Szegeden. Csíkszeredán született, gyermekkorát itt töltötte a székelyek és csángók között. Eredetileg nem képzőművésznek készült, bölcsészdiplo94

mát szerzett a kolozsvári egyetemen. Négy évet Nagyváradon tanított. Már felnőtt
fejjel pályát változtatott, biztos megélhetést, állást otthagyva, hat évig a „Ion Andreescu" képzőművészeti főiskolán folytatott tanulmányokat, iparművész, pontosabban
üvegtervező lett, 1973-ban. Négy évig a feketeerdői üveggyárban dolgozott, üvegtervezőként sikereket ért el a szakmában. Közben plasztikákat is készített, 1975-ös nagyváradi önálló kiállításán már ezeket mutatta be. A vásárhelyi és szegedi tárlatokon
kerámikus-szobrászként szerepelt alkotásaival. A tavalyi Vásárhelyi öszi Tárlaton
Hajnalvárók című szoborsorozata díjat nyert. Ennyi a vargabetűkkel tűzdelt életpálya vázlatos rajzolata. Kotsis Nagy Margit pályaképének megrajzolásakor az életrajzi események kevésbé fontosak. Meghatározóbb a környezet, a Székelyföld és lakói,
az egyetemi évek, Erdély szellemi kiválóságainak hatása, valamint az a kitartó útkeresés, mely egyetlen célt szolgált nála, megtalálni az önkifejezés számára legalkalmasabb közegét. Ez a képzőművészet lett.
A bölcsészeten eltöltött évek határozták meg szellemi tájékozódását. Olyan kiválóságok tanították, mint Balogh Edgár, Jancsó Elemér, Cselényi József, Szabó T.
Attila, Csetri Elek, Szabó György. Az ő szellemi hatásuknak is tulajdonítható, hogy
sikerült hosszas útkeresés, kitérők után megtalálnia a számára legmegfelelőbbnek
bizonyult kifejezési formát. A főiskolán végzett stúdiumok, az alapos és sokirányú
képzés mellett iránymutatást adott számára a Bauhaus, Moholy-Nagy írásai, Kepes
György munkássága. Plasztikáin végigtekintve jobbára egyforma fejű, fazonarcú figurákat látni. Szorongók, szemlélődök, töprengők, kiszolgáltatott, esendő emberek, önmagukat keresők, másokhoz kötődni akarók. Az alakjukat borító leplek — a sohasem
volt ruhák — valami elvont, időtlen környezettel övezik a fejeket. A leplek, mint
emlékek és tapasztalatok sokasága rakódnak a figurára és ruhaként borítják, bástyafalként védik, vagy börtönként szorítják. Ezek az általános arcok vagy félbevágott
fejek sok mindent kifejeznek együtt, vagy magukban is.
Kotsis Nagy Margit valamennyi művében tartalmi az indíttatás. Addig kísérletezik, addig építkezik, míg a gondolati struktúra térformává alakul. Szobrai arasznyi
méretük ellenére gyakran monumentálisnak hatnak. Közlendője érdekében a legmerészebb formai megoldásokra vállalkozik. Különböző léptékű figurákat komponál
egy szoborcsoportba, minden lényegtelennek tartott anatómiai elemet elhagy. A figura
tartása, feje, keze, arckifejezése a fontos, minden egyéb egyéni vonásától, karakterétől
megfosztja alakjait, torzítja, redukálja a formát, ha mondandója azt követeli.
Műveit kollektív lelkiismeretünk tükrének, vagy inkább tükörcserepeinek vélhetjük. Rájuk tekintve huszadik századi önmagunkra ismerünk, lazuló emberi kapcsolatainkra, arcvesztésünkre, tétova közösségkeresésünkre, mélyülő közönyünkre.
Első önálló kiállítására készül, mely 1982-ben a szegedi Móra Ferenc Múzeumban lesz.
TÓTH ATTILA

Ritoók János
Az erdélyi magyar irodalmat
nemcsak a könyörtelen idő ritkítja, a váratlan villámcsapások is. Ilyen váratlan
villám: egy szívroham végzett Ritoók

Jánossal egy májusi éjszakán.
Költő
volt és tudós, a kolozsvári
Korunk
szerkesztőségében
dolgozott, ahol igen
nagy szükség volt áldozatosságára, lelkesedésére és munkabírására. Mindig a
nehezebb feladatot, a súlyosabb felelősséget vállalta, mindig panasz
nélkül
tette a dolgát, noha a nemzetiségi élet
és sorsvállalás gondjai próbára tették
az ő türelmét és szívósságát is. Diákos
mosollyal végezte nehéz munkáját: a
95

sok keserűség, úgy látszik, szívét
gezte meg.

mér-

Írói sorsát, egész emberi valóját ez a.
szó határozta meg: anyanyelv. E természetes fogalom Ritoók János esetében
különös jelentést
kapott: az erdélyi
szász apától és magyar anyától született fiatalember tudatos választással kötelezte el magát az édesanyjától örökölt
nyelv mellett, s lett Johannes G. Miessből — édesanyja családnevét
választva
— Ritoók János, erdélyi magyar írástudó. Apai örökségét sem felejtette el,
ellenkezőleg, azon volt, hogy az erdélyi
hagyományoknak
megfelelően két kultúrában szerezzen jártasságot, ha önmagát a magyar nyelvben találta is
meg. Az erdélyi magyar—szász
történelmi és irodalmi kapcsolatok
tudós
kutatójaként
dolgozott, 1979-ben megjelent Kettős tükör című könyvében a
magyar—szász együttélés múltját és a

két világháború közötti irodalmi
kapcsolatok történetét dolgozta fel.
Mint
műfordító sokat tett az erdélyi
német
költészet tolmácsolásáért: Kozmikus szerelem című, 1976-os
verseskötetének
függelékében, majd 1980-ban
megjelent
önkihallgatás című
műfordítás-kötetében egy számunkra általában
ismeretlen költészet
jeles egyéniségeit
mutatta be.
Verseit magyarul irta: érzékeny,
vallomásos költeményeket.
A szülőföld szeretetéről, történelmi
elkötelezettségéről,
a személyiség identitásáról és a lélek
hűségéről vallott általuk. „Reggel v a n . /
Állok az ország fölött — írta Itthon
című versében — Most szépet álmodom. / A legszebbet, amit ember / ezen
a tájon álmodhat: / itthon vagyok."
A házsongárdi temető földjében
bizonyára ezt az álmot álmodja
tovább.

KOTSIS NAGY MARGIT M U N K Á J A

96 ú r a
- -vetem u. 2 6m.

POMOGÁTS BÉLA

