?2/<?3f/

A TISZATAJ D I A K M E L L É K L E T E
150. szám

DEBRECZENI ATTILA

„szívére szorítja lélekben
maga előtt lebegő magyar
Dugoníttsát" *
DUGONICS ANDRÁS ETELKÁJA A 18. SZÁZAD VÉGÉN
...az Etelka bizonyos helyeken
szándékoltan áthallásos, s így
a 'kulcsregény' műfaji kódja
szerint is olvasható. Erre
maga Dugonics hívta fel a
figyelmet egy kéziratban
maradt írásában, amely az
Etelkának Kulcsa címet viseli.
Ebben a mű keletkezésére
vonatkozó, már idézett
nyitómondat után rögtön ez a
kijelentés következik: „Ezen
könyvem' írásának fő oka vala
Magyar országnak ekkori
siralmas állapottya Másadik
Josef Császárnak igazgatása
alatt."
¿tűk M
J

J

Ha egy keresőbe azt találjuk beírni, hogy 'az első magyar
regény', akkor a találatok élén lényegében egybehangzóan
Dugonics András Etelkája szerepel. S fordítva, ha Dugonics
András Etelká\a a keresőkérdés, jó eséllyel kapunk vezető
helyen olyan találatokat, amelyekben az általános vélekedés,
sok-sok régi alapkézikönyv visszhangjaként az első magyar
regényként van megnevezve a keresett mű. A valamiben
'első' mindig kicsit kultikus tisztelet övezte múzeumi tárgy,
az emlékezet, amely azzá kinevezte, nem túlzottan fogékony
az eme elsőség körül esetlegesen felvetődő kérdésekre. így
az Etelka kapcsán már jó ideje megfogalmazódó olyan kérdésekre sem, hogy vajon a 'magyar' itt magyar nyelvűt jelent
vagy inkább magyarországit, vagy esetleg a fordításokkal
szemben az eredeti mű megjelölésére szolgál, netán ezek
valamely kombinációját kell alatta értenünk. Továbbá magának a 'regény' terminusnak az alkalmazhatósága sem feltétlenül kétségektől mentes, hiszen a mű megszületésének
idején, a 18. század végén ez még nem volt forgalomban, sőt,
amit ma jelöl a műfajelméletben, a korabeli poétikai tudat
számára nem létezett, ugyanakkor ismerünk olyan szövegtípusokat és megnevezéseiket a 18. század korábbi évtizedeiből, amelyekbe beleillik az Etelka, s amely megnevezések
ráillenek. Valójában tehát némileg bizonytalan, miben is az
első az Etelka, mi az, ami miatt - ha nem is olvassuk ma már,

T a n u l m á n y u n k közreadásával a 275 éve, Szegeden született Dugonics Andrásra emlékezünk.

5? 2

diákmelléklet

de - tiszteiette) emlegetjük. Az elsőség kétes kimenetelű kutatása helyett kíséreljünk meg
inkább a korabeli olvasatokhoz közelebb férkőzni, hogy megérthessük a mű kétségtelenül
jelentős egyidejű hatását (melyet az itt címbe emelt Kazinczy-idézet is jelez].
Egy szócikkszerűség az

Etelkáról

„Etelka nevezetű Könyvemet 1786-dik esztendőben kezdettem, és két holnapok alatt szerencséssen el-is végzettem" - emlékezett vissza Dugonics András műve keletkezésére, s a fogalmazvány kéziratára jegyzett 1786. február 1-i és március 15-i dátumok ezt megerősíteni
látszanak. Kéziratait az Országos Széchényi Könyvtár őrzi, nevezetesen az említett első fogalmazványt, egy erről készített, javításokat tartalmazó szerzői másolatot, végül a bécsi
cenzorhoz benyújtott példányt, a benyújtás 1787. május 7-i és az engedélyezés május 9-i
dátumával. A bécsi cenzor gyorsasága egy sikertelen próbálkozásra következett, a budai
cenzorok ugyanis hosszú várakoztatás után elutasították a kiadási kérelmet. A végül nyomdába került kézirat nem ismeretes, a fennmaradtak szövegükben eltérnek a kiadott változattól, s nem tartalmazzák a terjedelmes jegyzeteket sem. A mű először 1788-ban jelent meg
Landerer Mihály kiadásában, Kassán, Etelka, egy igen ritka magyar kis-aszszony Világosváratt, Árpád és Zoltán fejedelmink' ideikben címmel, két kötetben, kötetenként négy-négy
szakaszt, szakaszonként 7 - 1 1 részt tartalmazva. A második és harmadik kiadás 1791-ben és
1805-ben látott napvilágot, immár csak Etelka címmel, mindkétszer jelentős átdolgozást
követően. A második kiadásban számos érdemi szövegmódosítás történt, gyakran került sor
a bekezdések szerkezeti átalakítására, továbbá a jegyzetek száma mintegy a harmadával
bővült. A harmadik kiadás szövegében és a jegyzetek számában sem módosult az előzőhöz
hasonló mértékben, de a szöveg átírása a szegedi ő-ző nyelvjárásba mégis egészen új karakterűvé tette azt. Ezt követően majdnem kétszáz évig nem jelent meg teljes kiadása, egészen
Penke Olga 2002-es kritikai igényű szöveggondozásáig (ahol a szöveg most ismertetett története is részletesen fel van dolgozva).
A mű cselekménye Bíró Ferenc szellemesen tömör és informatív összefoglalásában a következőképpen hangzik: „A regényben elbeszélt történet a honfoglalás idején játszódik, az
»el-üszögült« erkölcsű Árpád, majd (a honfoglaló fejedelem halála után) Zoltán udvarában, s
főként szerelmi intrika mozgatja szálait. A tét az, hogy hogyan nyeri el Gyula vezér leányának, Etelkának a kezét egy titokzatos jövevény, a daliás és vitéz ifjú, Etele. Etelkáról a regény
vége felé megtudjuk, hogy Árpád vezér leánya. De nem akárki Etele sem; a mű második negyedének eleje táján lovásza elszólja magát s kiderül: ő a »karjeli« (=karéliai) királyfi. A két
fiatal boldogsága elé számos akadály tornyosul. A bajok végső eredete az, hogy északi rokonaink ifjú uralkodójára szemet vetett Huba vezér leánya, Világos is, aki Róka, a gonosz és
idegen tanácsos segítségével mindent elkövet, hogy Etelka elől elorozza a daliás bajnokot.
Róka intrikáit leleplezik, el is nyeri méltó büntetését, de a hepiendtől távol vagyunk, hiszen
Gyula váratlanul (de nem teljesen érthetetlenül) Zalánfihoz, a meghódolt bolgároknak a
magyarok között tartózkodó fiatal uralkodójához kényszeríti leányát. Különböző viszontagságok után Etelka és Etele mégiscsak beeveznek a házasság - pontosabban, mivel még akkor
nem voltak házak - a »sátorosság« boldog révébe."
E rövid összefoglalóból is érzékelhető, hogy a könyv lapjain egy igen kalandos történet
bontakozik ki, a honfoglalás korába helyezve. A cselekmény felsorakoztatja a kor népszerű
narratív szövegtípusainak jól ismert megoldásait, van benne szerelmi ármánykodás, elcserélt

150. szám

3

gyermek, félreértés, titok, bosszú, gyilkosság és még sorolhatnánk. Mindez a honfoglaló vezér, Árpád, majd az ő fia, Zoltán környezetében zajlik, de történhetne bármely korban és
fejedelmi udvarban, mert a történeti kor a cselekmény szempontjából csak díszlet itt, ahogy
más hasonló művekben is. Nem szabad persze ezt a mozzanatot sem lebecsülnünk, mert
Dugonics egyéni leleményéről van szó, akkoriban újdonságot jelentett a jól ismert cselekménytoposzoknak a magyar történelem egy időszakával, a honfoglalás korával való összepárosítása.
A történeti kor azonban más vonatkozásokban kilép a díszlet szerepből, s jelentőségében
felnövekszik a szórakoztató-nevelő célzatú, olvasmányos kalandsorozat mellé. A cselekményt ugyanis gyakran szakítják meg különféle leírások a honfoglaló magyarság életéről, s
ehhez a vonulathoz kötődnek a jegyzetek, melyek erre vonatkozó történeti, nyelvészeti,
néprajzi jellegű ismereteket közölnek. A kéziratokban még nem voltak jegyzetek, ezek gyakran egy-egy szövegrészletből kinőve önállósodtak, aztán a jegyzetek száma az első kiadásbeli
87-ről 118-ra nőtt a második kiadásban, s külön tételes jegyzék sorolja fel őket a könyv végén. Nem egyszer látszik (mint azt Penke Olga kimutatta), hogy egy-egy betoldás azért került
a második kiadás szövegébe, hogy legyen hová kapcsolni a jegyzetbe foglaltakat. Mivel tehát
a fiktív cselekmény alkalmatlannak bizonyult a láthatóan mind fontosabbá váló történeti
háttérrajz hordozására, ez egyre inkább saját teret nyert a jegyzetekben, s így egy némileg
szervetlen kettőséget alkotó regénykompozíció állt elő.
Egyértelmű szerzői szándék áll e kettősség mögött, amint azt Dugonics ki is fejti a
Honnyaim! című előszóban. Miután az első mondatban büszkén említi, hogy magyar nyelven
írta művét, a következő bekezdésben pedig annak szórakoztatva-nevelő célzatát fejtegeti, a
harmadik bekezdéstől fogva a hatodikig áttér a magyarság múltjának megidézésre: „Le-írtam
Régi MAGYARJAINKNAK Vitézségeket; Bátorságokat; Nagy Lelkeket. Elő-adtam Fejedelmeinknek Szer-tartásaikat; Népeikhez Szereteteket; Ellenségeik ellen Hadi-mesterségeket."
Közli, hogy mindezeket 'nem az újjából szopta', hanem különböző tudós művekből, elsősorban Bölcs Leó és Anonymus munkáiból vette át (a felhasznált források száma igen tekintélyes). Az Etelka így az erkölcsi célzattal átitatott szórakoztató kalandhistória és a tudós igényű történeti ismeretterjesztés sajátos elegyét alkotja. Márcsak ez sem teszi egyszerűvé
műfajának meghatározását, s ha ehhez hozzávesszük Dugonics saját megnevezéseit, a helyzet
még bonyolultabbnak tűnik.
Egy 1786-os latin nyelvű önéletrajzi levelében eposzként említi (Epopea Hungarica),
1791-es feljegyzésében a római mesék [fabula romanensis) és a nemzeti román (nationale
román) fogalmakkal hozza kapcsolatba művét, s mintáiként John Barclay Argenisét és a homéroszi, vergiliusi eposzokat nevezi meg. A legkülönösebbnek ezek közül az eposzi minősítés tűnhet, holott épp ez az, ami a műfaji értelmezés alapját jelenti a kor poétikai tudatában.
A beszédkritériumon alapuló, kétosztatú (epika, dráma) arisztotelészi poétikai rendszerekben az eposz műfaja volt a narratív szövegtípusok megértésének kerete és vonatkozási pontja, így az olyanoké is, melyeket ma regényként vagy a regény előképeként értünk (görög
regény, heroikus-gáláns regény stb.). Ezekre alkalmazták a 'román' megnevezést, melyet az
eposz alacsonyabb formájaként írtak le. Innen nézve egyáltalán nem meglepő, hogy mintáiként Dugonics együtt említi Barclay heroikus-gáláns Argenisét a homéroszi, vergiliusi eposzokkal, s ezt az eposzi karaktert csak felerősíti a honfoglalási tematika. Mint Szilágyi Márton
kiemeli, Dugonics kezdeményező szerepe éppen abban áll, hogy „a honfoglalást a heroikus
barokk regény látens eposziságában örökítette meg."

5? 4

diákmelléklet

Az eposz és a román érintkezett az eposzelméletek csodás kategóriájában is, hiszen ez
mindkettő jellemzője, fikció és história kettőssége épp ezáltal vált elhatárolhatóvá, s indokolhatóvá a románok erőteljes fikcionalitása a történetírással szemben. Ennek a tétje a korabeli román-vitákat olvasván válhat világossá, melyekben gyakori érv a románokkal szemben
a fikció elítélése, helyette inkább a 'valóságok' olvasását ajánlván. Az Etelka a fikció mellett, a
kiadások készítése során egyre erőteljesebben szóhoz juttatja a históriát is, noha nem közvetlenül a történetírás műfaja által. A történetírás inkább csak forrása a műbe applikált két
jellegzetesen 18. századi kisműfajnak, a jegyzetnek és a kivonatnak. A piarista Dugonics e
téren ugyanúgy az őt körülölelő hagyományok folytatója, mint az eposz vagy a román esetében. Többek között Dezsericzky Ince József személyében jelentős piarista történetíró fordult
a magyar őstörténeti tematika felé, s a 18. századi latin nyelvű jezsuita hun-magyar eposzok
hatása ugyancsak elérte a [szegedi) piaristákat, a heroikus-gáláns románok terén pedig maga
Dugonics is jelentős tevékenységet fejtett ki. Az Etelka által reprezentált sajátosan összetett
tematikai-műfaji képlet létrehozása egyben tehát hagyománykapcsoló műveletként is értelmezhető.
Korabeli olvasatok
E képlet bonyolultságát tovább fokozza, hogy az Etelka bizonyos helyeken szándékoltan
áthallásos, s így a 'kulcsregény' műfaji kódja szerint is olvasható. Erre maga Dugonics hívta
fel a figyelmet egy kéziratban maradt írásában, amely az Etelkának Kúlcsa címet viseli (a
modern kiadás függelékében ez is olvasható). Ebben a mű keletkezésére vonatkozó, már
idézett nyitómondat után rögtön ez a kijelentés következik: „Ezen könyvem' írásának fő oka
vala Magyar országnak ekkori siralmas állapottya Másadik Josef Császárnak igazgatása alatt."
Az Etelkának Kúlcsa közvetlenül II. József 1790 februárjában bekövetkezett halála után (az
utalásokból kivehetően még márciusban) keletkezett, s az immár lehetőnek gondolt szabadabb szólás lelkesültségében arra vállalkozik, hogy dekódolja a szöveg rejtett utalásait,
„mellyeket az ekkor élő Magyarok elég-képpen meg-érthettek, noha a' Következendőknél
homályosok lésznek" (ezért is szükséges a rejtett jelentések feltárása). Mindebből már érzékelhető, hogy az áthallások elsőrendűen politikai természetűek.
Magyarázatukban Dugonics szisztematikusan járt el, akár személyre, akár eseményre
vagy bármely eszmei összefüggésre is vonatkoznak: mindig jelzi a témát, azonosítja a mű
megfelelő szövegrészét, majd pontos, keresetlenül szókimondó értelmezést ad. Rögtön az
első bekezdésben ezt írja József császárról: „Császárunknak meg-koronázatlan fejét eleven
festékekkel le-irtam Etelkámban, és abból következhetendő roszszakat az Ország eleibe
terjesztettem Az Első könyvben: Negyedik szakaszban: Harmadik részben, Ezen szavakkal
kezdvén: Árpádnak el-temetése után, 's-a'-t." Ha megkeressük a jelölt helyet a műben, a következőket olvashatjuk (a hosszabb részt itt helyhiány miatt rövidítjük):
„Árpádnak el-temetése után, midőn mind a' Baj-vívásban a' Savót-is meg-itták, mind a'
Torban a' bort-is el-költötték a' Magyarok; mindnyájan a' Rákos mezein öszve-gyűltenek:
hogy, Árpád' helyébe, Zoltánt, annak fiát, Fejedelemmé tegyék. [...] azt kérdezgették
mintegy el-bámúlva: ha vallyon Zoltán' fejének árnyékába nyomnák-é a' Fejedelmi forgós
Kalpagot? tettetett kezének homállyába-é a' barázdás Buzogányt? - Kételkedni kezdettenek a' Törvényt-tudó, és orroknál meszszebb látó éles szemek: ha Zoltánnak ezen Szer-

ISO. szám

5

tartás nélkül leendő Fejedelemsége olly foganatos lenne-é: hogy, minden ellen-mondás
nélkül, mindenike, és mindenkoron tellyes szívéből engedelmeskedgyen rendeléseinek.
[...] Tartottanak attól-is: ne-hogy valaha az esküvéssel le-nem-kötelezett Hatalom, csupa
kényes uralkodásra, és uralkodni kévánó kényességre iparkodgyon. Azomban a' Nép (lerázván nyakáról az erőszakos félelmet, és terhet) azon más Fejedelemnek szárnyai alá
igyekezzen, kit régi Törvénnyé', és Szabadsága' meg-tartójának lenni gondolhat. [...]"
Pontosan érthető és magyarázatában Dugonics egyértelművé is teszi, hogy itt a magyar
rendek egyik legfőbb sérelméről van szó (ami miatt József a 'kalapos király' nevet kapta),
vagyis hogy nem koronáztatta magát magyar királlyá, nem bocsátotta ki a hitlevelet, melyben
a leendő királynak ígéretet kell tennie az országgyűlés összehívására, a törvények betartására.
Az Etelkának Kulcsa hosszan sorolja és értelmezi az áthallásos helyeket, s azt állítja, hogy
a kor olvasói pontosan értették ezeket az utalásokat. Többek között ez volt az oka a sikertelen budai cenzúráztatásnak (merthogy a cenzor is értette) és egyben a végül mégis megjelent
könyv sikerének. „Etelka könyvem tehát szerte-széllyel el-vitettetvén az egész Országban, kinyitotta a' Magyaroknak szemeiket." Hogy pontosan mi volt a mű szerepe a magyarok szemeinek kinyílásában, nyilván nehezen mérhető meg, de hogy az 1780-as évek végének felfokozott politikai hangulatában a közvetlenül ki nem mondható rejtett kimondásának jelentős
hatása lehetett, az felettébb valószínű.
A fogadtatás igen kedvező volt, az ezer példányban nyomtatott könyvből az első kiadás
után három évvel újabb készült, noha ez a példányszám eleve igen tekintélyesnek számított.
A sikert bizonyítják az egyébként jórészt Dugonics által összegyűjtött, az Etelkának Kúlcsába
beemelt dokumentumok és feljegyzett események. A szerző gyűjtése persze nyilván nem
részrehajlás nélküli, de a dokumentumok tanúsága azért így is figyelemreméltó. Elhangzott
kritikaként mindössze azt idézi s hárítja el, hogy a 'tótoknak' értelemszerűen nem tetszett a
gonosz cselszövő, a tót Róka alakja, illetve hogy szereplői beszéde nem illendően választékos.
„Egynehányan azt-is hibának tartyák Etelkámban, hogy a' magyar köz-mondásokat tömöttebben adtam elő. Ezen emberek nem értik a' Könyv-írásnak módgyát. Magyaraink Napkeletiek voltak. Hogy pedig tömöttebben élnek a' közmondásokkal a' közönséges beszédben,
azt csak az nem tudgya, aki tanulatlan. Nékik tehát azon szavakat adtam szájokban, mellyek
bele illettek. Azt akarnák talán ezen emberek, hogy régi Magyarainkat franczia módra
kényessen beszéltettem volna? Azt tegyék ők, ha ki-nevettetni kévánnak; én nem tehetem, ki
a' történetet a' régi szokáshoz szabni tanúltam."
Hogy kik ezek az 'egynehányak' és hogy milyen érvek alapján kifogásolták a regény
nyelvhasználatát, a szövegből nem derül ki, ilyen természetű kifogásokra nézve Kazinczy
levelezéséből nyerhetünk adatokat, de azt persze nem tudhatjuk biztosan, hogy Dugonics
éppen ezekre reflektált volna. Horváth Ádám általában véve az alantas szavak használatát
kifogásolta, melyek sértik a jó ízlést, s amelyek miatt a női olvasók, mint írja, „nálam meg is
köpik." Aranka György és Ráday Gedeon az egységes nyelvhasználat társadalmi rétegződést
figyelmen kívül hagyó jellegét bírálta („tűrhető vólna, ha ezen Culinaris szók tsak közönséges
embereknek adatnának szájokba"), Ráday ezen kívül helytelenítette azt is, hogy az alantas
stílusnem keveredik a fentebb nemben íródott részekkel, ami így sérti a stílusnemek tisztaságának retorikai-poétikai elvét. Kazinczy maga ,,a' leg-izetlenebb galanteriát a leg-alatsonyabb popularitást" és a hivalkodó magyarkodást kifogásolta a műben, s megállapította, hogy
„ha úgy tekintjük tsak, mint Románt", akkor a ponyvatörténetekkel sorolható egy szintre.

5? 6

diákmelléklet

Némileg meglepő lehet, hogy ezen értékelés után mintegy másfél évvel, 1790 elején Kazinczy az Orpheus irodalmi hírei között így írt a készülő második kiadásról:
„Prof. Dugonits András Úr Etelkát újjobban nyomtattatja. Azok, a' kik ezt úgy nézik, mint
közönséges Románt, melly szerelmet tanítani, vagy tsak némelly munkára nem született
elmét egynehány únalmas óráitól dajkai daliás formán meg-szabadítani akar, erről a'
munkáról igen kantsalúl ítélnek: De nem ez vólt az író szándéka. Ő bennünket Atyáinknak régi idejekre akart vissza-vinni; azoknak szokásokat, életek módját, országlásokat 's
a' t. tette elinkbe, adagiuminkat mentette-meg az el-veszéstől. Némellyek durvák és a'
mostani kényes füleket meg-sértik: de az Árpád' idejéhez nem éppen illetlenek. Az, a' ki
ítélve olvas, az ¡Ilyeneken nem akad-fel, hanem inkább szívére szorítja lélekben maga
előtt lebegő magyar Dugonittsát."
Nyilvánvaló, hogy a két megnyilatkozás nincs egymással összhangban, amiben persze
benne lehet a magánközlés és a nyilvánoságra szánt beszéd jellegének eltérése, illetve akár
Kazinczy véleményének időközbeni módosulása is. Leginkább mégis a megítélés szempontjában felfedezhető különbséget érezhetjük hangsúlyosnak. Az 1788-as levélben az Etelkaról
mint irodalmi műről („ha úgy tekintjük tsak, mint Románt") fogalmaz meg ízlésítéletet, az
Orpheusban pedig épp ezt a nézőpontot felfüggesztve emeli ki a mű aktuális jelentőségét
(„Azok, a' kik ezt úgy nézik, mint közönséges Románt [...] igen kantsalúl ítélnek: De nem ez
vólt az író szándéka"). Innen nézve még a szólás durvasága is menthető, méghozzá nagyon
hasonlóan ahhoz, mint Dugonics tette az Etelkának Kulcsában.
S az sem véletlen, hogy e két írás egymáshoz időben közel, mindössze egy-két hónapra
keletkezett, az 1790-es év elejének nagy reményű újrakezdése közepette, az újból összehívott országgyűlésre való készülés, a korona hazahozatala, a józsefi reformok visszavonása
idején. Újabb két hónap elteltével Kazinczy a Hamlet-fordítás ajánlásában már így kiált fel:
„Győztünk", s e győzelem jellemzésekor egyik vonatkozásban éppen Dugonics művére utal,
az Orp/ieusbeli értelemben: „Imé Férjfiaink 's Asszonyaink el-hányták a' költsönözött öltözetet; el-állottak a' káros idegen szokásoktól; most már, nem úgy, mint ez-előtt kevéssel, gyönyörködve beszédnek azon a' Nyelven, a' mellyen Etele és Etelka beszéllt". Egy történelmi
időpillanat felfüggesztette Kazinczy számára az ízlésítélet érvényességét az Etelka vonatkozásában, noha nyilván nem törölte el azt. S általában a nyelv vonatkozásában is új összefüggést teremtett: a tudományok és a literatúra kontextusa mellé, melyben az állandó tökéletesedés képzete érvényesül, hirtelen felnövekedett a megőrzés és az identifikáció mozzanata. E
ponton került közel Kazinczy Dugonics alapvetően retrospektív szemléletéhez, összefüggésben a hagyományos nemzettudat-változatok pozícióváltásával.
Territórum és idegenség mint identifikációs eszközök
,,A' mi Magyarságomat illeti: azon voltam: hogy tisztán, és igazán írjak. A' magyar Közmondásokat, Példa-beszédeket néhol tömöttebben-is bele-kerítettem: hogy Nyelvünknek ezen
gyöngyei a' Tengerbe ne veszszenek Szél-vizeinkben" - írta Dugonics az Etelka első kiadásának bevezető ajánlásában, majd ehhez a második kiadásban, nyilván a bírálatok hatására,
hozzáfűzött egy mondatot a magyar nyelv napkeleti eredetéről, ami nagyon hasonló formában feltűnt már az Etelkának Kúlcsa érvelésében is. A deklarált eredeti szándék a mű sajátos

150. szám

7

nyelvhasználatával tehát a magyar szólások, közmondások (adagium) elveszéstől való megmentése volt. Ebben benne rejlik az az előfeltevés is, hogy az aktuálisan fellelhető példabeszédek a régi korok emlékei, a hajdanvolt magyar nyelv elemi alkotóelemei. Megmentésük
ebből következően elsőrendű érdek, maguk pedig kitüntetetten alkalmasak arra, hogy a
honfoglalás idején játszódó történet szereplői ezeket használva beszéljenek. Ezt nyugtázta
Kazinczy, mikor az írói szándékot a már idézett módon fogalmazta meg: „Ő bennünket Atyáinknak régi idejekre akart vissza-vinni; azoknak szokásokat, életek módját, országlásokat 's
a' t. tette elinkbe, adagiuminkat mentette-meg az el-veszéstől."
A nyelv, szokások és (a műben ugyancsak kitüntetett szerepű) öltözet, illetve származás
együttesen a nemzet (natio) egyik hagyományos, igen régre visszanyúló fogalmi változatát
képviseli, az ezekben rejlő közösségképző elv pedig egy etnokulturálisnak nevezhető identitás középpontjában áll. Amellett, hogy a nyelvhasználat előfeltevése, ez az identitásképző elv
ideologikus megfogalmazásban is több helyen feltűnik a műben, hivatkozik rá az Etelkának
Kulcsa is: „Kádárnak beszédgyében meg-intettem a' Magyarokat, hogy az Országot leg-jobban
lehet meg-tartani, ha a' Ruhát, és Nyelvet meg-tartyák." Figyelemreméltó azonban, hogy
ebben az összefüggésben a ruha és a nyelv kilép az etnokulturális identitás sajátos közösségképző elveinek keretei közül, s nem az így felfogott natio, hanem az ország megtartásának
zálogaként jelenik meg. Az ország pedig a 'regnum' fogalma által hagyományosan a rendi
natio közösségeszméjéhez tartozott, hiszen országa a nemességnek volt.
A főpap, Kádár intésében egyébként a vonatkozó helyen az első kiadásban szereplő felsoroláshoz („az Országot a' RUHÁVAL, és NYELVEL meg-tartani iparkodgyanak") a második
kiadásban újabb elem társul ('TÖRVÉNNYEL'), ami éppen a natio e másik fogalmát állítja
mellérendelő viszonyba az etnokulturális közösségeszmével. Csakhogy a magyar nemesi
nemzet nyelve hagyományosan a latin volt, így az országot megtartó erő szerepébe emelt
magyar nyelv által az etnokulturális identitás pozíciót váltott. Az 'ország' mint communitaseszme magához rendelte a nyelvet mint a nemzet legfőbb jelét, vagyis az új, illetve inkább
átalakuló identitásváltozat a politikai és etnokulturális határvonalak egybeesése mentén
kezdett elkülönülni. A nyelv általi önmeghatározás jellegzetesen kontrasztív, ami annak eszköze, hogy megrajzolhatóak legyenek egy új közösség határvonalai, amely a „Magyarországképzet" körül alakult ki, s amelyben a nyelv közös használata a definitív elem.
Mint minden ideologikus identitásképzés, ez is határozott 'mi-ők' viszonyban formálódott, ami magyarázza azt is, miért olyan hangsúlyos az 'idegen' sokféle alakváltozata az Etelkában. A negatív szereplők, Róka vagy Zalánfi tót és bolgár nemzetiségűek, olvashatunk
passzusokat a lusta oláh nemzetről, a legerősebb mégis a németellenesség szólama. Jól érzékelhető ebben a kuruc irodalom továbbélése, de az itt megjelenő élesség egyértelműen a II.
József ellenében kibontakozó sérelmi politika szülötte. Mint Kádár más helyütt mondja, „azon
Tisztségekre, mellyek Országunkban leg-elsők, Kiil'-országiakat fel-emelni; Én nállam annyit
tészen: mint Ebre bízni a' hájat. Soha az illyetén Gyütt-mentt bujdosó Csillagok jót nem jelentettek az Országlóknak." A hivatalvállalás mellett a másik érzékeny téma a svábok betelepítése: „Rakd-meg Magyarokkal (mint Igazi Anyafiakkal) Országodnak kies Pusztáit. Ne engedd:
hogy ennek zsírjával más valami hitván Nem-ettek hízzanak." A 'Nem-ettek' elég könnyen
dekódolható megnevezés, de az Etelkának Kulcsa e részekről szókimondó világosággal szól,
összekötvén ezt és a hivatalviselés kérdését is József nyelvrendeletének hatásával, vagyis az
adott kérdések kapcsán végső soron az 'ország' és a (magyar) 'nyelv' egymás mellé rendelődik és identikus pozícióba kerül.

5? 8

diákmelléklet

Ez a pozíció és maga az idegen-, főleg németellenesség általánosnak mondható a kor felpezsdült szellemi-politikai közegében. ,,A' naponként Hazánkba sereglő sok gyülevész népnek bitang nyelvétől lenyomattatik [a magyar]; ismét majmaik lészünk a' Németeknek, 's
nyelvünkkel, öltözetünkkel eggyetemben nemzeti erköltseinket-is le-tesszük. Ennek a' maszlagnak most lehet elejét venni" - írja Batsányi egy levelében, melyet a Magyar Museumban is
közölt. Orpheusbeb cikkében Kazinczy a magyar nyelv hivatalossá tétele esetén úgy látja,
hogy „Nemzetünkből különös Nemzet válik, örökös fal lessz a' Magyar és nem-Magyar közt
vonva, 's az Idegen vagy Magyarrá lessz köztünk, vagy éhhel hal-el". A térbeliség ugyanilyen
képzetével találkozunk az Uránia Bé-vezetésében is, mikor azt olvassuk, hogy a nyelv „az a'
Végvár, a' melly az Idegent, míg Idegen, el-tíltt Határinktól, vagy Haza-fivá által változtat".
A sor még hosszan folytatható lenne, de talán ennyiből is látszik az érvelés lényege, az, hogy
az 'ország' képzete a határokkal definiálható, amelyekkel egybeesnek a magyar nyelv által
kijelölt határvonalak is. A MI-ŐK viszony, az idegenség e határvonalakon képződik meg,
meglehetős érzelmi töltéssel. Ez ekkor részben egy aktuális sérelmi politika eleme, részben
alkalmi identifikációs eszköz, vagyis az idegen nem ab ovo, etnikuma miatt kerül célkeresztbe, legfeljebb csak annyiban, amilyen mértékben a közköltészet jól ismert archaikus nemzetcsúfoló tematikájában helyet kap.
A territoriális elv ilyetén középpontba emelésével szoros kapcsolatba hozható az Etelka
újítása, vagyis az, hogy a heroikus-gáláns hagyományból jól ismert kalandtörténeti elemeket
felvonultató cselekményt a honfoglalás korába helyezte. A Pannóniára való történeti jog és a
hajdani középkori államkerettel való folytonosság a 'regnum' képzetét, mint említettük, a
rendi natio identitástudatának szerves részeként értelmezte. A kettős honfoglalás Kézai
Simon által összefoglalt gondolata a hun-magyar azonosságra és folytonosságra épül. Az
Attila által egyszer megszerzett ország elveszett ugyan, de a hunok leszármazottai, a magyarok visszaszerezték azt. Anonymus Gesta Hungarorumának 18. század közepi felfedezése és
közreadása e hagyomány átértelmezésére teremtett lehetőséget: az ország végső megszerzésére, a megtelepedésre került át a hangsúly, de a hun hagyomány megtagadása nélkül.
A 'regnum' helyébe fokozatosan a 'territórium' került fő identitásképző elemként, Attila
mellé pedig felnövekedett Árpád, mint a rendi natio melletti új identitásváltozatokat is integrálni képes territoriális elv reprezentánsa.
E hagyománykapcsoló művelet meghatározó szakasza éppen az 1780-as, 1790-es évek
fordulója volt. Anonymus Gestáját 1746-ban adták ki, s azon években még javában születtek
a jezsuita szerzők hun témájú latin nyelvű művei, elsősorban kiseposzai, amelyek előbb még
birodalmi ideológiát jelenítettek meg, utóbb azonban fokozatosan a rendi natio ideológiai
kereteihez idomultak. De ebben az időben írta Ráday Gedeon Árpádról szóló eposzának
előhangját, ami majd csak 1787-ben látott napvilágot, mikor is helyi értéke egészen más lett:
a vergiliusi értelemben vett honfoglalási eposz első próbájaként úttörő pozícióba került.
Ekkor már készülőben volt Dugonics András Etelkája, melyre szerzője, mint láttuk, ugyancsak eposzként tekintett. A beleszőtt áthallásos részek maguk is részt vállaltak a kialakuló,
territóriumra épülő nemzeteszme ideologikus megképzésében, kiemelkedő hatása mégis
abban állt, hogy lehetővé tette az azonosulást, melyben a formálódó közösségeszméhez kötődő új identitás otthonos és működőképes lehetett.

150. szám
Identitásképzés és emlékezés
Az identitásképzés és -képződés további sajátos elemét jelenti Etele alakja, aki valójában
maga is idegen, de akit hangsúlyos distinkcióval mindig jövevényként emlegetnek. Etele
karjeli, azaz karéliai királyfi, vagyis annak az északi népnek a szülötte, melynek a magyarrral
való rokonságát akkor még csak nem régen kezdték tudósaink feltárni, ahogy arra Dugonics
is hivatkozik a mű jegyzeteiben. Sajnovics János műve nem aratott osztatlan elismerést,
sokan, köztük Bessenyeiék nemzedéke majdnem egészében, elutasította a „halzsíros atyafiság" gondolatát a büszke és nemes hun leszármazottak öntudatával. Pedig a finnugor rokonítás nem a hun eredet ellenében fogalmazódott meg, Sajnovics és más meghatározó történetírók a finneket is a hunok leszármazattainak mondták, így a hun-magyar és finn-magyar
kapcsolat ellentmondásmentesen simulhatott egybe. Ezt a hagyománykapcsoló műveletet
végezte el a maga módján az Etelka is, a tudományos diskurzusnál sokkal nagyobb hatással.
A két főszereplő a két néphez tartozik, Etelka, mint a mű végén kiderül, Árpád leánya, Etele
pedig, amint az már elég hamar kitudódik, karjeli királyfi, házasságuk így a heroikus-gáláns
konvenció beteljesítésén túl a szétvált ősi nép egymásra találását is jelenti.
Az ily módon átélhetővé tett identitáskonstrukció erejét tovább növelte az első kötet elé
kötött metszet, amely Etelkát és Etelét ábrázolja hagyományos magyar öltözetben, mint
Dugonics utóbb leírja, Etele „páncélba őtözve lévén, Tigris-bőrrel béfödöztetött [mellette]
Etelka állott Amazon ruhájában. Mejjére vót tűzve egy Erökje." A képaláírásként szereplő
versike („Művész ő képeket érczen ki-vághatta / De Magyar szíveket le-nem-rajzolhatta")
felerősíti az öltözet sugallatát, hiszen, mint arról szó volt, a magyar ruha viselése demonstratív erővel bírt. Ez a mozzanat már a könyv kézbe vételekor közvetlenül hathatott, az Etelka és
Etele egymás mellé helyezésében rejlő üzenet viszont csak a történet ismeretében. A kompozíciót uraló két alak mellett azonban további két hangsúlyos eleme is van a metszetnek, az
egyik az Etele és Etelka által közrefogott hasáb alakú díszes kő, melynek tetején kezüket
nyugtatják, a másik a háttérben lévő, az alakok feje fölötti felső képnegyedet kitöltő várrom.
A kőről a szövegből megtudhatjuk, hogy valójában oltár. Hangsúlyos helyen, a mű legvégén található ennek leírása, a kép és e zárlat így együttesen keretet alkot.
„Hogy pedig azon nagy Istennek, ki őket annyi veszedelmekből kegyessen ki-segíteni
méltóztatott, örök hálákat adhassanak; Kőből egy Oltárt építtettenek a' Rákos mezején.
Bele-szúrták Atilának kardgyát; melléje faragtatták Etelének Buzogánnyát, 's Kalpagját.
Ezeken felől az Oltárnak azon lapjára, melly Buda-vára felé fordúlt, e' szavakat vésették a'
Művészekkel: A' MAGYAROK' ISTENÉNEK."
A kőre metszett felirat, mint azt Dugonics is magyarázza egyik későbbi regényében, valójában egy régmúlt szólás(család) felidézése. Mégsem csupán egy a szöveg sok száz példabeszéde közül, mert kitüntetett szerepbe kerül: a honfoglaló magyarokat segítő isten megnevezése lesz. A világosi várban épített templom felszentelésekor Etelka mondja ki először (hogy
aztán mintegy félszázszor elhangozzék még a későbbiekben); nem lelvén 'különös nevet'
istenük számára, de mégis megnevezni akarván őt:
„azon nagy hatalmú Urunkat meg akarván-külömböztetni a' többiektől, annak szent nevét, a' mái naptól fogva, egészszen a' világ' végezetéig, ne másnak; hanem a' MAGYAROK'
ISTENÉNEK hívjuk. Ezen Épületet penig (mivel Mí, Sátorok alatt lakván, e' Háznál többet

5? 10

diákmelléklet

nem építtettünk) ne másnak nevezzük; hanem ama' Magyarok' nagy Istene SZENT EGY
HÁZÁNAK! Emellyük-fel édes Magyaraim! szemeinkkel egygyütt, hál'-adó Szíveinket-is az
Egek felé, és egy szívvel, egy lélekkel mondgyuk; magasztaltasson a' Magyarok' Istene'!
magasztaltasson szent Egy-háza."
A jelzős szerkezet, mint Szilágyi Márton írja, teológiailag nyilván képtelenség, s így inkább a nemzetfogalom kiterjesztéseként értelmezhető. Mégsem tekinthetünk el alkalmazásának szakrális jellegétől, melyet az idézett felszentelési jelenet egyértelműen bizonyít, s
amelyet a metszeten is ábrázolt kő megerősít. Merthogy e kő oltár, mely a 'Magyarok Istenének' van szentelve, s mint a mű végi leírásból megtudjuk, Rákos mezején áll, Buda felé nézve,
rajta Attila kardja, Etele kalapja és buzogánya van (a korona és a jogar megfelelőjeként, mint
Zoltán esetében is láthattuk); épp ezek kerültek a metszet kompozíciós centrumába, mellettük Etelka és Etele keze, a kard markolata pedig Világos várának romja felé mutat. A metszet
és a szöveg együttese szakrális térbe vont identitáskonstrukciót sugall: Attila, Árpád és Etele
népe, mely vitézségével hont szerzett és tartott meg, az őt segítő Istennek szentelt 'egy-ház'
pusztulása után oltárt emelt annak tiszteletére a rendi állam szimbolikus helyén, a 'VilágosRákos-Buda' szimbolizálta történeti folytonosság így szakrális szinten is leképeződik.
A metszeten lévő romot Világos váraként nem a szöveg azonosítja, hanem a többi metszet, melyek az egyes szakaszok előtt a lap felső harmadában állnak. Ez a nyolc kép Világos
várának romját ábrázolja a négy égtáj felől, valamint különböző belső metszetekben. Az első
romábrázolás azonos az első könyv szóban forgó főmetszetén látható várrommal. Mint
Hornyaim! című ajánlásának a második kiadásba illesztett új bekezdésében Dugonics írja:
„Ezzel-is örök emlékezetet akartam adni eme Világ-csudáltta szép várnak, mellynek töredékjein a' Gyíkok futkosnak, a' Hollók krákognak, és a' baglyok huhognak; holott ennek-előtte
Vitéz Magyaraink nagy gyönyörűségben, nagy vígasságban éltenek." E betoldás felerősíti a
bevezetés emlékező pozícióját, melyet az első kiadásban még csak az utolsó bekezdés jelölt
ki. Ebben a Karthágó romjain merengő Mariusként ábrázolja magát, „BUDA mellett a' NYULAK' SZIGETÉBEN, midőn itten Régi Királlyaink' mulatságos Épületeiknek szomorú Dülledékjein állván, szemem előtt forogtanak a' Dunának ellen-partyán öszve-omlott ATILA' Várának siralmas Töredékjei." Dugonics várak, várromok iránti fokozott érdeklődésének bizonyítéka az a Penke Olga által említett befejezetlen kézirata, amelyben 378 magyar vár leírását
adja, s tudjuk, hogy az Etelka megírásakor ellátogatott a világosi vár romjaihoz is.
A könyvet nyitó metszeten tehát romként jelenik meg az egyik fő helyszín, ahol a templom megszentelése is zajlott, s ezt a távolító gesztust tudatosítja az előbeszéd kijelentése:
„örök emlékezetet akartam adni eme Világ-csudáltta szép várnak". Az ősi szokások és példabeszédek megörökítése a szövegben hasonló emlékezői pozíciót rejt magában. Előtérbe lép
tehát maga az emlékezés, amely megteremti múlt és jelen között a folytonosságot, s e kapcsolatot önérteimező pozícióba helyezi. Az ideologikum átélhetővé válik, s ez minden identitásképző művelet lényegi eleme: a létrejövő kulturális alakzatok reflektálatlan vagy ceremoniális használata során forgalmazódhat hatásosan az azokban mintegy érzéki formát nyerő
ideologikum. Az Etelka korabeli sikere nem kis mértékben ezen nyugszik, így volt képes a
banális kalandtörténet minden teoretikus szövegnél hatásosabban közvetíteni egy új közösségeszmét, formálni a rákapcsolódó identitásváltozatot. Kazinczy, aki az Etelkát mint irodalmi szöveget súlyos kritikával illette, ezért szorította mégis a szívére lélekben maga előtt
lebegő magyar Dugonicsát.

11

150. szám

BIBLIOGRÁFIA
A bibliográfia azon könyvek és tanulmányok adatait tartalmazza, melyekre a leginkább támaszkodtunk
az írás során. Részletes lábjegyzeteket nem tartottunk indokoltnak, névvel jelzett idézeteink az itt felsorolt művekből vannak. Az Etelkát

Penke Olga kritikai igénnyel készült modern kiadásából idézzük, amely

az 1791-es második kiadáson alapul.
Dugonics András: Etelka,

a szöveget gondozta, a kísérőtanulmányt és a jegyzeteket írta Penke Olga,

Csokonai Könyvtár Források 8., Debreceni Egyetemi Kiadó, Debrecen, 2002. (szabadon letölthető:
http://irodalom.arts.unideb.hu/bemutatkozas/csokonaLforrasok.php)
Bíró Ferenc: A felvilágosodás
Debreczeni Attila: Tudós
magyar

korának
hazafiak

irodalmában),

magyar

irodalma,

és érzékeny

emberek

Bp. 1994.
(Integráció

és elkülönülés

a XVIII.

század

végének

Bp. 2009.

Debreczeni Attila: Nemzeti nagylét, nagy temető - és Batsányi (Egy nemzeti narrativa formálódása), in A
magyar

emlékezethelyek

kutatásának

elméleti

és módszertani

alapjai,

szerk. S. Varga Pál, Száraz Orso-

lya, Takács Miklós, Debrecen, 2013, 208-226.
Margócsy István: „A tiszta magyar". Nemzetkarakterológia és nemzeti történelem összefüggései Bessenyei és kortársai

nyelvrokonság-felfogásában,

in A szétszórt

rendszer,

szerk. Csorba

Sándor,

Margócsy Klára, Nyíregyháza, 1998.131-140.
May István: A magyar

heroikus

regény

története,

Péter László: A magyarok Istene, in Acta Históriáé

Bp. 1985.
Litterarum

Hungaricarum,

1994. (XXVI.), 101-108.

Szilágyi Márton: Dugonics András ismeretlen önéletrajza 1786-ból, in ItK 1997. (CL.), 394-399.
Szilágyi Márton: Dugonics András és az „idegenek", in uő, Határpontok,
Szörényi László: Dugonics András, in uő, Memoria

Hungarorum,

Bp. 2007., 92-102.

Bp. 1996., 108-140.

A jelen t a n u l m á n y az MTA-DE Klasszikus Magyar Irodalmi Textológiai Kutatócsoport programja keretében jött létre.

ùnûe

