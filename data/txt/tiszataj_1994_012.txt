& 3 W

tiszatáj
,9

94. DEC. * 48. ÉVF.

Marsall László, Kiss Benedek versei
Határ Gyózó, Pintér Lajos esszéje
Tradíció és megújulás: Markó Béla,
Pomogáts Béla tanulmánya
Bernáth Árpád: Böll Szentesen
Diák-melléklet: Lukácsy Sándor
Petőfi Sándorról

tiszatáj
IRODALMI FOLYÓIRAT

A szerkesztőség elnöke: V Ö R Ö S L Á S Z L Ó
Főszerkesztő: A N N U S J Ó Z S E F
Főszerkesztő-helyettes: O L A S Z S Á N D O R
Rovatvezetők: A B L O N C Z Y L Á S Z L Ó
SZOKAI I M R E
Műszaki szerkesztő: E N G I M Á R I A

Főmunkatársaink:
B A K A I S T V Á N (Szeged)
D O B O S L Á S Z L Ó (Pozsony)
K I S S G Y . C S A B A (Budapest)
S Ü T Ő A N D R Á S (Marosvásárhely)
S Z É L E S K L Á R A (Budapest, Szeged)
V E K E R D I L Á S Z L Ó (Budapest)

tiszatáj
Kiadja a Tiszatáj Alapítvány Kuratóriuma
a Csongrád Megyei Önkormányzat
és a Művelődési és Közoktatási Minisztérium támogatásával.
Felelős kiadó: Kovács Miklósné, a kuratórium titkára.
Szedés, tördelés: Tiszatáj Alapítvány.
A lapot nyomja: Officina Nyomdaipari Oktató és Termelő Kft., Szeged.
Felelős vezető: Varga Ferenc.
Szerkesztőség: 6741 Szeged, Rákóczi tér 1. Tel. és fax: (62) 312-670. Terjeszti a HÍRKER Rt. és
az N H Rt. Előfizethető bármely postahivatalnál, a hírlapkézbesítőknél, a Posta hírlapüzleteiben
és a Hírlap-előfizetési és Lapellátási Irodánál (HELIR), Budapest, Lehel u. 10/A - 1900, közvetlenül vagy postautalványon, valamint átutalással a HF.LIR Postabank Rt. 2 1 9 - 9 8 - 6 3 6 pénzforgalmi jelzőszámra. Egyes szám ára: 40 forint.
Előfizetési díj: negyedévre 120, fél évre 240, egész évre 480 forint.
ISSN 0133 1167

Tartalom
XLVIII. ÉVFOLYAM, 12. SZÁM
1994. DECEMBER
MARSALL LÁSZLÓ: Tragoedia Poetae; A szonett megfenyítése és annak feleselése

3

H A T Á R G Y Ő Z Ő : Félelmünk a jövőtől (avagy keresnivalónk a jövőben)

5

MEZEY KATALIN: A Város; Az a kérdés

10

KISS BENEDEK: N ő k ; Arcod; Követ rugdalva

12

O L Á H J Á N O S : Mágnes; Honnan hová?

14

RÓZSA ENDRE: A gömb árnyéka nyúlánk; Az ősök
mozdulatai; Mediterráneum

16

VASY GÉZA: Az Elérhetetlen föld alkotói: a Kilencek

18

P I N T É R LAJOS: Karácsonyi Pos(z)t

22

T A N D O R I DEZSŐ: Ittenes versek (Pintér Lajos: Lépcsők
az Istenhegyen)

32

E R D É L Y I E R Z S É B E T - N O B E L IVÁN: „Egy-egy szót
magam is kifaragtam" (Beszélgetés Papp Tiborral)

36

PAPP TIBOR: G y ű r ű k / 3 (képvers)

39

T O R O K CSABA: Planctus (Gouache-miniatúra); Pontos
idő (1.); Pontos idő (2.); Az ing; Engagement volontaire (Részlet munkanaplómból)

40

V A R G A IMRE: Kisvilág; az átkerült

44

FEKETE VINCE: Stanzák (prológus; animus és...; 7. bugyor; szikék ezüstje; k.-vers; érted tamtamok)

46

FRIED ISTVÁN-KELEMEN Z O L T Á N : Tisza

48

TANULMÁNY
Tradíció és megújulás
MARKÓ BÉLA: Hagyományőrzés és modernizációs törekvések Erdélyben

53

POMOGÁTS BÉLA: Politikai széttagoltság és kulturális
közösség (Az anyaországi és a kisebbségi magyar kultúra)

57

M Á R T O N F F Y MARCELL: „Cserépedényben őrzött
kincs" (A keresztény hagyomány- és kultúraértelmezés
néhány kérdéséről)

69

NÉZŐ
BERNÁTH ÁRPÁD: Heinrich Böll Szentesen

78

MŰVÉSZET
ZSÉLYI FERENC: Nem beszéd

Szerkesztői asztal

85

a belső borítón
ILLUSZTRÁCIÓ

A SZÖG-ART Művészeti Egyesület kiállításából
(Enyedi Zoltán fotói) a 11., 13., 15., 31., 43. és a 84. oldalon
NÁVAY SÁNDOR Grezsa Ferenc-szobra
(Enyedi Zoltán felvétele) a belső borítón

DIÁK-MELLÉKLET
LUKÁCSY SÁNDOR: Petőfi-mozaik

MARSALL

LÁSZLÓ

Tragoedia Poetae
Jól formált rímes vers fején
szűk strucctollas kalap,
mint cigány-átok ül,
néha reped-hasad
kívül és belül.
Poéta-nyakra csúszva
szorítván húzza-nyúzza
istentelenül.
Szár-koponyás a művész
s egy magánvaló fűrész
aláereszkedik,
s az angyal-járta bűvész
szétfűrészeltetik.
Ilyenformán félbe nyírva
két fél-költő a síkra
oldalvást ledől,
s az egyik égő páva,
a másik rottyos láva
- úgy körülbelül.
Lénye a fűrészlappal
csak kb. önmaga,
- a vers két félkalappal
illik az alaplapra.
Két test két félkalap
rímel és nem hasad,
egybeillik a két rész,
a költő, mármint fűrész
fölszáll, emelkedik,
s ha űr-plazma-szél fújja,
egy-azonos lesz újra
vasárnap-hétfő-keddig...

4

tiszatáj

„Elég! Ne tovább! Eddig!
Hasad szét homlokom "
mondja a szalonnázó
vastagon borban ázó
szklerotikus rokon.

A szonett megfenyítése és annak feleselése
- „Mondhatnám néked: magad útja járni
leszel nőstény-maszk, csípőd ingva ring
filiszter-agyat csócsával kavarni
nem ügy mostanság bárki rábólint."
- „Ha bemondlak, hogy jobboldali párt vagy?
Vagy bal-passzáton érkezik a szél?
A marginális űrbe visszaváglak,
léssz »beszélőben* kis száj, ha beszél."
- „El nem térítesz, ezt a randa verset
En írom benned, s ha majd visszavágok,
gúnyolhatod a jöttöd-jötte percet."
- „A tudattalanod? Nyekk! Pörce perceg!
Hablatyos agyad rossz firma ha krákog!
Hogy mi?! Kettesben leszünk jóbarátok?!"

5

1994. december

HATÁR

GYŐZŐ

Félelmünk a jövőtől
AVAGY KERESNIVALÓNK A JÖVŐBEN
Mi keresnivalónk van a jövőben? Mi jogot formálhatunk a beleszólásra, alakulásába? Alkothatunk-e bármiféle fogalmat a jövőről, ha támpontunk nincsen? Félhetünk-e
a jövőtől amúgy istenigazában, ahogy a medulla oblongata fél, a pons avagy az agygerenda, a rá lezúgó és zúzakodva metélő guillotine késének előérzetében? S ha meg félelmünk képletes, mert más nem is lehet, nem úgy vagyunk-e benne, mint a bevert szög,
jelenünkben, hogy félelmeinkkel a jövőből eleve kiutasítva születünk?
Jól-rosszul, ahogy épp elvagyunk a jelenben - a történelemnek ebben a csonka
szegmensében, ahol előbukkannunk-eltűnnünk rendeltetett - nem zárkózhatunk el izgalmaink elől, rettegünk/remélünk és jobb belátásunk ellenére megmaradunk romantikus, emocionális lénynek; s ezért a jövővel a kelleténél többet bíbelődünk, ábrándvilágának bűvöletében képtelenek vagyunk letakarodni a parancsnoki hídról az olyan
távoli vizeken, amelyeken már rég nem mi kormányozzuk a hajót. így hát nolensvolens igenis félünk a jövőtől: félünk úgy is, mintha a mi bőrünkről volna szó, és úgy
is, mintha íratlan felhatalmazást kaptunk volna rá, hogy féljünk tőle az utókor nevében - és képviseletében.
N o de lássuk közelebbről, miféle rémképek környékeznek, amikor félünk tőle?
Tartunk tőle, hogy katasztrofálisan elügyetlenkedjük a jövőt - mármint azokét,
akiket ez a jövő illet és megillet: a „miénket", a szekuláris, pszeudokeresztény, „nyugatinak" mondott, de globálisan érvényes civilizáció jövőjét. Mármost „elszúrni"/elfuserálni, katasztrofálisan elügyetlenkedni a jövőt többféleképpen lehet. Lehet, akár azzal,
hogy nem kényszerítjük rá a nemzetekre a születéskorlátozást (ha kell, kíméletlen közigazgatási eszközökkel, mint a kínai kommunisták tették), és elmulasztjuk elejét venni,
hogy valahol a 15 milliárd táján, a népességrobbanás és az éhínség nyomására kénytemek legyünk bevezetni az életkor-korlátozást. Lehet, akár azzal, hogy képtelennek bizonyulunk egyöntetűen és keményen fellépni a klánok-nemzetek-hordák atavisztikus,
retrográd sovinizmusával szemben, a bolygó balkanizálódik és a modern fegyverekkel
vívott határvillongások, helyi háborúk, törzsi tisztogatások/népirtások summája életformává válik, valahogyan úgy, mint azt Az őrző könyve c. fiktív történelemkönyvemben ábrázoltam. Lehet, akár úgy, hogy engedünk a szubkultúrák vidámparki csábításának, civilizációnk vezéreszméi alatt megindul a homokfosó talaj, s mialatt szibarita
gerinctelenségünkben nem vállaljuk világunk szekuláris voltát annak minden következményével egyetemben, hogy ebben a szellemben felkészüljünk a támadó iszlám visszaverésére, tanúi vagyunk, hogy hadállásaink mögött a kábán tántorgó tömegek százezrével behódolnak az iszlámnak, s mi nem hiszünk a szemünknek... - mondom, a vereség
magunkra igézésének sok módja van, s hiszen csak győzzem sorolni, mi mindennel
volnánk képesek jóvátehetetlenül elügyetlenkedni a jövőt; nos, ettől, ezektől igen,
minden bizonnyal félhetünk. De amúgy, csupán mert ismeretlen s ebben az állapotában lezárt, leólmozott lakat alatt tartja az idő hömpölye - nincs mit félnünk a jövőtől;
mert ahogyan az előttünk járók félelmével mit sem törődve - mi feltaláltuk magunkat
(hol rögtönöztünk, hol új kaptafákat/koncepciókat eszeltünk ki), ugyanúgy, bízvást

tiszatáj

6

remélhetjük, hogy az utánunk következők is feltalálják magukat, s ő is, hol rögtönözve, hol új kaptafákat/koncepciókat kiagyalva: új széllel vagy szél ellen lavírozva, partra
szállnak atomgallionjaikból új idők új dalaival - majd, ha eljön annak az ideje.
*

Hogy mennyire nincs előretudásunk a jövőről és milyen alaptalan a tőle való félelem, arra számos megindító múltbeli példa van (ha belülmaradunk amaz emocionális,
romantikus lény gondolkozásbeli paradigmáin, ami vagyunk, és elfogadjuk a „múltakról" szóló történetírás hitelét és interpretálásait). S nem is mintha más választásunk is
lehetne, s akár szellemi „vágányállítással", akár lélektani nyúlgátépítéssel oldalt terelhetnénk avagy megállíthatnánk a jövőt; de egyszer hagyományféltő ösztönünk, másszor
megcsontosodott dogmatizmusunk, hol valami ismeretlen talajsugárzás, hol a vérünkbe
ivódott dajkadal, „szülőföld/anyatej" - arra késztet, hogy foggal-körömmel ragaszkodj
junk valamihez, amit a rettegett jövő félő, hogy elsodorni/bekotorni/alátemetni készül, mi meg értékrendünk koronáriumának tartunk, ami nélkül meglenni nem tudunk,
s ha azt az őrlőgaratra érkezés és alázuhanás veszélye fenyegeti, akkor inkább - pereat
mundus. Nem kell sokáig kutakodni annáleszeinkben, van is rá példa sok.
Vegyük Sámuel Taylor Coleridge esetét, akihez fogható, szánni- és csodálnivaló
elmeóriást alig tudok. Ő maga történetesen Shakespeare-ről mondotta volt, hogy „milliom-lelkű", „milliom-alakban jelentkező" - our myriad-minded Shakespeare a phrase
I have borrowed from a Greek monk, who applies it to a Patriarch of Constantinople (aner
mürionousz: egy görög szerzetestől kölcsönöztem a szót, aki az egyik konstantinápolyi
pátriárkát tisztelte meg vele [BIOGRAPHIA LITERARIA 15. fejezet]) - , de ugyanúgy el
lehetne mondani őróla magáról, hogy polihisztornak „ezerlelkű, ezrek fejével gondolkozó". Tehetsége, érdeklődése ezerfelé szétviszi, s ugyanilyen kísérteties szanaszerteszórtsága is. Alighogy belekezd, lelankad; szinte fél zsenijének mázsás súlyától, mely
a gondolatot csírájában agyonnyomja: ilyenkor vagy abbahagyja, vagy másfelé kalandozik. Sohasem volt elég bátorsága, hogy tervezett OPUS MAGNUMának nekiüljön,
mondandóinak javát inkább egy olyan, szerényebb (bár szerénységében is szertelen)
műbe öntötte, amelynek már a címe is amilyen lehetetlen, olyan visszariasztó: AIDS TO
REFLECTION in tbe Formation of a Manly Character on the Several Grounds of Prudence,
Morahty, and Religion; Illustrated by Select Passages from our Elder Divines, especially
from Archbishop Leighton - „AZ ELMÉLŐDÉS FOGODZÓJA, hogy férfias jellemet fejlesszünk ki magunkban az Eszély, az Erkölcs és Vallásos hit tekintetében; Válogatott
Szemelvényekkel Példázva a Múltak Hittudósai, kivált Leighton Érsek írásaiból"; mondanunk sem kell, a szentbeszédgyűjteményéről híres, divatos érsek csupán kabátakasztó, s a munka első oldalai után hamar eltűnik és belefullad Coleridge szóáradatába. Titáni elme, de sántasága is titáni; valahányszor szertelen kultúrmissziós, irodalmi/fordítói
terveinek nyomasztó súlya odáig fékezi, hogy démona lebénul, munkaneuraszténiájában
kábszerekhez menekül, s hosszú éveken át laudanummal rombolja idegrendszerét. Polihisztor tárháza javát elfecsegi-szétszórja, s külön fejezetet kéne szentelni neki az alkotáspszichológiában azok között a géniuszok között, akik személyes varázsa, rétori kifejezőkészsége túlszárnyalja mindazt, amit valaha is papírra vetettek; nemhiába emlegetik
úgy, mint korának egyik legnagyobb causeurjét, aki ha a másik mestertársalgót, dr.
Johnsont nem is harsogja túl, de túltesz rajta a kifejtés szubtilitásában, s nála a gondolat
annyival messzebbre hord, amennyivel a bölcselet számszeríja a belletrisztika íjhúrjánál jobban felfeszül. Hazlitt nyíltan felpanaszolja barátjáról, Coleridge prózája hogy
milyen szegényes és mennyire erőtlen ahhoz képest, amikor élőszóval előad és valóság-

7

1994. december

gal megbabonázza hallgatóságát; Hardly a gleam is to be found in it of the brüliancy and
ricbness of tbose stores of thought and language tbat he pours out incessantly, when they are
lost like drops of water in the ground („abból a ragyogásból, nyelvnek és gondolatnak
abból a tárházából, amelyet szakadatlanul ont s amely mint a [szikes] földön a vízcsepp, úgy enyészik el, halovány visszfénye sincs annak abban, amit ír").
Mindenkit olvasott, számon tartott, mindenről tudott, s kultúrmissziós lázában,
fordítások özönével, előadásaival-cikkeivel, Coleridge jóformán egymaga emelte át az
angol irodalmi tudatba a korabeli német filozófiát, Kanttól Fichtéig, s maga Carlyle is
hódoló-irigyen emlegeti, hogy he had, especially among young inquiríng men, a highher
than literary, a kind ofprophetic or magician character. He was thought to hold, he alone in
England, the key to Germán and other Transcendentalisms („fiatal vizsgálódó elméink
közül ő az, aki valósággal irodalmon túli, prófétikus s mintegy mágusi jelenség. Alkalnasint Angliában úgy ismeri, mint senki más, a német és más egyéb transzcendentalista
filozófiák kulcsát"). (SIGNSOF TIMES, 1829.)
Mi ugyan már személyes varázsának hatósugarán igencsak kívülrekedtünk, s a történelemnek abban a csonka szegmensében, amelyben élnie adatott, se magnó, sem
audiokazetta nem volt; ha meg időgép-transzlatációval sikerülne visszacsempészni a kémek miniatürizált japán kameráját, hogy káprázatos Megnyilatkozását filmre vegyék,
ki tudja, nem ütköznénk-e meg avíttas kiejtésén és azokon a retorikus fordulatokon,
amelyek a mi mondatfűzésünkből „kilógnak", s azok egyike sem divat. Itt vagyok
én, suta rajongásommal, de bárhogy próbálom mennyekbe meneszteni balkezes bókjaimmal, sokra azzal se megyünk. Elhiszem az egykorú szemtanúknak Southeytól
Charles Lambig, Hazlitt-tól Wordsworth-ig, hogy karizmatikus személyiség volt, már
szinte ott vagyok diáktársaival a cambridge-i Jesus-kollégiumban, látom, amint lángoló
szavakkal hirdeti Jacob Böhme és a neoplatonikusok evangéliumát; végigkövetem girbegurba életútján, a francia forradalomért rajongó ifjú titántól az őskonzervatív, körülrajongott, roskatag roncsig, aki ON THE CONSTITUTION OF CHURCH AND STATE
(AZ ALLAM ÉS AZ EGYHÁZ ALKOTMÁNYÁRÓL) c., 1830-ban kiadott „kinyilatkoztatásával" sötét árnyékát az egész viktoriánus korszakon végigterítette, s már-már
ott tartok, hogy hozzáképzelem „személyes varázsát" és ami utána maradt - az írást
is ugyanolyan mágikusnak találom. Ám amilyen önfeledten hagyom - és élvezem -,
hogy magával ragadjon, olyan nehezemre esik, hogy kövessem lóugrásait, labirintikus
észjárását. Úgyszólván mindenben, ami járulékos és mellékes, igazat adok neki, bár ami
neki fontos és szívéhez közel áll, azt gyanakodva-émelyegve forgatom, s legjobb esetben
kiadom rá a szeretetteljes pátenst: neki szabad. Halíelujázok, amikor fiát (1796-ban)
arról a Hartley-ről nevezi el, aki a 18. század derekán az elsők között értelmezte, ill.
magyarázta az elme működését a lélekelmélet mellőzésével, majdhogynem kikapcsolásával. Elébe-örülök minden szavának, s még ki se mondta, máris igazat adok neki: a forma kedvéért, anélkül, hogy meggyőzött volna. Elmulattat filozófiai szélmalomharcával,
amit az angol empirizmus ellen vív, mulatok - de nem rajta, hanem vele - , hogy olvasótábora mily kevéssé fogékony a germán transzcendentalisták obskurantizmusa iránt
és recenzorai popularizáló fejtegetéseiből gúnyt űznek; Byron gúnyverse róla szájról
szájra jár:
- explaining metaphysics to the Nation
I wish he would explain his Explanation
(DON JÜAN)
(ki a metafizikára magyarázatot ád
a Nemzetnek, vajha megmagyarázná Magyarázatát)

tiszatáj

8

bámulom szigorát - ahogyan a zsidókereszténység öreg hajódongáiról a rávastagodott kagylóréteget lehántja, és rokonszenvezek vallástörténeti rendreutasításaival; de
nem értem, a hátrafelé tekintés mikor vált benne hátrarántó kantárrá, és fel nem foghatom, hogyan ragadhatott bele a szentháromság tanának hervatag mitologizmájába amilyen apodiktikus eréllyel emlegeti
emeleteken át, padlásig tornyolja belső ellentmondásait: Hartley „lélek nélküli"
elmeműködése nála pompásan megfér a „halhatatlan lélek" tanításával (s ebben, mint
annyi másban, ugyanolyan derűsen zavaros, mint a mi Hamvas Bélánk); elméjében zsibognak az antinómiák - hogyan tudja elviselni, hogyan tud élni vele?! Hogy éppen ő az a Coleridge, aki magáévá teszi Hume és Hartley idegélettani „asszociacionizmusát", az
a Coleridge, aki delektálja magát az „ateista" Spinoza panteizmusában (vallásfundamentalista kortársai bélyegezték ateistának ezt az „isten-részegültjét"), az a Coleridge, aki
a germán szellemre/nyelvre süket angol szigetországnak elhozza Kantot s vele, Dávid
Hume után, a második frontáttörést az ismeret, ill. a gondolhatóság határai felé vezető
felderítő úton: ugyanaz a Coleridge nyúlgátépítéssel próbálja védelmezni a pálvallást
a rátörő jövőtől, amely (a darwinizmus első vészjelei szerint) hiedelemvilágát elsodorni/bekotorni/ alátemetni készül
nem érte meg a darwinizmus virágba borulását, de ismerte riválisát, Lamarck veszedelmes elméletét az „ősnemzésről), a természet „önteremtéséről" és tisztában volt
vele, az ilyen és hasonló, égetnivalóan eretnek tanok a kinyilatkoztatott pálvallástól
mennyire elkormányozhatják a jövőt. S amilyen görcsösen, amekkora szent haraggal
próbálta visszarángatni a szekuláris társadalom felé rohanó világot a „szentháromság
egyisten", az ún. „őseredeti, tiszta" paleokereszténység felé, megértem, hogy rettegett a
jövőtől. Nagyon is tudatában volt, az evolucionizmus hogy merre tart velünk, felmérte
szellemtörténeti árterületét az időben - és rettegett
rettegett a jövő „veszedelmeitől" (videlicet: nem úgy alakul, ahogy ő szeretné)
rettegett attól, hogy jön idő, amikor „mechanisztikusán" próbálják majd értelmezni az elme működését és elejtik a lelket (melynek létében/öröklétében, vérbeli romantikus módjára sohasem kételkedett)
módszeresen rettegett mindenféle kereszténységmentes nihilizmustól, fatalizmustól (amilyen rendszertelenül és zűrzavarosan rettegett ugyanettől az a kései Dosztojevszkij, aki a világot szegénnyé és pravoszlávvá akarta tenni, pánszláv nagyorosz főhatalom alatt) és a jövőtől való félelmében, Coleridge-dzsel osztozott az esztéta Carlyle is
(1.: SIGNES OF THE TIMES, 1829), aki mindezt sötét idők sötét jeleinek tekintette...
*

Sötét idők? Sötét jelek? A tanúság rá, hogy még mindig itt vagyunk: az emberiség
nem halt bele sem a darwinizmus előretörésébe, sem szellemi szerteágazásába - amilyen
mindeneket megtermékenyítő eszmének bizonyult - sem a társadalom elvilágiasodásába, se más, „égetnivalóan eretnek", szekuláris eszmék felülkerekedésébe, sem a sevallásúak többségre vergődésébe. Nem lettünk sem nihilisták, sem fatalisták
igaz, a kérdések hárma, amellyel a „transzcendentáliák" felé sodródó szellem
minduntalan szembetalálja magát, a Kant megjelölte három kardinális kérdés sorra napirendre került, de nem úgy, ahogy ő gondolta, s még kevésbé, ahogy Coleridge forgatta jövőtől rettegő elméjében: az akarat szabadsága, a lélek halhatatlansága és isten léte
az akaratszabadsággal elbánt redukcionizmusunk, az elme ezernyi szervült, sztenderd paradoxonainak egyike, amelyekkel élni kell, élni, s nem „válasz" után cserkészni
a pszeudo-logika szaharai délibábbal csalogató levegőremegésén. A lélek halhauaansága

1994. december

9

a mesebeli béka esetére hasonlít, amely megette önmagát, s ezzel meséje is elfogyott; az
istenség pedig, nos, az istenség... ama robbanásszerű léptékváltás során, amellyel a multiverzum a tágasság elképzelhetetlen hatványaira emelkedett: az istenség eltörpült s odáig
zsugorodott, ahol vetületében ponttá, a pont adattá enyészik
a „jövőtől rettegő elmék" nem annyira iszonytató, mint inkább elgondolhatatlan
válaszadásai a jelennek; ésde szakasztott úgy, ahogyan a múltak futurológiai fantáziái
nem annyira szánalmasak vagy nevetségesek, mint inkább nyilvánvaló melléfogások ugyanúgy, Carlyle, Coleridge és társai a mi jelenünkben nem ismernének rá arra a jövőre, amelytől féltették világukat, s oltalmazták értékrendük frigyládáját... Jóságos isten!
Jaj nekünk! Mi lesz Földünkből, ha Államiság és Egyanyaszentegyház viszonyát nem
ugyanannak az Alkotmánynak a klenódiumtartója fogadja méltó foglalatba, ahogyan
mi képzeltük! Mi lesz Földünkből, ha a Szentháromság Egyisten eszméjét a Sátánfajzat
Ál-Paraklétus felrúgja: még elképzelni is szörnyű, hogy világunkból mi lesz - hangzik e
nagy elmék argumentum ad horrenduma. Ám az istenhalál Jean Paul-i/nietzschei meghirdetése quantité négligeable a harmadik-negyedik-ötödik ipari forradalom elektronikus viharához képest, amely komputereivel elárasztja a világot, kiforgatja sarkaiból
képzeletvilágunkat, felforgatja politikai életünk infrastruktúráját; s ha maga Coleridge
nem is, ugyan gondolta volna-e akár John Stuart Mill, akár maga a matematikus Hamilton, hogy a második ezredévvégére az elemi iskolákban komputersorok előtt fognak
ücsörögni 7-8 éves nebulók...?! S tán hogy mire ezeket a sorokat leírom, új értelmet kap
az írástudatlanság, új tartalmat a komputerrel bánni nem tudó neoanalfabéta...?!
jaj a Koránnak, jaj az ó- és újszövetségnek, jaj minden bibliaterrornak, ha az értelmesedés ilyen és hasonló „váratlan fordulataival" szembetalálja magát: nem segít se
ráigézés, sem az argumentum ad borrendum... „Még elképzelni is szörnyű"?! Meglehet,
annak, aki mitologizmáival töltekezik, s azokban benne él, még elképzelni is szörnyű,
milyen világot élünk majd akkor, amikor a mitologizmák ókori hordalékai oldalt terülnek/el-elmaradoznak s maradványkupacaikat elegyengeti a nyelv: az ún. „jövő"
emez iszonytató jellegzetességének elejét venni ijedezéssel-ráolvasással nem lehet; elejét
venni annak, hogy a valaha élt, de magunk alkotta jelenünktől rettegőket hamarabb
felejtjük el, mint akik bíztak hozzánk, hogy eszmei „veszteségünk" nem lesz végzetes,
s hogy a „korcs utódok": a temetőből visszanézők optikája
így is, úgy is lekortyanunk s behörpöl a föld, akár befogtuk légyen szemünket tenyerünkkel a rémülettől, akár idétlenül elébe éljeneztünk annak az utókornak, amelyről tán extrapolációnk igen, de megközelítő konkrét fogalmunk nem lehet. A jövőtől
való félelem múltbeli példáiból csak azt tanulhatjuk, hogy ne vessük el a sulykot, s ne
ítéljük meg látatlanba a jövő nemzedék életvitelét avulasra ítélt etikai/esztétikai/dogmatikai alapon
ha egyéb tőlünk nem telik, derék ephektikusok módjára legalább addig iparkodjunk felfüggeszteni ítéletünket, amíg halálunk órája elkövetkezik. Minekutána véleményünkre amúgy sem figyelnek, „személyes varázsunk" volt-nem volt, oda; magunk
meg DNS-„lenyomatunkat" a sokezer milliárd rokonnak odamutatva, s a nem várt sokaságban körülkémlelve, szerencsés esetben felfedezhetjük Pascal csonttenyerét, amelyből isten pénze kigurult: amit nyert, elvesztette, amíg meg vesztett - az övé. Avagy mutatis mutandis - ama nála jóval idősebb/időtállóbb/időtlenebb, fölébe magasodó
filozófussal, Epiktetosszal, az ő parafrázisával szólva: ahol a jövő van, ott én nem
vagyok; s ahol én vagyok, ott még sehol a jövő

10

MEZEY

tiszatáj

KATALIN

A Város
Be kéne tiltani a Várost.
Az utcák vizelettérképeit
böngésző kutyákat,
a biúzszemű kamaszlányokat,
a cigarettázva didergőfiúkat.
Be kéne tiltani a kövér dakszlikat
vonszoló öreg néniket,
a kopasz, szakadt akácosokat,
a betonozott kártyaasztalokat,
az úttest szélén felfordult verebet
Be kéne tiltani az élelmes tolvajokat,
az elkényeztetett, otthonosan mozgó
gyilkosokat, meg a durva kezű
szegény ördögöket, akik olyan
meggyőzően árulják magukat.
Be kéne tiltani a falánkul csipogó
pénztárgépeket, a kólát vásárló
szerelmespárokat, a sok nejlonharisnyát,
körömcipőt, a papírzsebkendőt
és a fogkrémeket Az aranydobozos
cigarettákat, meg a papírcsomagos
cigarettákat is, meg a sötétet,
meg a hideget, a szelet, ami
a koszt felkavarja, meg a szmogot,
ami ránkborul.
Be kéne tiltani a Várost,
a gördeszkával bajlódó gyereket,
meg aki súlyos táskáját cipeli,
a liladzsekis óvodásokat,
a zölddzsekis óvodásokat,
a lila-zölddzsekis óvónéniket
Be kéne tiltani a szegény őrülteket,
a gazdag őrülteket,
az ezüstautókat, a mercedeseket,
a trabantokat, Wartburgokat,
meg azt a háromkerekű kocsit,
amin papírt tornyoz fel valaki,

1994. december 13
meg azt is, aki tele szatyor
eldobott üveget szedett.
Es mindazokat, akik eldobták az üveget.
Végül a csikkszedőket, polgármestereket,
s a kilukasztott metrójegyeket,
a villamosmegállókat,
s a sínen fekvő részegeket.
Józanokat.
Be kéne tiltani, hogy szabadon
átfújhasson közöttünk a szél.

Az a kérdés
Az a kérdés,
hogy a Teremtő
nagy kísérlete vagyunk-e,
ahol nincs előre megírva
minden válasz,
vagy csak egy bonyolult automata,
amelyben zakatolva
fut le a golyó a robbanásig!1

NÓVÁK ANDRÁS

Nők
Mint lepkének a sima üveg,
ha nekirepül s rajta át nem juthat,
akkora titok és akadály vagy
előttem, mit nem fejthetni meg.
Elnézem alvó párnán a fejed,
vagy fűben, ha nyugágy öble ringat,
s érzem, olyan felfoghatatlan vagy,
mint lepkének a sima üveg.
Ilyen minden asszony. Bogártól is félnek,
pedig bátorságuk hősöket lebír.
Könnyükben is hatalom s igézet,
míg fiuk ölükbe visszasír,
tartják az egetfölénk s a Földet
megtartják termőnek - s szemfedőnek.

Arcod
Ha a te arcodra gondolok,
minden más arcot eltakar már,
és mindig megadatik nékem az arcod,
s fénylőbb a fényarcú lányokénál.
Ha a te arcodra gondolok,
benépesül zárka-magányom nyomban,
mert mindig befogad, befogadott
tárt asszony-arcod ezer bajomban.
Ha a te arcodra gondolok,
szeretnék végtelen Bach-fúga lenni,
s minden falon és távolon át
feléd-ömölni, hozzádig-zengnil

13

1994. december

Követ rugdalva
Vadlúd magánya kiált az égen,
ködszerű permet
arcom vágja.
Szögmeredek utat mér a léptem,
kígyótekercs út
szinuszát mérem,
combomba szalad a fullánkja.
Sajogj csak, láb! hegyről le, begynek
föl kaptatok mégis
követ rugdalva.
S virág sincs még bár,
magos kedvemnek
lombja reng s benne
pirul egy alma.

ARANYI SÁNDOR

14

OLÁH

tiszatáj

JÁNOS

Mágnes
A keserűt,
a savanykás édeset,
e romlás színezte túl bölcs ízeket
próbálom elkerülni,
de a régi ütem, a régi léptek
ahogy egykor vonzottak, ugyanúgy vonzanak ma is
az érdes homok,
a telt agyag,
a porózus avar felé.
Gyermeki bizalommal hullom térdre,
esem hasra,
nyújtom ki a föld eső mosdatta
ajka iránt a nyelvemet.
Elválni volt nehéz,
a távolságot a születésben megtalálni.
A zuhanás üres mágnes-torkát
rám tátja hirtelen.
Hiába súgom,
nem ezt akartam, nem ezt kerestem,
megragad
és minden ízemben rázni kezd,
érzem, többé már el nem enged.
- Maradj! - hurkol hisztérikus lánysikoly.
- Ne menj! - búgják megbocsátó asszonyajkak.
- Várj még! - kérlel egy álnok jóbarát.
- Falhoz! - dörmögi durva martalóc.
Együtt voltam velük.
Ez volt az én világom.
Szédülésből eszkábált árnyodú,
öntudatlanság fészke te,
a kővel dobált madarat,
ha eltalálták,
el kell ejtened.

1994. december

13

Honnan hová?
Honnan hallatszik, milyen másoló-papír-éjből
a puha macskanyávogás?
A kertet járják,
gombolyagként gurulnak a frissen nyírt füvön,
s felgöngyölik életünk fonalát,
eltüntetik
a vöröset, a cirmost, a feketét, a fehéret,
s egyszercsak azt mondják,
nem is mondják, mert nem beszélnek,
csak sugallják
- ahogy a bokor alá osonva,
kárörvendőn-közömbös
hajnali pofával visszanéznek -,
nincs tovább.

ESZIK ALAJOS

16

RÓZSA

tiszatáj

ENDRE

A gömb árnyéka nyúlánk
Ki tudja még mi minden szabadul ránk!
A gyorssal szemben rohan vonatunk,
de elhúz -s mi helyben rostokolunk.
Darázs sehol - s már belénk mart a fullánk.
Mindenki arcán bosszúság s ború ráng.
Az állapotos nő is mi vagyunk:
magzat-űrt szülünk s lelaffad hasunk.
Alkonyattájt a gömb árnyéka nyúlánk.
Mára vágyunk is fölöttébb esendő.
Hiába ragyog ránk a pőre emlő,
halfarkú sellőjobbra, balra sem lő.
Marad tehát a furtonfúrt „előre!"
De forr bennünk a cifra-cefre lőre,
s a végzettel évődve és evődve
csóvát vetünk a roggyanó tetőre.
Uncsi világ ez, uncsi.
Legjobb fold alá bukni.
Pont ő ne tudná mindezt? Ő ne?!

Az ősök mozdulatai
Tudod, hogyan kell vetni a magot?
Állj meg egy pillanatra!
S hogyan kaszálják a kalászt - tudod?
Gyarló a szó. És gyatra.
Aki keresztet vet - a keresztjét ne féltsd.
Két kezét
ne parancsold a magasba;
járjon a jobb - pokolba, mennyekért,
és vízszintesen is:
balról, nyílt szívvel, jobbra.

17

1994. december

Melledre írtad - hosszabbítsd-e meg
négy égtájig kereszted?
Laza a szár már, megereszkedett.
Öröklétedből ezt kerested.
De őrizd jól: mint vetik a magot.
Emlékezzél az iker mozdulatra:
peng a kasza, ahogy suhogtatod
jobbról, nagy ívben, balra!

Mediterráneum
Elsápad idővel az emlék,
a hajnali hold halaványabb.
Nem hat rám semmi jelenlét:
jövőmből a múlt szele árad.
Ha büszke vitorla hajóz el a ködben,
ha a gyertya lobog -s a hiánya se döbbent,
kicsikarni a kortalan „így vagy időtlen"-t ez az, mit a szív heve vágyhat.
Telítődik a nappal az éjjel,
a szákból a hal kificánkol.
Ezerszer ezernyi a fényjel,
s te mit sem tudsz a világról.
Csak akkor igéznek a csalfa szirének,
ha a szikla magánya felé visz az ének,
s a végtelen éjszaka szél-odújából
csend csillaga ég -s te hiányzol!

18

tiszatáj

VASY GÉZA

Az Elérhetetlen föld alkotói: a Kilencek
Aki ismeri az Elérhetetlen föld I. és II. antológiáját 1969-ből és 1982-ből, annak
számára aligha igényel bővebb magyarázatot, hogy mi is ez a poétikus hangzású és
képzetkörű cím, s hogy mit is jelent a harmadszori jelentkezés. Bizakodjunk azonban:
az újabb nemzedékek irodalomszeretőit is érdekelheti az, ami mára az irodalomtörténet részévé vált, s nemcsak a jelenbeli vagy a múltbeli költői állapotra, hanem a három
évtizedes költői pályák jellegzetes darabjaiból kibontakozó összképre is jóakaratúan
figyelnek.
Éppen negyedszázada, hogy az első antológia megjelent, de annak a története
évekkel korábban kezdődött. A hatvanas évek első felében a budapesti bölcsészettudományi kar hallgatói között - szokás szerint - sok költőnek-irodalmárnak készülődő
fiatal verődött össze. Ezekben az években meglehetősen gazdag volt a magyar irodalom
termése, végre szabadabban mutatkozhattak meg az alkotók és tendenciák, így bizony
kevesebb érdeklődés kísérte a pályakezdőket, nehéz volt publikációs lehetőségekhez
jutni. A helyzet tarthatatlanságát felismerve az évtized végén aztán kampányszerűen
kezdték a szerkesztőségek felfedezni és útjára bocsátani az összetorlódó évjáratokat.
Antológiák, folyóiratbeli összeállítások jelentek meg, ámde ezek egyike sem mutatta mutathatta - a nemzedéki önszerveződés jeleit. Egyetlen kivétel akadt: az a véletlenül
éppen kilenc fiatal, akik a bölcsészkaron megismerve egymást és egymás verseit is, úgy
döntöttek, hogy ragaszkodnak egy olyan együttes jelentkezéshez, amelyben ők, és csakis
ők jutnak szóhoz. Demokratikusan, éjszakákat és nappalokat átvitatkozva, bírálvaválogatva egymás verseit, döntötték el azt is, hogy ki méltó a csoportban helyet kapni,
s azt is, hogy mely írásokkal. Képzelhető, hogy a központi elképzelések végrehajtására
kötelezett irodalmi kiadók - mindössze három volt belőlük - micsoda megrökönyödéssel fogadták ezt az alulról való szerveződést, s azt is, hogy a Kilencek nem kívántak
betagozódni az ekkor szerkesztett Első ének antológiába - hiszen pontosan tudták,
hogy ezzel egyik legfontosabb vonásukat, a nemzedéki csoport jellegzetességeinek
vállalását adnák fel. Egyértelműen támogató lektori jelentést készített Kormos István,
Váci Mihály, Juhász Ferenc és Nagy László - utóbbi végül a kötet bevezetőjévé is vált - ,
de ez sem volt elég. Magánkiadásra szánták el magukat a fiatalok, de ez is lázadásszámba ment volna, tehát lehetetlennek bizonyult. Végül Darvas József segítségével az írószövetség kiadásában jelenhetett meg 1969 karácsonyára a hamar nevezetessé váló
könyvecske.
Természetesen nem csak az volt a hivatalosság gondja a Kilencekkel, hogy szembeszálltak a kiadáspolitika alapelveivel. Ez csak formai jele volt törekvéseiknek, amelyet
Nagy László máig ható pontossággal így írt le: „Leszámolnak az ál-szocialista önteltséggel, nemzeti gőggel, kergeséggeí, de átgondolva a szerencsétlen múltat, szentenciákat
mondanak a jelenre is. A torkonvágott forradalmak pirosát s gyászát viselik belül."
Ma már talán fölösleges felhívni a figyelmet arra, hogy az utóbbi mondat csodálatos
metaforájába 1956 is beleértendő mind Nagy László, mind a Kilencek szándéka szerint.
A sok idézhető példa közül most csak a leghíresebbet említem, Utassy József Zúg március c. versét, amely gyújtó hatása miatt a nyilvánosság előtt tilalmassá vált. De hasonló

1994. december

19

sors érte a Kilenceket is, mert ha „következetlenül" is, de sokáig akadályozták a megjelenésüket, főként a közös megnyilvánulás kísérleteit. A hivatalos irodalompolitika
a szocialistának tartott írókat támogatta, s a Kilenceket nem tekintette igazából e kategóriába beiktathatónak. E helyzet legnagyobb, s a kor leginkább jellemző furcsasága,
hogy e költők nemcsak a „népből jöttek", hanem a tömegek valódi érdekeit képviselték is, s éppen ezért nem válhattak az irodalompolitika kedveltjeivé. Ha szétverni, földbe döngölni, jobb belátásra bírni nem is sikerült őket, azt a lehetőséget elvették tőlük,
hogy irányzatos nemzedéki csoportként folyamatosan megmutatkozhassanak, másokat
is magukhoz vonzva. Ha csak tizedannyi támogatást kaphattak volna, mint egy évtizeddel korábban a tűztáncosok felülről összeverbuvált csapata, ma bizonyára a hetvenes évek egyik meghatározó folyóiratáról is beszélhetnénk velük kapcsolatban. S talán
az egyéni pályák is irodalmi értelemben egészségesebb és szerencsésebb utat futhattak
volna idáig be. (Kísérlet címen három folyóiratszámot meg is szerkesztettek, ám a kiadást nem engedélyezték.)
Voltak azért szerkesztők és folyóiratok, amelyek egy-egy szakaszban vállalták
a Kilenceket és szemléletüket. Ilyen volt a Tiszatáj Szegeden, a Napjaink Miskolcon, az
Új Forrás Tatabányán, s magam is erre törekedtem a hetvenes évek elején a Magyar
Ifjúságban. S ha komor kihagyásokkal is, de jöttek sorra az egyéni kötetek, versesek és
más műneműek is. E kötetek száma ma már hatvanon felüli. S a nyolcvanas évek elejére lehetővé vált a második antológia is a Magvető Kiadó gondozásában.
Lényegesen más a pályakezdő, mint az ötven év körüli író helyzete. A fiatalnál
átmenetileg fontosabbá válhat a nemzedéki csoportosulás felhajtóereje az egyéni jellegzetességeknél. S bár 1969-ben kilenc önálló alkotói egyéniség kezdte a pályát, olvasóik
inkább arra figyeltek, hogy ez egyetlen csapat - felismerhető arcokkal. Aztán az idő
múlásával törvényszerűen ezek a felismerhető, mind több jellegzetességgel rendelkező
arcok váltak a fontosabbá, bár át-áttűnt rajtuk változatlanul a csapat összetartó ereje is.
Különleges dolog történt negyedszázad alatt: a kilenc induló költő mindegyike a pályán maradt. Vegyük elő a huszadik század bármelyik pályakezdőket felvonultató antológiáját: erre példát nem találunk, főként nem a nemzedéki önszerveződések kötetei
között. Nagyon egyszerű magyarázata van ennek: a hajdani szerzőket kiválogató elvek
igencsak jól működtek, s a féltehetségek már akkor kihullottak.
Nagy László hajdani előszava nemcsak hitelesítő pecsét volt, hanem egy irány és
magatartás jelzése is. Illyés Gyula közvetlenebb és tárgyiasabb népisége, az alkotás
mellett a közéletben is szerepet vállaló példája és Nagy László áttételesebb-mitologikusabb népisége volt az a két - nemzedékeket is összekötő modell, amelyet a Kilencek
a leginkább a magukénak vallottak, s ez azt is jelenti, hogy Nagy Lászlóék akkor friss
poétikai-szemléleti költői forradalmának eredményeit kissé visszatárgyiasították, s annak alapvetően tragikus és pátoszos hangoltságához képest sokkal nagyobb teret adtak
a többféleképpen is megszólaló rezignációnak, az iróniának, a gúnynak, a groteszknek,
az abszurdnak, ki-ki alkatának megfelelően. De megőrződött a tragikum és pátosz is,
legelementárisabban Utassy Józsefnél. Egy másik póluson Péntek Imre már kezdetben
is erőteljesen élt a groteszkkel. S negyedszázad alatt - talán megengedhető túlzás azt
állítani, hogy - az élő magyar költészetnek majd minden tendenciája megmutatkozott
a Kilenceknél is, gazdagon sokszínűvé varázsolva a csoportot. Találunk itt tárgyias lírát
és látomásosat, objektívet és alanyit, klasszicizálót és avantgárdot, tragikust és ironikust, elégikust és groteszket, érzelmi-indulatit és elemző-gondolatit, játékosat és komorat, dalolót és „prózait" - s folytathatnánk tovább a markánsan eltérő jellemző jegyek

20

tiszatáj

felsorolását. A pályaíveket tekintve módszertanilag három csoportra tagolhatok a Kilencek. Utassy József, Kiss Benedek és Konczek József az első jelentkezés óta jellegében
nem sokat változott és változtatott szemléletén és költői módszerein, a változások inkább az életkor és a történelem menetének lenyomatai. Rózsa Endre, Oláh János pályaívére sem jellemzőek a radikális költészettani változások, de náluk talán erőteljesebbek
a szerves módosulások, a szemlélet éretté formálódása. Mezey Katalin, Győri László,
Kovács István, Péntek Imre szemléleti és poétikai értelemben is eltérő korszakokat,
illetve verscsoportokat mondhat a magáénak. Közülük Mezey és Péntek a leginkább
kísérletező hajlamú. Az idő múltával mind a kilencükre jellemző a meditatívabbá válás
és a gondolatiság különböző formáinak felerősödése. Ugyanúgy észlelhetjük ezt a már
kezdetben is kimagaslóan jó képi és gondolati összhangot teremtő Rózsa Endrénél,
mint a hajdan ösztönösen-áradóan daloló, képekben tobzódó Kiss Benedeknél, vagy az
indulat erejével világot megváltoztatni szándékozó Utassy Józsefnél. Mezey Katalin a
kötött daltól jutott el a hol daloló, hol szikár gondolatiságig. Kovács István egy népies
jellegű tárgyiasságtól egy elvontan intellektuálisig. Győri László a hetyke és dacos lázadó hangtól a sok réteget egyesítő árnyalt önelemzésig. Péntek Imre a pálya egészében
alakváltó költő: a klasszikus szonett és a posztmodern szöveg egyaránt otthonos kifejezési formája. Oláh János kezdettől tárgyias és elvont egyszerre, s nála az intellektualizmus filozofikussá is válik, s ezzel egy időben nemegyszer enigmatikussá vagy példabeszédszerűvé. Konczek Józsefre kezdettől az elementáris természetbe ágyazottság
a jellemző, s ez szervezi meg világképét is.
A Kilencek legtöbbje a költészet mellett több más irodalmi műfajban is tevékenykedik. Többkötetnyi epikai és drámai művet alkotott Mezey Katalin és Oláh János. Konczek József is ír prózát. A gyermek- és ifjúsági irodalom alkotója Kiss Benedek, Mezey Katalin, Rózsa Endre, Utassy József. Műfordítóként szinte mind jelentkeztek, a leggyakrabban Konczek József, Kovács István és Mezey Katalin. Történészi, ez
ügyben ismeretterjesztő, s a lengyel filmművészetet vizsgáló munkák szerzője Kovács
István. Győri László bibliográfus is. Újságíróként is működött legtöbbjük, a legtartósabban Konczek József, Péntek Imre. S irodalmi szerkesztő volt lapoknál, folyóiratoknál, kiadóknál Győri László, Mezey Katalin, Oláh János, Péntek Imre, Rózsa Endre.
Végül is hát e negyedszázad minden korlátozottsága ellenére is jelentékeny termést
mutathat fel. S ezt valamennyire most már a díjakban kifejeződő elismerések is tükrözik. S már nemcsak az a bibliográfia lenne meglehetősen terjedelmes, amely a Kilencek
publikációit gyűjtené össze, hanem az is, amelyik a róluk szóló szakirodalmat. Igaz,
monográfia még egyikükről sem készült, de a kritikák, portrék, elemzések száma egyre
gyarapodik, s lassan bizony itt az első komoly mérlegkészítések ideje is.
Látszólag nehéz volna éppen ma pontosan megítélni a Kilencek irodalomtörténeti helyét, még a vázlatosságot és a tévedés jogát fenntartva is. Hiszen a több ütemben
gátolt pályakezdés nem tette lehetővé a tehetségnek és a teljesítménynek kijáró hely
elfoglalását az irodalmi életben a hetvenes évek során. A következő évtizedre pedig,
amikor már a hivatalos irodalompolitika is mindinkább tudomásul vehette volna a kilenceket, egészen más irányú változások vették kezdetüket, s határozott és karakteres,
nem hivatalos irodalompolitikák és értékrendek váltak hangadóvá, amelyek gyakorlatilag minden „népi" indíttatású irodalmi törekvést értékét vesztettnek tételeztek, s ezt
a szemléletet igyekeztek a befejezett irodalomtörténeti korszakokra is érvényesíteni.
Pedig az irodalom nem tudományos akadémia kötött taglétszámmal. így viszont a Kilenceket a szocializmus korában azért nem engedték kellő időben és mértékben érvé-

1994. december

21

nyesülni, mert erőteljes társadalomkritikájuk zavarta a pártideológiát, a szocializmus
koránál jóval előbb felszámolódó szocialista irodalom kora után viszont azért „baj"
társadalomkritikájuk, mert az „gátolja" a tiszta irodalmiság érvényesülését, azaz praktikusan ismét csak ideológiai okokból van velük baj, csak ez az ideológia nem társadalom-, hanem művészetfilozófiai indíttatású. Jámbor óhaj volna abban bizakodni, hogy
majd az idő eldönti, kinek is van igaza. A művészetek történetében azért működhet a
legideálisabban a demokrácia, mert valamiképpen és valaminő mértékben minden alkotásnak igazsága lehet, még akkor is, ha látszólag megsemmisítik egymás igazságát, mert
hiszen egymás művészi igazságát akkor sem semmisítik meg. A jövő évszázad hajnala
utáni utókorunk, amelynek már egyikünk sem lesz tanúja, mondhatja majd azt is,
hogy Utassy József és Petri György, Rózsa Endre és Oravecz Imre és mások akár,
egyaránt kiváló költői voltak a huszadik század utolsó harmadának, de mondhatja azt
is, hogy egyaránt olyan kismesterek voltak, akiknek emlékét inkább csak az irodalomtörténet tartja számon. Ma még nem ítélhetjük meg, hogy ez a századvég nem rokon-e
abban is az előző századvéggel, hogy viszonylag nagyszámú, de igazán kibontakozni,
korszakot meghatározóvá válni nem képes írót mutat fel. Bár reménykedünk abban,
hogy nem így van, nem így lesz, benne élve a korban biztosat csak a jósok állíthatnak,
nem az elemzések. S látszanak jelei annak is, hogy az évszázad és évezred fordulóján az
istenített, de meghatározhatatlan posztmodern után mintha ismét rehabilitálódnának a
klasszicizáló törekvések, amelyek lényege és „újdonsága" most nemcsak a megformáltság jellegében ragadható meg, hanem a mű és a befogadó kapcsolatrendszerének klaszszicizálásában is, magyarán abban is, hogy célszerűbb, ha a mű úgy van megalkotva,
hogy az el is olvasható. A Kilencek lírai és más munkáikban erre mindig ügyeltek,
s ami eddig mértékadó vélemények szerint érdektelen konzervativizmusnak neveztetett,
talán visszakaphatja valóságos rangját. Bár kérdéses, mi is a mértékadó. Hiszen e költők
számos verse vált indulásuk óta népszerűvé, azaz szavalttá, idézetté, megjegyzetté, ily
módon nyolc évszázad magyar költészetének szerves részévé. A posztmodern diadalát
néhány epikai munkának köszönheti, s a körülöttük kibontakozó elméleti munkának.
A líra ehhez képest „lemaradt", sorozatban állították ki róla a szegénységi bizonyítványt. Pedig az sem elképzelhetetlen, hogy utódaink többre fogják e századvég líráját
értékelni, mint epikáját vagy drámáját. A művészetek története az újkorban a hagyománytól való elszakadások és az oda való visszatérések láncolata. S e tendenciák e században különös gyakorisággal játszanak át egymásba. Bármelyik is a tendencia, végül is
a mű számít. Ezúttal kilenc költő verseinek szigorúan válogatott gyűjteménye. S e szerzők nem véletlenszerűen vannak kilencen: ők, és éppen ők az Elérhetetlen föld költői.
Az a jelképes föld az egyéni élet során mind elérhetetlenebbé válik, mégis minden jó
alkotás valamennyit végérvényesen meghódít belőle.

tiszatáj

22

PINTÉR

LAJOS

Karácsonyi Pos(z)t
A föl sem tételezés
Maga a dolog 1976-ban történhetett, vagy 1977-ben. Evek távolából így saccolom.
Egy-két év, ennél többet nem csalhat az emlékezet. De az is lehet, hogy épp a két év
találkozásánál, valamikor télen-kora tavasszal történt, ami történt, az a bizonyos íróolvasó találkozó. Akkor még az irodalomnak - persze látszólag - nagyobb volt a presztízse (mije? - kérdezik némelyek ajakbiggyesztve), mondom, a presztízse, de akkora
azért nem volt, hogy ne télen rendezzék azt a találkozót. Akkor, ha másért nem, a hideg elől majd csak bejönnek egyesek, vagy a szerelmes kettesek: fiú és leány kéz a kézben. Be a Kossuth Klub díszes termeibe^
A szervezők úgy hirdették, hogy Eletünk-est. Persze, nem a mi kisbetűs életünké,
hanem az Életünk irodalmi folyóirat bemutatkozó estje. A közreműködőkre, írókra,
színészekre, szerkesztőkre már nem emlékszem, csupán Weöres Sándorra. Hiszen a
klubba is őmiatta mentem el! Korábban gyakran meglátogattam, legtöbbször úgy,
hogy újvidéki barátaimat kísértem el hozzá: ők vitték verseiket, el nem kobzott
vinjakjaikat a költőhöz.
Akkoriban már régen láttam, s a viszontlátásra kitűnő alkalom kínálkozott. Telt
ház volt, foglaltak a székek, körben a falakat támasztva is állt a szépszámú hallgatóság;
aki állni átallott, az meg kihúzódott a szomszéd büfébe, ott iddogált stílusosan W. S.
mester egészségére.
A műsor lezajlott szabályosan és unalmasan, ahogy szokott. Majd következett
a szintén szokványosnak ígérkező műsorvezetői fölszólítás, hogy kedves közönségünk,
tessék kérdezni, önök is kérdezzenek jelen levő vendégeinktől.
Két kérdésre emlékezem. Mindkettő Weöreshez szólt, persze, mint az összes
többi. Az első imigyen: mondaná meg, ki a kedves fiatal költője? Három-négy nevet
válaszolt, most nem ismétlem meg, s válaszolta a közönség derűjére, hiszen az említettek legalább ötvenévesek voltak vagy hatvanévesek, ki tudja? Weöres olyan látszólagos
félálomban élt, érzékelnünk kellett: neki húsz-harminc év ide-oda: oly mindegy. Sőt
egy kicsit rá is játszott: hogy minden mindegy. (Ez azonban nem zavarta abban, hogy
megírja a Kétfejű fenevadat, a legmaróbb korrajzot, teszem hozzá.)
S jött a másik, az ominózus kérdés, hogy mi a véleménye az úgynevezett közéleti
költészetről? Persze, a kérdésben ott munkálhatott a kérdező előrejelzése, hogy Weöres
nem afféle közéleti költő. A megkérdezett hosszan hallgatott, majd nagyon lassan, nagyon megfontoltan, nagyon vékony hangon ezt válaszolta: Bármelyik pártba belépni
meglehetősen kockázatos.
A válasz oly rövid volt, oly másról beszélő volt, oly váratlan volt, nem is értette
senki. Gondolkoztunk a tartalmán csendben.
Ültünk - 1976-ban vagy 77-ben -, az egypártrendszer ott volt köröttünk megbonthatatlan sziklatömbként. Sokan már ebbe is születtünk, ebbe a politikai állapotba.
Magam a válaszon persze kellőképp meglepődtem, hogy „bármelyik pártba...", és megdöbbenésemben hallgatósági szomszédomhoz fordultam a fölismeréssel: bármelyikbe?
Weöres talán azt hiszi, hogy több van!

23

1994. december

A napokban elmeséltem mindezt színész barátomnak. Meghallgatta és magától értetődő természetességgel mondta: persze, azt hitte; föl sem tételezte, hogy csak
egy van.
Ebben, a föl sem tételezésben lenne a jövendőnk? Ebb i. a félálomban?
Földi kar inti
Vannak sorok, rögtönzések, melyeket az ember nem ír le soha. Megy egy kisfiú
az iskolába, maga előtt rugdos egy kavicsot. Megy egy író a hallgatás útjain, s maga
előtt görget egy-egy félmondatot. Magamban szoktam mondogatni én is: Frigyes Karinthy: égi kar inti. Ferenc Karinthy: földi kar inti.
Mit jelent e játék, e játékos töredék? Jelenti, hogy számomra Karinthy Frigyes, az
apa mindig is égi lény. Személyesen - természetesen - nem ismerhettem; irodalomtörténet számunkra, valamennyiünk számára. Ok a könyvekből szólnak, könyveik
által szólanak. Ott ülnek valahol az égi kávéház asztalsarkánál: Móricz, Kosztolányi,
Szép Ernő s a többiek.
A fiú, Karinthy Ferenc pedig az egyik első író, akit megismertem. Ha jóval idősebb is, de „kortárs". Ott lépked előttem a Gellért-hegy lépcsőin, a Ménesi úton lefelé
lépdel nagy cekkerével: biztosan a boltba megy. S társaságban is hallani tréfáit, ugratásait, melyek nagyon is földiek, vaskosak. Mindenki úgy tudja, hogy ő az irodalom
egyik legfőbb tréfamestere.
Egy időben még afféle munkahelyi főnököm is, ő a kecskeméti színház vezető
dramaturgja, én pedig beosztott dramaturg. Jobb főnököt nem kívánok senkinek.
„Ahogy jónak látod" - mondja instrukcióként futó találkozásunkkor, a munkaebéd
előtt, hozzátéve: „Ebéd után majd mindent részletesen megbeszélünk." Ebéd után meg
kezet nyújt, s hirtelenjében elutazik.
A történet, a nagyon is földi történet, amit vele kapcsolatban el szeretnék mesélni, mikor is történhetett?
Annyi biztos, hogy 1979 után, akkor élte meg a Forrás szerkesztősége a legnagyobb politikai viharát, az egy emlékezetes dátum. És valamikor 1986 előtt: akkor
pedig épp a Tiszatájat tiltották be, s mi úgy gondoltuk, a távolság oly kicsi: ha Szegedre
lecsap a villám, más pillanatban a Forrásra is lecsaphat. A két emlékezetes dátum között valamikor, úgy 1982 táján keresett bennünket többször a szerkesztőségben Karinthy Ferenc, egyszer még írást is hozott. De inkább kiruccanások és beruccanások
voltak ezek: benézett a színházba, benézett a Forrásba.
Egyik délelőttön, mikor bementünk a szerkesztőségbe, a szerkesztőségi ajtón hatalmas fölirat fogadott bennünket, fekete filctollal, tenyérnyi betűkkel: „Itt voltam
ellenőrizni. Nem dolgoztok. Jelenteni fogom! Brezsnyev, Aczél, Karinthy C."
Mármint, hogy ők voltak itt ebben a szent hármasságban, maga Brezsnyev és maga Aczél, ami persze nem igaz, és ami persze igaz: maga a csínytevő: Karinthy Cini,
ahogy a C. jelzéssel a nevét ajtónkon rövidítette.
Néztük az ajtót, nevettünk, s azt kívántuk, bárcsak e gunyoros fölirat ajtónkon
minél tovább látszana, letörölhetetlenül: hogy itt járt és játékosan megfeddett bennünket. De mindennap halványodtak, s 4-5 év alatt végképp eltűntek a betűk. Mikor a
múlt évben a Sajtóházból szerkesztőségünk elköltözött, már a fehér, fölirattalan szerkesztőségi ajtót hagytuk magunk után.

24

tiszatáj

Volt ennek az üzenetnek, én úgy értelmezem, valami mágikus-kultikus szándéka
Karinthy részéről. Minden áldott nap kishivatalnokok szaladgáltak a szerkesztőségbe:
melyik a megyétől jött, melyik a várostól, melyik a minisztériumtól. Melyik a párttól,
melyik a tanácstól.
Ezektől óvott kultikus módon ez a játékos fölirat: hőköljenek vissza!
Hatott-e? Ki tudja?
Most már Karinthy Ferencet is, Cinit is az égi kar inti. És oly sok a fáradt, a komor, az unott, a hamuszínszürke arc. Nagyon hiányzik közülünk egy csínytevő, aki
összefirkálná ajtóinkat!
Paradoxon
Akarod, hogy mondjak egy paradoxont? Na, mondj. Tessék: majd imádkozom az
Egyetemi Színpadért. Akarod, hogy mondjak egy másik paradoxont is? Na, mondj.
Tessék: majd imádkozom a Bibó István Szakkollégiumért.
Persze, ez csak a jéghegy csúcsa. Tudom, lenne még imádkozni miért; csak épp
most ezt a két épületet kapta szárnyára a hír. Nem is épületek immár, hanem példázatok.
Többször ültem az Egyetemi Színpad „színpadán" fönn, és hányszor ültem a
színpad nézőterén. Latinovits szavalt Radnótit feledhetetlenül: Nem tudhatom, hogy
másnak e tájék mit jelent... Te is emlékszel? Te is ott voltál? Jancsó tartotta filmje
premierjét ott. Még kér a nép. S előadás után a Váci utcára kitódult nézősereg hangosan továbbénekelte a film szép énekét: Munkások vagyunk mi, nincsen szabadságunk,
sebaj, sebaj, éljen a munka, éljen a jog... S így tovább. Vonult az éneklő tömeg az utcára, s a film és a film utáni látvány hatása alatt csak álltam döbbenten. Ez konkrét vonulás volt, de a mi nemzedékünk költői vonulása is onnan indult - most már átvitt értelemben -, az egyetemi színpadi deszkákról. Egyáltalán nem volt baj, hogy a kultúrának
is volt szentélye a Váci utcában, nemcsak a pénz kultúrájának.
S mikor Szentjóby Tamás heppeningje volt, akkor ott voltál-e? Sétált a színpadon, s hosszan sétáltatott egy ugrásra kész farkaskutyát, vállán pedig fehér galamb ült.
Ahogy sétált a költő, a farkaskutya meg-megugrott, kitörni készült. Ahogy sétált, vállán pedig a hófehér galamb meg-megbillent, röpülni készült, de azután minden maradt
a régiben. Ilyen kor volt a „hetvenes évek", ilyen kor volt a „nyolcvanas évek". Vicsorgó farkaskutya és békegalamb látszólag jól megfért egy színpadon.
Hát a Bibó István Szakkollégium? A mi időnkben még úgy hívták: B épület. Az
Eötvös Kollégium B épülete. Mikor utóbb egy hosszú nap után, mondjuk, egy nehéz
nap éjszakáján arra jártam, becsöngettem, hogy megnézzem, miként is élnek most. Tél
volt, a vendégszobájuk pedig fűtetlen. Valami szörnyen nehéz villanykályhát cipeltünk
vagy négyen a padlásszobába, nyögdécseltünk a súlya alatt, majd dideregtünk és beszélgettünk. Egyáltalán nem lenne baj, ha a kultúrának is lenne temploma a Gellért-hegyen
és a szerelemnek is lenne temploma (mert ahol ott a fiatalság, ott van a szerelem is, úgy
emlékezem), tehát egyáltalán nem lenne baj, ha a kultúrának is lenne temploma a Geílért-hegyen, nemcsak egy rendnek, vagy a lassan legfőbb vallási rendünknek, a pénz
rendjének.
Akarod, hogy mondjak egy paradoxont? Na jó, többet nem mondok. Mondok mást.
Csiki Laci újságolta nemrég, épp itt a Szalonban (hiszen épp ez a dolog lényege,
miközben az emberrel a dolog napközben megtörténik, már arra gondol: ha este én ezt

25

1994. december

a társaságban elmesélem; és már kezdi formálni) - tehát <5 újságolta nemrég, hogy dolgoznak, indul újra az írószövetségi folyóirat, a Magyar Napló. Újra is indult. Én meg
azt hadd újságolom el, hogy irodalmi folyóiratunk, a Forrás mostani, júniusi száma
szándékunk szerint különös ajándék az olvasóknak. Anekdoták, irodalmi legendák
címmel tematikus számot szerkesztettünk. Indításul Vas István mond el egy anekdotát
Déryről, és utána még száz oldalon keresztül: ki mindenki ki mindenkiről!
Debrecenben, egy irodalmi konferencián született meg bennem e szám ötlete.
A határainkon túli magyar irodalom volt a tanácskozás tárgya. Egyik újságíró epésen azt
írta róla, biztosan ötágú sípból ittuk a pálinkát. Na, ennél a dolog azért bonyolultabb.
De írók, régi barátok találkozásán annyi kedves, anekdotikus történet elhangzott, a kulturális élet olyan „folklór kincse" éledt meg, elhatároztam, gyűjtéséhez azonnal hozzá
kell kezdenünk.
íme, egy történet. Irodalomtörténészünk rekkenő nyári hőségben fürdőzik a
csillaghegyi strandon. Hétvége, tízezer ember. A hetvenes évek vége (ó, azok a... nem is
mondom tovább), a nyolcvanas évek eleje? A strandfürdői hangosbemondó egyre szól:
ki kit vár a bejáratnál, a fagylaltozónál, elveszett tárgyak keresik gazdáikat. Irodalomtörténészünk hirtelen ötlettel a hangosbemondóhoz megy, és rövid magyarázkodás
után (hogy nem is tudják, hová ment el az öreg, de nekik már a gyerekkel indulni kell
haza, tehát a hangosbemondón üzennek) afféle strandfürdői közleményt ad fel. S a
hangosbemondó tízezer embernek harsogja perceken belül: „Határ Győzőt várják haza!" Önhatalmúlag másként is mondja, megismétli zengőn: „Határ Győző azonnal
menjen haza!"
Ez akkor paradoxon volt, ugye? Hogy a csillaghegyi strandfürdő hangosbemondóján keresztül hívnak haza Londonból egy emigráns írót.
De évek múltán csak hazajött. Talán éppen ezért?
A tizedik pont
A tizenkét pont sokáig nem volt aktuális. Vagy talán túlontúl aktuális volt. Az
első pontja, a tizedik pontja, s a többi.
A 12 pont végleges szövegét Jókai Mór és Bulyovszky Gyula alakították ki március 15-én reggel, Petőfi lakásán, a költő és még Vasvári Pál jelenlétében.
Utána évtizedeken keresztül csak a süket hivatal hozta koszorúit. 1985-ben egyik
kiadónk tetszetős albumban jelentette meg 1848 dokumentumait, közöttük a hasonmás 12 pontot is. Emlékszem, a város főterén a könyvesbolt kirakatára ragasztották ki
megjelenésekor a boltosok. Mintha ők írták volna. Mit kíván a magyar nemzet? Újraolvasom most, fejléce, már maga a kopf is milyen megható, megindító előbeszéd. Mit
kíván... „Legyen béke, szabadság és egyetértés." Elöljáróban ezt kívánta. Emlékszem,
bementem rögtön a könyvesboltba. Es arra a kérdésre: mit kérek? mit keresek? - azt
feleltem, semmit, csak jöttem megmondani, hogy milyen szép a kirakat.
Arról jut eszembe mindez, hogy kicsi elmozdulás van a 10. pont körül, ez a pont
pedig a katonákról rendelkezik. Történelmünk (melyről egyik barátom azt írja versében, az maga a céda) sohasem engedte ezt a pontot sem beteljesedni. Céda, cédaság:
hány szinonimáját soroltam egykor, hogy mutassam így is, otthonos vagyok anyanyelvemben. Úgy tudni, ez év, ez évünk június 30-án valóra válik a tizenkét pont 10.
pontja, mely fölött Jókai és Petőfi, s Vasvári is őrködött.

tiszatáj

26

Félfüllel ezen napról hallgatok egy műsort a rádióban. Egy javaslatot ismertet a
riporter, nem is tudja, kiét, talán az Országgyűlésben is szóba kerül, mondja, hogy
ezen a napon este 8 órakor egy órán keresztül mindenütt szóljanak majd a harangok.
S itt indul a riport, veszi szépen sorra...
Veszi szépen sorra a tanácselnök elvtársakat, bocsánat, önkormányzati hivatali
urakat. Megy az elsőhöz az első városban, és kérdezi: tudnak-e arról a tervről, hogy
június 30-án egy teljes órán át zúgjanak a harangok. Jön az azonnali büszke válasz,
s ezeréves ez a büszkeség: nem tudunk. Ha nem tudnak, hát mi a véleményük róla? Jön
máris a büszke válasz: semmi, majd megtárgyaljuk, s úgy döntünk.
Megy tovább a riporter, egy következő településre, egy következő önkormányzati vezetőhöz. Igen, tudok róla, feleli ő, csak épp gond van (nem, nem az a gond, mint
a mesében, hogy nincs harang, harang is van, hang is van, rang is van, van minden).
A gond az, sorolja, hogy ezt a tervet most az önkormányzat tárgyalja, a harangok meg
a templomokban vannak, az egyházaknál. S egyházi kérdésekben ők hogyan döntsenek?
Megy tovább a riporter, egy következő településre, egy következő vezetőhöz.
Igen, tudok róla, feleli ő, csak épp gond van (nem, nem az a gond, hogy nincs harang,
nem is az a gond, hogy van harang, csak épp ott van, ahol húzzák, nem ott, ahol a döntéseket hozzák, nem, nem ez a gond). A gond az, hogy harangjuk elektromos program
alapján működik. A program szerint félóránként öt percet harangoz. És nem tudni,
hogy addigra át tudják-e állítani ezt a programot.
Megy tovább a riporter, egy következő városkába, egy következő vezetőhöz.
Épp csak félfüllel hallgatom a műsort, ezt hívják háttér-rádiózásnak. A sok kényszerűen félig élt, félig bevallott életet pedig háttér-életnek hívhatnánk, teszem hozzá. Megy
tehát tovább a riporter, s a városi vezetőt kérdezi: hogy egy óra hosszat harangoznának, hallott-e róla? (Hallott-e róla harangozni? - mondhatnánk stílszerűen.) A sok
hercehurca után meglepően tömör és gyors a válasz: igen, hallott róla. Na és? - kérdezi
a riporter. Nincs na és. „Én magam fogok harangozni" - adja meg a váratlanul frappáns
választ a kérdezett. S itt valahol a riport véget ér, a történetem is véget ér.
Csak kellene még valami tanulságféle. Persze, tanulság az is, hogy eltelik száz év,
mire odaérünk harangjainkhoz. De nagyobb, frissebb tanulság az, hogy - íme a példa:
hányfélék is a harangozok, tétovák és bátrak.
És tanulság az is, hogy hátha nem is céda - így még finoman szólva - a történelem. Hanem egy síró-nevető arcú isten. Eddig inkább síró arcát fordította felénk, de
talán egyszer fordul, fordítja orcáját és megmutatja nevető arcafelét is.
Faterok s atyák
A szobám sarkában ülök, parányi íróasztal, tonettszék. Balról telefon, kézközeiben. Könyvek, folyóiratok: a kamera végigpásztáz rajtuk. A folyóiratpolc tetején
virágváza, benne három szál barka, selymit már kitakarta.
Az íróasztalon két képeslap: St. Patrick College, Ireland és Café-Restaurant New
York, Budapest. Mindkét képeslapot a napokban hozta a posta (születésnap, mondom
halkan), az asztalon még kintfelejtődtek. S szintén születésnapi képeslap, de ez immár
íróportréval: Vajda János, Th. Mayerhoffer litográfiája. A kamera mint kíváncsiskodó
szem, ezekre is rápillant-ráközelít.
Végül megáll annál a személynél, aki az íróasztalnál dolgozik. Kezdhetünk egy
kellemetlen kérdéssel? Kezdhetünk. Mondana az életéből olyan epizódot, amelyre évek

27

1994. december

múltán is röstelkedve emlékezik? Lehet. Az iskolában történt, kisiskolában, ahol angolul is tanultunk, de mindennek még a legelején. Talán első év, talán az egyik első lecke.
Tanárunk - tícsör - engem szólított, tessék fordítani. Geoffrey Chaucher was the
father of English literature. A mondat - emlékszem - roppant gondot jelentett számomra, de lepleztem, s a szöveghez, a szavakhoz legszolgaibban hozzátapadva, fordítottam: Geoffrey Chaucher az angol irodalom apja. Vagy apja - volt. A voltot fordítottam-e? - már ki tudja. Nem apja, hanem atyja, mondta a tanár kicsit mosolyogva.
Évek múltán úgy gondolom, hogy a kamasz gyerek emiatt az árnyalat miatt
kapta a mondatot, s a próbatételnek nem tudott megfelelni. Erre a fordítására azután
évtizedek múltán is röstelkedve gondol.
Közbevetőleg: a politikusok, mondjuk a honatyák (véletlenül sem honapák, na
lám, most már tudom), tehát ők tudnak-e pironkodva gondolni elhibázott mondataikra, elhibázott gondolataikra?
Itt van például Mikszáth, akiről el lehetne mondani akár angolul, akár magyarul,
hogy ő a magyar közírás atyja, itt van például ő, aki tudvalevőleg nem nagyon kedvelte
kortárs honatyáit.
Egy pillanatra elhallgatok. A rendező kérdőleg rámnéz: - Ennyi? Bólintok, ennyi.
A szobám sarkában ülök. Parányi íróasztal, balról telefon, kézközeiben. Könyvek, folyóiratok: a kamera végigpásztáz rajtuk. A folyóiratpolc tetején virágváza,
benne három szál barka, selymit már kitakarta. Ez utóbbi természetesen idézet. Nemcsak lakásban, hanem idézett verssorokban is élünk.
Egyik képviselő vallomására gondolok még, tudom, őszinte vallomására, épp a
napokban olvastam a kis színes (lehet: fel-színes) riportot, hogy ő igen, ő mennyire szereti a családját. Persze, kell még majd beszélnie a nagyobb rész boldogságáról is.
Lenni nemcsak valaki apjának, hanem valami atyjának is, ez a bökkenő itt, jó
Geoffrey Chaucher úr.
Ablak Európára
Gyerekkori találós kérdés. Mi az: kint is vagyok, bent is vagyok? Persze, az ablak. Vagy: kint is vagyok, bent is vagyok, mi az? Az ajtó.
Vagy például én, amikor állok a határon.
Legalább évtizeddel ezelőtt történt. Külföldre utaztomban korán keltem és rohantam a Keleti pályaudvarra, a vonathoz. A levélszekrényben azonban egy expressz
levél várt. A Kortárs küldött különös című, s később jó visszhangot keltő versemről
korrektúrát. Olvasatlanul gyűrtem zsebre a levelet, és siettem gondtalan hajnali részegségben a vonathoz.
A határvizsgálatnál eszméltem csak magamra, amikor fölszólítottak, hogy rakjak
ki mindent a zsebeimből is. Ahogy kitettem, csak akkor jutott eszembe ismét a levél.
Mi ez? Kézirat? - kérdezte az őr szigorúan. Nem kérem, nem kézirat, korrektúra. Vizsgálja, látja, hogy tényleg, nyomtatva vagyon. Mi ez? Valami nyomtatvány? - kérdezi
ismét szigorúan. Nem, feleled, ez egy korrektúra, melyet a hajnali sietségben a zsebedben felejtettél. Itt azután fülöncsípnek: szóval ez mégis egy kézirat, melyet külföldre
akartál csempészni! Nem kérem, ez egy korrektúra, ismétled, magyarázgatod is szakszerűen, és állsz, afféle gyanúsított, a határon. Szolidáris oldalpillantásokat vetnek rád
az elsurranó apró kis zsebtolvajok, valutázók és üzérek.
S te ott állsz a határon, talán a senki földjén, ahol elmondhatod magadról, hogy
kint is vagyok, bent is vagyok.

tiszatáj

28

De egy másik történetet szeretnék elmondani, jelképes történet, szintén évtizeddel vagy évtizedekkel ezelőttről. Festő barátom történetét. Ez a barátom, országába
hazatérvén, a határon rendkívüli állapotokra lett figyelmes. Na, épp nem volt rendkívüli állapot, de volt idegesség és fokozott ellenőrzés, nem tudhatni, miért.
Őt is fölszólították: autójából kiszállni, minden csomagtartót fölnyitni, minden
csomagot kibontani. Hosszabb külföldi útról jött meg, különösebb csomagja nem volt,
festőművészként és rajztanárként, ahogy illik, a múzeumokat látogatta sorra. Nem is
találtak nála mást gyanúsat, csak gyanúsan teleírt cím- és telefonszámlistáját. Nézegették, lapozták végig a noteszt, és hozzáláttak a kérdezéshez, mindjárt az A betűnél.
A, Aba István - ez kid neked? Nem tudni, az épp használt nyelv természetéből adódott-e, hogy letegezték? Úgy hiszem, abból is, de ezzel együtt ne legyenek illúzióink,
az embert könnyen letegezik a határon. Nehéz azt megmagyarázni, hogy ez az Aba István „kid neked". De hozzálátott: apámnak van egy testvére, annak a keresztanyjának a
rokona, aki Kaposváron él, és bár húsz éve nem láttad, de megvan a címe, mert egyszer
hátha arra jársz.
Tovább a noteszben a B betűhöz! Bene Józsefné - ez kid neked? Mi ez a gyanúsan
sok külföldi cím? Nehéz ezekről a dolgokról beszélni, de ő mégis lassan, módszeresen
hozzálátott, hogy ő szintén rokon, Kanizsán él egy unokatestvére, annak a feleségének
az ilyen és ilyen rokona, és szintén évek óta nem látta, lehet, hogy már nem is él.
Lassú lapozás a noteszben tovább, s akkor egy váratlan kérdés: És Giotto? Kid
neked?
Akkor jut eszébe, hogy tanítványai művészettörténet órán nem tudták, ki
Giotto. A következő órára kötelező érvénnyel föladta nekik: utánanézni! S hogy erre ő
maga is emlékezzen, notesze aljára kis betűkkel fölírta a nevek és címek alá ezt is:
Giotto. Ezt a következő órán majd ismét kérdezni fogja.
Ezt magyarázza? Nem, ez oly hihetetlen, inkább hozzákezdett: Firenzében élő
festő barátom ő, együtt voltunk tavaly egy művésztelepen, érdekes stílusban festi képeit, a még nedves vakolatra fest faliképeket. Rendben is volt a válasz. De jött máris
a következő kérdés: és Leonardo? Kid neked?
Lelki szemei előtt megjelent az a tanóra ismét: de hiszen tanítványai Leonardo da
Vincit sem tudták! Ezért van a noteszében az apró betűs kis jegyzés. Hát ezt mondja?
Inkább nekilátott. Itáliai festő barátom ő is, bár több annál, festő is, szobrász is, anatómiai tanulmányokat is folytatott. Milánóban él, nem látta évek óta, csak egy-egy
kiállítása alkalmából küld neki táviratot.
A történet ennyi. Itt állunk a határon és magyarázzuk, hogy „kid neked Giotto",
„kid neked Leonardo". Ott állunk, mint egy ajtó vagy egy ablak, hogy kint is vagyunk,
bent is vagyunk.
Mint egy ajtó. Például ajtó Európára. Mint egy ablak. Ablak Európára.
Zöld békabőr
A nyár: kis európai kör, Szigliget, Csongrád. Augusztus a csongrádi Tisza-parton,
szüleim városában.
Alföldi kisváros, ott nevelkedtem, épp csak nem ott születtem, ezért nem tudom
szülővárosomnak nevezni, ezért lett számomra a hangzásában oly közeli „szüleim városa". Anyám a szegedi klinikára került a terhesség utolsó szakaszában, ki tudja már,

29

1994. december

miféle ok miatt. Ott is születtem, onnan vittek haza. A rokonok, jó ismerősök - mesélik - frissen sütött cipót hoztak köszöntésemre. Én nem tudom, milyen szokásból.
Biztosan kenyérrel, vagyis élettel kívánták köszönteni az életet.
Röpke látogatás a rokonoknál. Párpercnyi összetalálkozás az utcán egykori tanáraimmal, egykori osztálytársakkal. Szaporodó sírok a temetőben: ott is rokonok, tanárok, diáktársak. Futás a Tisza-gátra, nagyvárosokban meghurcolt idegzetemnek e táj
olyan csendes, mintha Juhász Gyula éppen most vallatná csöndjéről, alkonyatárói, melyet nagy barna pókok szőnek. Talán együtt is figyelhetnénk, hogy kikötött csónakok,
hajók oldalához miként csapódik csobbanón a víz.
Gyors futás a tiszai strandra, szemle a Tisza és Körös torkolatánál, ahol puha és
forró homokszőnyeget terítenek alánk a folyók. S ahonnan, be az ártéri erdőkbe, indulnak a vadszeder útjai. Gyerekkorunkban indiánok voltunk, a szeder vérpiros festékével festettük meg arcunkat játék közben. S futás a Holt-Tiszához, a Tisza holtágaihoz, ahol felnőttünk. Szemle az egykori tanya udvarán, ahol a nyári kemence nyomát
benőtte már a fű.
E néhány rövid út elég ahhoz, hogy a veszély, a környezeti romlás számtalan jelére is ráleljek. Most üres a gólyafészek a város határában. Hová tűnhetett lakója? Zsibvásár, ricsaj a Tisza-parton, mintha örökös piac lenne: mocsok a homok aranysárga
szőnyegén. Baráti figyelmeztetések: ne fürödj a Tisza vizében, ne ússz önfeledten,
allergiát, bőrgyulladast okoz. A holtág pedig kiszáradva: szinte utolsó cseppjéig kiszivattyúzták a vizet valakik, persze gazdasági érdekből, öntözésre. Épp csak meghalt,
most már talán végleg, az eddig csak nevében holtág. Kiszáradt fák a partján, halak és
kagylók átható szaga, teteme.
Olvasok egy könyvet Sánta Őzről, a sziú indiánról. így beszél: „A sziúk szava arra, hogy fehér ember - wásicsu, zsírszedő. Jó név, ti fehérek valóban kiszedtétek ennek
a földnek a zsírját. De mintha nem vált volna a javatokra. Mostanában nem látszotok
valami egészségesnek - kövérek vagytok, az igaz, de nem egészségesek." így folytatja:
az embert „úgy tenyésztik, mint a tömni való libát, nem embernek, hanem fogyasztónak. Attól a perctől kezdve, hogy nem fogyaszt, nem vásárol, a világnak semmi haszna
belőle." S hozzáteszi még Sánta Őz a vallomásához, mindezt egy írónak azért mondja
el, mert „a művészek maguk is a fehérek világának indiánjai".
Ülünk este otthon, hallgatunk. Már a tévé, a rádió sem mondja álhíreit. Egy-egy
késői járókelő megy el az utcán, cipője kopog. A kutyák megugatják. Különben teljes
a csönd. Hallgatjuk a csendet.
Anyám egyszercsak azt mondja: nem hangversenyeznek már a békák! Fülelek, és
tényleg a közeli Tisza felől most nem hallatszik a múlt években megszokott hangos
békaszó. Azt mondja anyám, beteg a folyó vize. Talán először elpusztultak az apró rovarok, férgek, melyeken a békák éltek, majd elpusztultak a békák. Most hiányukkal
perlekednek, figyelmeztetnek.
Valami időzített biológiai bomba lehet a tájban elrejtve, halkan csak az ketyeg.
Magam is művész, magam is művészféle, tehát a fehérek világának indiánja, fülemet
a földhöz tapasztom, s úgy hallgatózom most: miféle hangok, zajok és zörejek ezek?
Karácsonyi poszt
1973 karácsony táján történt, amit elmesélek. Húsz éve immár. Pesti egyetemi éveim idején. Két vizsga között, éjszakában, szakadó hóesésben ballagtam haza

30

tiszatáj

a csongrádi vasútállomásról a szülői házba. Dehogy ballagtam, húsz év távolából nehéz
már erre emlékezni, de bizonyára siettem. Vagy karácsony este volt, vagy a karácsony
előtti este.
Nagy parkon keresztül vezetett az utam. Gyerekkoromból ennek a parknak
minden fáját és minden padját ismerem. Különös szépségű „kiserdő" a város közepén.
Első világháborús emlékművéről gyerekkoromban silabizálgattam a megkopott aranybetűket. Mindig azon tűnődtem, ugyan rokonom van-e az aranybetűs nevek közt?
Azóta áll már egy új is, második világháborús emlékmű a másik közelében. Sokszor
annyi névvel, és nem megkopott, hanem csillogó aranybetűkkel. A neveket mégse olvasgatom már, elköltöztem egykori városomból.
E nagy parkon keresztül vezetett az utam, József Attila-i téli éjszakában. Nem
féltem. Mert fiatal voltam, bátor. S nem féltem, mert nem is volt mitől félnem. Húsz
évvel ezelőtt még át lehetett lábolni az éjszakai parkon. Hirtelen mégis nagyon megijedtem. Sötét alak ugrott ki a bokrok közül, a fenyőfák árnyából, kezében, mint
valami haramiának, hatalmas bot volt. Fenyegetően - úgy véltem első látásra - , fenyegetően suhogtatta a botját felém. Állj meg! - kiáltotta utánam. S hogy félelmem elmúljon, hangot váltott: Állj meg, Lajos, hát nem ismersz meg?
Kétszer is végigmértem a hatalmas, botos, árnyékból szőtt alakot, meg is ismertem, nem is. Hisz felnőtt férfi lett egykori általános iskolás pajtásomból. J. I. vagyok,
mondta. Hát nem ismersz meg? Osztálytársak voltunk!
Persze, hogy megismerlek. Csak hát hol van már az egykori gyerek, kész felnőtt
lettél. Úgy igaz, vágott közbe, már meg is nősültem, már gyerek is van, már el is váltam, hadarta egyhuzamban. S verte közben magáról a havat.
Túl voltunk a legfontosabb mondandónkon, családról, mindennapokról, mikorra
a kérdéssel előmerészkedtem: J. I., te meg mit lapulsz itt a téli éjszakában, a fenyőfák
tövében, ezzel a hatalmas bottal a kezedben? Mit keresel itt?
Karácsonyfa-csősz vagyok! - mondta büszkén. Micsoda? Néztem rá elképedten.
Micsoda? Karácsonyfa-csősz - ismételte meg. Alkalmi munkákból élek, s ilyenkor karácsony táján mindig a város alkalmaz - tette hozzá magyarázólag. Alkonyatkor meghúzódom a parkban a fák alatt, s itt virrasztok reggelig, őrzöm a fákat. Ha tolvaj jönne,
előbújok és megriasztom. Milyen foglalkozásod van, néztem rá hitetlenkedve. És csodálkozón és büszkén: hogy az én osztálytársam karácsonyfa-csősz! Ami, abban a pillanatban úgy éreztem, nem kevésbé magasztos foglalkozás, mit foglalkozás, hivatás,
mintha valaki legalábbis tárcaíró vagy alanyi költő lenne.
S vannak tolvajok? - kérdeztem. Rábólintott, vannak. Ezen úgyszintén elcsodálkoztam. Lépten-nyomon fillérekért árulták akkor a fát, karácsony délutánján pedig a
nyakukon maradt árut a piacosok már ingyen is osztogatták. Ez a park, ez a város
központjában álló „kiserdő" pedig különben is mindenki büszkesége volt. Nem gondoltam, hogy lenne, aki kezet emel fáira.
Kellemes ünnepeket, J. I., öleltem meg, és köszöntem el tőle. Lássalak minél
előbb újra - mondtam - , de akkor ne ijessz meg ennyire. Beszélgetésünk végén vallottam be neki, hogy igencsak megijesztett. Azt hiszem, büszke volt magára. Menj vissza
az asszonyhoz! - mondtam még neki. Nem megyek - válaszolta nagyon határozottan,
marokra fogta kezében a botot, s valami olyat mondott, amit most nem írok ide. Nem
tűr nyomdafestéket.
J. I.-ről számtalan történetet tudok még. Majd egyszer elmesélem. Nyolc évig
osztálytársak voltunk, nagy termetű, erős fiú volt, erős is, túlkoros is, s így közöttünk

1994. december

13

idősebb, még erősebb. Veszekedni is szeretett, csak épp nem tudott. A legkisebb is tudta, a leggyengébb is tudta, hogy mindjárt a veszekedés elején elég csak leütni az orráról
erős szemüvegét, s máris vége a harcnak, szeméhez kapkod csak azután.
H ú s z éve nem találkoztunk. N e m tudom, merre jár. N e m tudom, karácsony
táján őrzi-e még a fenyőfákat. N e m tudom, hogy valaki őrzi-e még karácsony táján a
fákat?
Kitört, kivagdosott, kifűrészelt parki fák, most karácsony után, bármerre járok.
Szerte a világban. Hallok vélekedést, hogy az is lopja már, aki őrzi.

1991-1994.

KALMÁR MÁRTON

tiszatáj

32

TANDORI DEZSŐ

Ittenes versek
PINTÉR LAJOS: LÉPCSŐK AZ ISTENHEGYEN
Ha valaha még használatos ige volt az „istenülni" - ó, Ady tartalmai, persze,
egyáltalán nincsenek távol tőlünk! - , ennek (külön korszak líránkban!) a Karinthy Frigyes-féle változata „itten ülni" lehetett volna, és a posztmodernt épp kicsit meghaladóban, nem tréfásan, az „ittenülni" változat is feltalálható. Olyan ember, aki ittenivé
válik, ittenkedik, valaminek afféle helytartója, hogy mást ne mondjak, mondjuk a költészeti királyságé, és történetesen lépcsőkön csücsül, lépcsőkön mászkál ráadásul. Vagy
ha Isten felől nézzük a dolgot, épp nemrég, pár nappal Pintér Lajos verskötetének
kézhez kapása után gondoltam ilyet: isten - is te", vagyis hogy isten is te vagy, csak az
„n"-edik hatványon. Meg hát visszagondolok az Istenhegyre, miféle nevei voltak már,
vagy hogy is van ez, és 1944 háborús nyarán, őszén innét láttam a malmok égését,
a pesti Duna-partokét, oda vágódott be egy repülőgép, Sztálin-gyertyák hulltak, apám
úttalan utakon, lépcsőkön bujdokolt haza hivatalból, nem tudtunk a Balatonra nyaralni menni, hát a Sváb-hegy, Istenhegy lett pár hónapra a rezidenciánk, még él nagyanyám, csak következő februárban „fúlt" bele az ostromlott ház víz-elárasztotta pincéjébe, vagy tüdőgyulladásába. Magunk temettük el, szintén hegyoldalban, a Váréban.
Lépcsők, hegyek, emlékeim. Vagy az Istenhegy, másképp. Ún. kamaszkoromban, mikor már réges-rég templom mellé jártam, nem szerettem felöltözni szépen, kár lett
volna a kidobott időért, Istennel a képzelt betegségem, csontrákom hiedelme okán
másfél évig társalogtam a legriasztóbb titokban, halálfélelmekben, tehát Kafkát se olvasmányokból ismertem meg először, hanem ilyesképp; mondom, ún. kamaszkoromban mindenféle vasárnapi szórakozások, találkozgatások helyett jártam az Istenhegy
lépcsőire, csak ültem a forróságban, még nehezebb lehetett a közlekedés, nem voltam
a 182 centimhez 57 kiló, kínlódtam, mint Szép Ernőnél mindenki „körülötte". Ma is
kínlódás járja megint, ma is küszködés: nagyon kirepültem mindenektől a magam
semmijébe, Camus Meurseult-ját úgy olvasom csak, öt percig, mielőtt lecsapnám, hogy
leányszobai lektűrt Tutsek Anna korából, mennyivel messzebb vagyok én énnel-mással ennél, kimásztam egy félreütésből itt, nem is szívesen kerülök társalgásközelbe
olyanokkal, akiktől, gondolom, mégse vagyok olyan messzire kiröppenve, már nem is
mondom, „űrbe", lejárt szó, emberekre nézek, mint Szép Ernő, ki úgy érezte, a testszín fáj szemének, én se szeretem, ha nem elég néptelen az utca, magam elé engedek
mindenkit, én lássam inkább a hátuk közepét, és Ottlik Lukács-uszodás bámuldozását
is így változtattam át, főleg egy Maury nevű alakzatommal, hogy bánom is én, ki milyen, az övé, amilyen, ő kezd vele, amit akar, nekem semmi, semmi, semmi közöm
hozzá, és ennek megfelelően nem is sok mindent csinálok, „gyártok" mostanság, nem
iszom egy hajnali csésze feketénél többet, semmi szeszt, alig eszem, újságot a Sporting
Life-on kívül nem olvasok, a filmeket öt perc múlva lezárom, ismerem a teljes eléhezettség szédelgését Dublinban, Bécsben, aztán a hirtelen önéletmentést, ó, lépcsőkön,
például a szépséges Strudlhofon, Dodererén, de gyötrelem menni akkor, mégis valami
hiteles, istentelenül istenes, ittenes, evidens. Legalább érdemes.

1994. december

33

Festők - De Stael, Wols, Dubuffet, Michaux - szövegeit azért szívesen olvasom,
Wittgensteint meg verseket. Witti azt írja az evidenciáról - v. azzal kapcsolatban - :
„Az elégséges evidencia határ nélkül megy át az elégtelenbe." Lásd erről Witti határfelfogását. Szubjektumunk nem létezik - pszichológiai entitásként - , mert mindig
a „már túlnaninak" határa. Erre mondom én: rendben, de a Túlnan, mint nedvesség
a trikónkat, a köd stb., átitat minket, akkor ez a trikóanyag, határunk, sem létezik
önállóan, határunk mindig kicsit előretolódik abba az Ismeretlenbe, melyről nem lehet
beszélni. Hm. A költészet, ha evidencia-történés, ezt a határt haladja meg folyton,
a legminimálisabb mértékben. Micsoda tudománytalan állítás a részemről. Mik azok
„a legminimálisabb mértékek"? Akkor már a magam evidenciatörténet-fogalmát könynyebb meghatározni: evidenciatörténet akkor van, ha a valóság úgy történik, hogy
rögtön - mintegy poénesen - írható is, több se kell hozzá. Persze, Wittgenstein, tudományosabban, hozzáteszi a maga evidenciadolgához itt, a pszichológia filozófiájáról
szóló matériájában: „Ennek a fogalomképzésnek természetes alapja az emberi esetek
bonyolult mivolta és sokszerűsége." Tehát - lépcsők.
Ide akkor megérkeztünk volna. Háború, gyerekkor, magány, elfogyás, ennek
határai, visszakapaszkodás. A versekkel mindig okvetlenül visszakapaszkodom. Derekas alkalom is, hogy ebben a sűrű nyári hőben, idézem mesteremet, Nemes Nagy Ágnest, véletlenül se „zsibbadjak tovább", hanem tevékenykedjem. Mondandómat jól
előkészítettem a kötet olvasgatásával, és örülök, hogy két egyenes kimetsz egy pontot:
másodszor van módom költőnkről írni. Elsőül az Istenhegyi dúdoló c. verset jegyeztem
ki magamnak.
Pintér Lajos saját vershagyományát, a korábban vállalt nagyobb, általánosabb
vershagyományt folytatja, tehát olvasója számára azonnal otthonos. Ezért jó ütközés
az ily fogalmi aztán - 1. Wittgenstein: „Sétálok az Isten-hegyen, ma otthontalan." Megfigyelek valamit. A címbeli „Istenhegy" elképzelhető, általánosabb sugalmú; aminek én
nagyon örülnék is. Ez a budai domb meg... Bár ki tudja. Párizs mellett Saint Cloud csak
a turfújság versenynapjelöléseként íródik kötőjellel, Saint-Cloud, miért vajon?
Persze, a vers azonnal rájátszik a lehetőségre, az „otthontalan" után ez következik: „ma istentelen". Szép a „ma" pontossága. Igen, verset én így elemeznék, földhözragadt reál-royalista: mit is mond a királyság éppen? Minimális eszközökkel azt, hogy
egy sugallatos nevű helyen valaki csak úgy részben tevőlegesen mozog, nem mindig
így, mert hát „ma", meglehetősen kizökkent a térből, honosságból, de talán van ellenjáték is, újabb összefüggésrendszerbe hálózódik: a fosztóképzők is rendszert adnak ám!
Otthontalan, istentelen. Ez már nem űr! Itt már két valami metszi egymást, két sík,
vagy mi, és lehet hol lenni. Vagy: nagyon is „van valahol" költőnk, s ezt ötletesen fejezi ki. De nem játékosan. Azaz, épp vissza is vonja az eszköz túlságát. Nos, kedves
Watson, mondanám, mint mikor a famulus St. Cloudból hazafelé megörült, hogy
egyvégtén nem menetelünk akkorákat, s hogy én a bokrok közé valamiért bevonultam, örömmel mondta az út elviselhetőbb egységeire: „Emberi darabok...", s akkor felé
fordultam, és... Igen: „Watson, honnan tudta?" Mert egy kéz állt ki az avarból, amott
egy lábfej. Emberi darabok, igen, s így! Sosem tudjuk, egy-egy megjegyzésünk miféle
határon megy át, 1.: Witti. S mit kezd jelenteni onnét. Az „istentelen" szónak van egy
„nagyon, fene-ette" stb. jelentése, „ugyancsak" ez. És Pintér Lajos így is érti: „Hiszen
eltűnök, már azt hiszem, / csak szó leszek, szótári szó". Kijegyeztem még ezt a szakaszt: „Ahogy az istenhegyi lépcsőn lépdelek, / lassan dúdolni kezdem magamban: /

34

tiszatáj

nem látni a sok fától az erdőt, / nem látni a sok verstől a költőt, / nem látni a hírektől
életed." Na, most. Babits hegyi hírmondója! Babits és a füvek, az Esti kérdés, ugye. Van
líránknak ilyen tája, József Attilával aztán még kiegészítve alapvetően, s nagyok jól
megférnek nálunk, már, s Bécsben ez jutott eszembe, a hóban eltűnő-félben, áttűnően
szédelegve, csoszorászva, egy „Krauter", kb. Füvek cégért látva: „Babits német összkiadás: A KRAUTER hírügynökség jelenti..." Ezt versnek gondolom. Igen tágas a versfelfogásom. Gondolom, így lehetek a költészeti királyság valami szerény ittenezője, ez
kb. szellemi főfoglalkozásom.
Hála az istenhegyi lépcsőknek, Pintér Lajosnak általuk, hogy kiragadtattam nyári
negativitásomból. Már szaporábban szemlézem a könyvet. Pár villanás kevés még,
hogy olyat állíthassak: szép minimalizmussal, nem „külön" szűkre fogottan, de mértéktartóan összeválasztott anyaggal, igen erősen egyenletes, végig hű önmagához. Még
az itt elemzett vers végét hadd lássuk; megvan tehát az összefüggés, amit gyanítottunk,
szó sincs teljes kisodródásról: „Valami vers-töredékre leltem, / ahogy léptem és lefelé
figyeltem." S kész a költemény. Nagyon gazdaságos. Elemei mind „valamiért" vannak.
Elvezetnek kicsit erre, amarra, s valami lényegesebbhez csavarintanak vissza, menetükkel. Lefelé bár e csavarmenet, megemelő. Tetszik, hogy közös sugalom: semmi. Nem
kacsint közmegegyezésre, sem aktualizálással, sem cizellálással a költő.
(Még Nemes Nagy Ágnesnél, Mészöly Miklóséknál inaskodva, harmincöt éve így
mondtuk: „motosz"... Motoszom ez: a mai magyar líra aktualizál és cizellál, szerencsétlen esetekben egyszerre teszi a kettőt, s jókora túlértékelhetések adódnak, persze, az
egyenletesség jegyében.)
Világos, Pintér Lajos költészete a szó jó értelmében egyenletes, de inkább elbeszélő, s nem húsvétszigetien „ottlévő" kőtömbök együttese. Rendben van, a parlamentről
szólva például aktualizál, egy neki megfelelő költészetmodell jegyében cizellál is valamelyest - de melyőnk nem! Magam sem vagyok boldog, s főleg prózában, ha az aktuális vonz. Abbahagyni! Ahogy a „lefogyni" jelszava jött. Fenét jelszó. Ahogy a kávévedelés is abbamaradt. Ahogy a cigaretta „kezelhető". Pintér költészete a szónak ilyen
értelmében játszódik az én mindennapjaimban, nem mondom már az utált többest,
köznapi asszociációkat eredményez. Mármint nekem.
Persze, a „ma otthontalan, ma istentelen" - cikluscím is. Ezt akkor jól kiszúrtam.
Valahogy ilyesmi, kicsiben, a versolvasás evidenciatörténete. Elment keresni egy. Talált
egy. (E két mondat tőlem, magamra, a királyságra. Ilyen egyszerű.)
Olvasgatom a kötetet. Görög strófák itt egy vers címe. Ezúttal a fogalmazás érzékletessége tűnik fel: „Salétromból a cégér. Fogas étterem / fönn a hegyen. / Előtte hegyben áll a dinnye". Pillanat-rebbenésű tréfák sora következik tovább. Pintér élvezettel
merül el ebben a posztimpresszionizmusban, mondjuk, Vlaminck színeivel. A görögdinnyék végül átdübörögtek versén. Persze, őszülő felé. A melankólia is színezője a
küzdő alkatú, de rezignációt is ismerő Pintérnek. Érdekes, itt is istenhegyi a cím. Persze, nemhiába az a kötet cégére, ami. Mégis. Vannak ezek a motoszok. Nem „mániák",
hagyjuk az ebingerlő mániát, származékostul. Van, például nekem, a Rudolfstadt. Rajzaimhoz. Egy képzeletbeli, hegyi város. Mert a Rudi nevű verebem van, és Leopold
Bloomnak 1 évet élt a Rudy nevű fiacskája, s olvasom Dublinban, beszerzett szakirodalmamban, „Virag"-ék családfáját. Épp 100 éve halt meg a Rudy. Lett nekem a Rudolfstadt. Pintér Lajosnak, az odaköltözés révén, ha jól értem, az Istenhegy. Nagyapámék laktak ott. Az első háború után, az Óra úton, ha jól mondom. Semmit se tudok

1994. december

35

egészen bizonyosan. Versekben keresem a szilárdabbat. A versek ott szervezik magukat az orrom előtt. Pintér versei ezt kollokviálisan teszik. Elbeszélgetnek velem olyképp, hogy a költő is mintha magával beszélgetne el. Ne szégyelljük a szót: ez nagyon
emberszabású. Talán rajtam is ilyesmi dolgok segíthetnek majd, legalább a magam emberszabásúbb ténykedése, mondjuk, Dublinban. A „tény" szó is ott van. Pintér Lajos is
megannyiszor tényközlő. Engem ez megnyugtat, érdeklődésemet is fölkelti. A dolog
rendesre összejön. Továbbra is jó költészetté. Ahogy az előző kötet nyomán mondhattam. Változtak az idők, ez az ittenesség jól maradt meg bennük.
Közelről örvendeztet meg, mit tagadjam, meg is indít kicsit a Szépen élni című
vers. Mottóját idézem csak: „Életünkről: cselekvésünk, / létezésünk műalkotásáról szólni." Ez szépen van mondva. És kell. Nagyon kijátszódnak a negativitások. Nem szabad
rendszerünkben megmaradni. Ha nekem valaki ilyet így mond, méregbe jövök csöndesen. De a líra nem „így" mond semmit. Nem nekünk esve. Föl kell fedeznünk, szép
módszerrel, a versolvasáséval, hol mi is van elrejtve. Nem lajstromozom fel e kötet értékes tartalmait. Nagyon jól használhatóak. Nekem, mind a bevezetőkben elmondottakhoz s azokhoz képest is, jót tettek. A közvetlen hatást nem lehet várni. Mindez bennünk összeszervül, csúnya szóval, „lelkedzve bedarálódik". Ittenessé lesz bennünk. De
mintha egy kérdéssel több, ez kellett volna épp, egy rákérdezési móddal több, hogy
egyáltalán érvényes kérdés legyen: „Mi ez itten?" És a következő élet-elem egy következő kötet lesz, megint más valakitől. Ahogy előző is volt. Hohó, mégse jutottam
„valahova"? Ez nem megy olyan gyorsan. Otthonosan, istenesen járkálhatnék a magam
lépcsőin, s ezzel együtt mégis olyan istentelenül... hogy is vagyok, mi is van velem? Bizony, csak addig van ez, amíg „szépen vagyunk"; hogy ezt a metszett kifejezésértelmet
válasszam; s addig meg kell becsülni magunkat. Pintér Lajos kötete ezt is mondja; hogyan becsüljük meg magunkat. A keveset. Amink van, amik lehetünk. Ittenezve.
A megbeszélt, a megbeszélhető harmóniát üdvözlöm örömmel a szépen-tovább lépkedő, újabb lépésekre készítő kötet olvastán. (Orpheusz Könyvek, 1994.)

36

tiszatáj

„Egy-egy szót magam is kifaragtam"
BESZÉLGETÉS PAPP TIBORRAL
- Párizsból nézve merrefelé tart a mai magyar irodalmi élet?
- Az az érzésem, hogy a rendszerváltás az irodalomban nem zajlott le, ennek következtében az irodalom élete elposványosult. Annak végtelenül örülök, hogy sok kis
kiadó született, ezek nagy része irodalmilag elkötelezett, és nem azért dolgoznak, mert
meg akarnak gazdagodni, hanem azért, mert fontosnak tartják, hogy az irodalom életében új színek tűnjenek fel. De azt, hogy egy folyóirat úgy is létezhet, hogy nincs fizetett főszerkesztője, még nem nagyon tudják elképzelni, mert a régi rendszerben, amikor politika volt az irodalom, mindenkit megfizettek, aki a politikában részt vett. Ma
ott tartunk, hogy miniszteriális és különböző alapítványi támogatásokon pénzeket
osztogatnak - szinte csak azért -, hogy ez a rendszer fönnmaradjon. Holott az kellene
legyen a cél, hogy a könyv eljusson az olvasóhoz. Ez természetesen kihat az irodalom
életére. A magyar írókat még a tehetetlenség függvényeként létrejött sebesség viszi,
még a legnagyobbakat is.
- Köztudomású, hogy Papp Tibor az avantgárdot nem irányzatnak, hanem magatartásformának tartja.
- Valóban annak, amely mindig olyan problémákat feszeget, amelyek megcsontosodtak. Kassákék így honosították meg például a szabadverset. De említhetném
Weöres Sándort is, aki zeneileg közelítette meg a nyelvet, például a Bóbita-versekben.
Az ötvenes években mindig a mondanivalót kellett hangsúlyozni. De annak, hogy
„Bóbita, Bóbita táncol / körben az angyalok ülnek" nincs semmi mondanivalója, illetve az a mondanivalója, hogy nagyon szép, nagyon vers, és a vers önmagában is mondanivaló.
- Kikkel folytatható a Kassákkal, Weöressel elkezdett sor?
- Szerintem Szentkuthyval, Erdély Miklóssal.
- Papp Tibor mostanában hogyan feszegeti a megcsontosodott formákat"?
- Most éppen a számítógéppel, a papírra fektetett kultúrát próbálom megmozgatni. Az elmúlt évtizedekben az elektronika mint újfajta hordozó, betört az életünkbe.
Az első pillanatban minden új média kezelőjének be kell bizonyítania, hogy az új van
olyan jó, mint a régi volt. A számítógéppel először azt igyekeztek megvalósítani, hogy
a képernyőn olyan legyen az írás, mint a papíron. Persze, nem ment ez olyan egyszerűen, kitartó munkával tökéletesíteni kellett a betűtípusokat. Végül az 50-es évek végétől
kezdve az irodalmárok alkotó módon is alkalmazták a számítógépet. Az első mű negyven szó kombinációjából jött létre. A 60-as évek elején egy Baudot nevű kanadai mérnök-író a szó szoros értelmében verseket generált, és ki is adta. Nagy előrelépés volt.
Könyvének az volt a címe, hogy „Machine á écrire", vagyis író gép. Nem sokkal utána
elkészült Montrealban az első számítógépen generált színdarab is, amelyet a rendőrség
a hatodik előadás után betiltott. Érdekes kezdeményezés volt az is, amikor megpróbálták mechanikusan kifejezni a versformákat. Mallarmé és Rimbaud verseiből szavakat
szedtek össze, és a gép tökéletes alexandrinusokat kezdett el gyártani nyakra-főre. Ám
ezek csak sorok, és nem versek voltak. Mégis óriási eredmény volt, rengeteget lehetett
belőle tanulni.

1994. december

37

- A Papp Tibor által használt szeriális technika is összefügg a számítógéppel?
- A 80-as évek közepén léptem be a játékba az első ún. dinamikus képverseimmel. Ez azért izgalmas, mert az elszigetelt helyzetben levő szavak olvasata analitikusabb, mint a logikus folyamatban, a szövegben levőké. Az elszigeteltséget tovább fokozhatjuk mozgással, például egy szót összegyűrünk a képernyőn, mintha papír lenne,
s ahogyan kezd visszasimulni, néhány betű kicserélése folytán egy másik szó jelenik
meg helyette.
- Ez az analitikus olvasás érdekes probléma. Bizonyítható is?
- A 60-as, 70-es években két amerikai és egy francia tudós foglalkozott ezzel a dologgal. Bebizonyították, hogy elszigetelt helyzetben lévő szavak vagy összefüggő kéthárom szavas egységek első felét a második félénél annyival több ideig olvassuk, ahány
értelme lehet ennek a szónak. Az irodalomban ide vezethető vissza a verssor, sőt a művek egyre rövidülő címe is.
- A Papp Tibor álul számítógépen generált disztichonoknak már címük sincs, csupán
számuk. Miért éppen ezt a klasszikus versformát választotu?
- 85 óta kreálok számítógépen dinamikus képverseket. Egyszer véletlenül egy
hexameter kifutott belőlem, de úgy, hogy két vagy három szó egy helyre szeretett
volna kerülni, és nem tudtam választani közülük. Ekkor ugrott be az ötlet, hogy alapjában véve a versgenerálásnak ez a lényege. Hát generáljunk - gondoltam - valami
klasszikusat! Jelenleg körülbelül 2500 szó segítségével 16 billió disztichont tudok előállítani. Van 24 üres disztichon-szerkezetem, ezekből a számítógép kiválaszt egyet, s az
első sorát kitölti az abba pászoló szavakkal, aztán kitölti a második sorát is, kiírja képernyőre, és kész. Otthagyja egy ideig, utána újra indul a folyamat. Most már az ellenőrzésre is van módszerem.
- Szélesebb olvasótábornál is lehet a számítógépet alkalmazni?
- 89-ben francia barátaimmal alapítottunk egy számítógépes folyóiratot, az alire-1,
a világ első irodalmi folyóiratát számítógépen. Ez azt jelenti, hogy egy dobozban
számítógépes lemezeket küldünk az előfizetőnek, és a lemezeken számítógépen kreált
irodalmi művek vannak.
- Hol ulálunk még olyan területeket, amelyeken tovább lehet kísérletezni?
- A verset eddig olvastuk vagy hallgattuk. Miért ne lehetne tapogatni is? Ez nem
azonos a vakok olvasásával. Elképzeltem, hogy különös élmény lehet egy fekete anyaggal befedett dobozban muffszerű csövön keresztül kézzel háromdimenziós betűkből
álló verssorokat letapogatni. A letapogatott verssort az ember az agyában átfordítja érzékletes képpé. Minden ilyen átfordítás fékezés, amely azt hozza magával, hogy sokkal
jobban elemzi az ember a szavakat, mint egyébként. Ha még azt is meg tudom oldani,
hogy a tapogatott felület és a vers témája között valamilyen kapcsolat legyen, akkor
még valamit hozzá lehet adni az élményhez. Nem biztos, hogy ez lesz a jövő versbefogadási formája, de valami új lehetőség, ami felé el lehet indulni. És miért ne?
- Kell valamilyen különleges képesség ehhez a „versolvasáshoz"?
- Nem, bár a francia vizuális költők körében többször rendeztünk olyan próbát,
hogy 10-15 ember végigolvasta a verset, persze tapogatva, és az érdekesség az volt, hogy
a hölgyek sokkal gyorsabban elolvasták, mint a férfiak. Az abszolút győztes rögtön
hangosan mondta, amit olvasott, és ugyanolyan gyorsasággal, mintha papíron látná.
Az abszolút vesztes pedig az egyik legjobb francia költő, aki két betűt sem tudott
összerakni.

38

tiszatáj

- Lehet ebhen gyakorlatra szert tenni?
- Igen, az első szó mindig nehezen megy, de aztán egyre könnyebb. Az az érzékenység, ami az emberben a világ tárgyait átminősíti, a világ tárgyaiból bensőségesebb
valamit hoz létre, nos, ez az érzékenység teszi a dolgokat művészivé.
- Es mi a betűk anyaga?
- Sokféle betűt használtam. Előregyártottakat, ezek háromdimenziós, nagyméretű parafabetűk. Plasztikból is lehet kapni ilyeneket. De találtam egy olyan gyerekjátékot, amely betűket önt nem agyagból, hanem valami masszából. Egy-egy szót magam
is kifaragtam.
- Ezek tehát kísérletek?
- Én a kísérlet szót nem szeretem, mert vannak művek és vannak rossz művek.
Amit kísérletnek nevezhetnénk, az rossz mű. Vagy mű vagy nem mű; ami mű, az nem
kísérlet. A kísérlet szót konzervatív kitalációnak tartom az eltaszítás érdekében. A kísérlet a műhöz vezető út.
- Ezek az új technikák, módszerek, műformák nem szorítják ki a hagyományos módon felfogható irodalmat?
- Mindezek egymás mellett is élhetnek, futhatnak. Az idő azt tartja meg, ami az
irodalom fővonulatába esik. Én azt feszegetem, hogy mire képes a magyar nyelv.
- A francia iskolákban mennyire váltak otthonosakká ezek a modern törekvések?
- Sajnos, a francia oktatás a kultúra „negyedik" világához tartozik. A francia irodalomtanárok, ha számítógépről van szó, akkor nyüzsögnek, mint a bogarak, de a „kreatív" irodalom megdöbbenti őket. Apollinaire hazájában a képvers sem természetes.
Érdekes, hogy a gazdasági szituáció nem mindig függ össze a kultúra elmaradottságával
vagy konzervativizmusával. Például Brazíliában a televízió fő műsoridőben képverseket közvetít, tehát ott a konkrét költészet sokkal inkább jelen van, mint Franciaországban.
- Ezek a törekvések kreatívabbá teszik a befogadót is?
- Nekem az a véleményem, hogy minden kornak más és más az érzékenysége.
Az irodalom, a művészet minden korban válaszol mindazokra a behatásokra, amelyek
az elmúlt 20-30 évben érték azt az embercsoportot, amelyből kinőttek. A dadaizmus az
első világháborúban és a végén, s a töredezettség a második világháború után valahogy
természetesen jött - a háborúk mindent értelmetlenné tettek, összeromboltak. Azután
a romokból kezdődik az építkezés. Alapjában véve a konkrét vers is a kornak egy
szublimált formája. A formák együtt születnek a korral, a kor érzékenységével - kivéve azt, amikor a diktatúrák ezt megakadályozzák.
- Magyarországra is érvényes ez a megállapítás?
- Itt 1947-48 után ráült az ideológia az irodalomra, s így megszűnt az irodalom
természetes mozgása. A konzervativizmus rögtön erőre kapott, mert a megtartás szándéka erősödött fel. Ezért nagyon nehéz volt a magyar irodalomba valamilyen új irányzatot behozni, egészen a 70-es évek végéig. Miután a kapuk kinyíltak, már írnak ugyan
képverseket, de nem tudják a szabályait, mert nem ismerik az előzményeket.
- Ezek a konvención túllépő módszerek fokozzák az irodalmi érzékenységet?
- Én ezt a problémát azzal a heideggeri gondolattal közelíteném meg, amely szerint minden új költői szó kitágítja a látómezőt. Minden új forma, amivel szembesülünk
- természetesen nem az, ami kötelező - , valamilyen módon mélyíti, kitágítja érzékenységünket. Ha nem érzem kötelezőnek, hogy nézni kell egy számítógépen generált verset, hanem ellenérzés nélkül leülök elé, akkor olyan dolgok fordulnak meg a fejemben,

1994. december

13

amik soha nem jutottak volna eszembe, például a magyar nyelv óriási kombinációs lehetőségei. Vagy hogy a nyelv gazdagsága hogyan szorítható gépi segítséggel disztichonok gyártására, és ezáltal a nyelv nem szegényedik egy jottányit sem. Ezek a mélyen
érző embert gazdagítják azzal, hogy kénytelen eltöprengeni saját nyelvéről, saját viszonyáról a vershez, a saját érzékenységéről. Ezek olyan kérdések, amelyekkel vagy szembenéz, vagy sem. Semmi sem kötelező.

Budapest, 1994. április 14.
^yr/á/í//

. I r / r / . Voe/si

PAPP TIBOR
rr

rr

GVURUK/3

/lZ, AKI HAT TQj
^ f l TOaflAN JÖ^
BÁNTÓ AZ, AKlü,

mmífs
Vw
U)T TAH IMA,

rp

40

tiszatáj

TOROK CSABA

Planctus
GOUACHE-MINIATÚRA
álmod oldja végtelen
zárka réme értelem
kosárnak galambja
fészked ríja szárnyadat
véred várja pirkadat
börtönöd omlasztja
gyáva félti röptödet
tépi tollad ünneped
balgatag intelem
búgjon szomjad partokon
hallhatatlan szónokom
kés heve szüntelen
hamvas élted él viszi
éhes égnek áldozat
földnek éberférgei
félik tűzhalálodat
dőlt nyarunknak ágain
lángok állnak éj-lesen
csillag hörgi látnokin
kő a fűnek élelem
szállá szikra nesztelen
csontod osztja mérlegem
lész-e úr a szertelen
szárnyaszegte fészkeken:
egy emberként öljétek
Palics-Újvidék, Oroszlán hava

1994. december

41

Pontos idő (l.)
Váltott lóerőkkel északnak
a nyári időszámítás utolsó napján
idényzáróként megmártózni a Ludasi-tóban
(ahonnan - még gyerekként neolit kőbaltát juttattam fővárosi múzeumba),
hogy Rakéta típusú vízhatlan karórámat
öltözéskora csónakból belepottyantsam a tóba.
Váltott lóerőkkel délnek
a nyári időszámítás legelső napján
idénynyitóként megmártózni az Ohridi-tóban
(ahol - már felnőttként egyetlen éjszakán mindkettőnk nótáját eldanoltuk),
hogy le sem vetkőzve még
fülem ráhajthassam a halkan ketyegő tóra.
Ludas-Ohrid, 83. 9. 24.-84. 3. 25.

Pontos idő (2.)
Igazítsuk újra
egymáshoz
téliből nyáriba
(ne legyen galiba!)
- mármint időszámításba épp hogy átlépett
óraműveinket,
egyetlen másodpercre
se feledve, persze,
hogy a világ
legpontosabb
automata
folyamataként működtetett
kronométerek
mégiscsak
mi vagyunk:
mi, magunk.
Újvidéken, 93. 4. 26-án

tiszatáj

42

Az ing
Valamelyik nap mosógépbe gyűrt
ingem zsebében felejtettem
személyazonossági igazolványomat.
Mire eszembe jutott,
már nem sok maradt belőle,
de bíbor színe örökre megjelölte
fehérneműm bal szárnyát.
A szétzúzott minikönyvet óvatosan
kiteregettem és megszárítottam.
- Nehogy eldobd - szólt rám a festő,
akinek megmutattam, mielőtt a rendőrségre
siettem volna újat kérni helyette.
- Nagyon érdekes színaláfutásokat mutat
a maradvány.
- Dehogy dobom - nyugtattam meg a barátom.
- Hisz nem is szabad talán.
Hanem az inget most be kell festenem egészen
ugyanazzal a színnel.
Ha még viselni akarom.
Újvidéken, decemberben

Engagement
volontaire
RÉSZLET MUNKANAPLÓMBÓL
A nyár elején már
egészen jól haladtam
Süket Albérleti Duma
fedőnevű sorozatom
legújabb darabjának megépítésével,
de a töltet
túldúsítás következtében
mára kísérleti telepen
fölrobbant.
Három hét múlva
sugárvédő öltözékben,

1994. december

13
Geiger-Müller számlálócsővel
fölszerelten
ismét kiutaztam a telepre.
Dekontaminálás közben minden
négyzetméternyi területet alaposan
megvizsgáltam,
versemből azonban
(az epicentrumtól kivételes távolságban)
csupán a 4. számú lábjegyzetet
találtam meg
a következő szöveggel:
„4 Lásd anyagmegmaradási törvény:
Torok Csaba nem semmisül meg,
sőt talán át sem alakul".
E szövegcsonk alapján
hozzáfogtam a kísérlet
rekonstruálásához.

LÁZÁR PÁL

Kisvilág
az U mélyén vörös agyag
tücskök zsongó bogarak
a múlt e réteg alatt ahonnan a csíra fölfakad
víz folydogál már csobog
nádiposzáta csirreg sármány
a sás megvágta húsodat
belülről s véresen vicsorog
víziveréb hívja párját
átlüktet csontomig átjár
már alig viselem a melled
keményen feszít odabentről
ég a kunyhó az O-ból tűz
kicsap ropog sárga zsarátnok
az indulat egy-egy ágat
lécdarabot rávet hasábot
rárak és türkiz A a szegycsont mögött a szél zölden
dobog és széthordja hangját
színét a gallyak között a
pusztaságban pörög és dajkál
mindennek értelme az öröm
amit sodor amit mozgása terem
ki tudja honnan kibontja-e
vagy felruházza és zeng az
E a doromb kékje búg bele
lüktet vele a gége boldog
tér beszéde szövete aláhajlik
az idős dobokkal fölzajdul titka
oda a másikba dobbansz és vissza
az I lilán meg narancssárgán
visít az anyag fölött csattog
az üvegek síkja előtt a szavak
mélyén láthatatlan két szem között
két ablakszárny között fölszáll
velük a ház lobog majd a képek
két oldala szembe kattan s akaratod
már ebből kiárad te termed a napod
az éjszakákat és nincs kit megszólítanál
mert a szó is lángolsz kiáradsz
1993. december 10.

az átkerült
Türk Péternek
megadom talpamat a papírnak
és megadom tenyerem
fehérjébe vermelem az alkart
sing- és orsócsontomat
vállövem lapockám is belémerül mészrétege alatt
kövületként rejtezem
rojtosan darabokban
körvonalaim jelentenek
elmondják határaimat
az elmerült szigetről
kesze-kuszán ahogy az időre
ráheveredtem és belésuvadtam
ahogy átkerült lehető
újra névtelen de hívható
kiegészül itt maradt
terébe vissza-növekszik
lehetőségként az elhagyott
kereszt nélküli föltámadott
1993. december 10.

Stanzák
prológus
huszonhat én és G. tizennyolc még
alig múlt kedd borús nap az eső hullt
vidéki város óránkon fél négy
apánk borultan a sínekre hajolt
nyirkos vaspárna lett a menedék
hajszolt agyának „táskájában ott volt
a vodka"- suttogták - samíg hörgött
távolról csattogott és dörögött

animus és...
csikorgó homokon magányos bátor
jövök eléd lelkem nyúzott ruha
féltérdem a szövetből nézd kilángol
szorult torkomon nem könnyít ima
mohón kortyolnék a fény italából
testem decemberfoga satuba
szabadíts a halál bősz démonától
ne kísérts távozz tőlem ANIMA

7. bugyor
eső mit vérrel elkever (a pokol
hetedik szintjén rejtezel) borosta
arcod s csupa könny Riadtan kapkodol
s fakulsz már Gyorsan a mélybe lemosta
a víz tekinteted Ráng és fintorul
szád görcsbe száll kalap szakad a táska
mentség-e az hogy csak benned hittem
s el nem érhetlek már homok-Isten f

1994. december

47

szikék ezüstje
néhány mozdulat s a szem ami még
itt megmaradt Válladról könnyedén
alácsorgó ruhádat tépi szét
a huzat s nincs gép nincs arra edény
mi felfogná egybe a kőkemény
földön széttörött csontokat Szikék
sejtelmes kékje villog s szénrudak
kormozzák óriás-bús arcodat

k.-vers
sínek magánya talpfák émelygő
szaga csak az lehet csak az marad:
lehetetlen alakod Tévelygő
kamikaze cél nélkül úgy haladsz
lebegve a víz színén míg eljő
érted zakatolván fehér dagadt
vitorláival a halál maga
mit számít akkor kinek volt igaza

érted tamtamok
szelek fehér lepedői szaggatják
arcunk s némán féljük a bősz Urat
ősz vad gyertyái csillagok lobogják
körül szánandó testünk s nincs szavad?
teérted döngnek tamtamok hol vagy hát?
mi ez a hallgatás? egy hangot adj!
csak tudnók (sebeink ha már kitakartuk)
az életünkkel Istenek mit akartok?

tiszatáj

48

FRIED ISTVÁN-KELEMEN

ZOLTÁN

Tisza
Űia Mihálynak
Nyári napnak alkonyulatánál
néztem, hogy úszik el a dinnyehéj

A víz. A Kezdet. Az Eredet. Mindennek kezdete, mindennek eredete. Épít és
pusztít. Formál és rombol. Magával sodor hordalékot, szemetet, szerelmet, hogy szigetet építsen. Szívós munkával vájja a követ, a sziklát, a partot, hogy építésre késztesse az
embert. Az ember otthon érzi magát a vízben, mert a kezdetre emlékezteti. Létének,
fogantatásának kezdetére, védettségére. Ősi kortársaink, az antikok tudták: a hazatérés
út a vízen lefelé. Lét és Halál. Halálhoz-lét. És a Létnek értelmet adó Halál. A víz adja.
Mint költők látomása. Mint léttapasztalat.
Adja az élet folyamatát, folyamát.
A víz. Találkozásunk azzal a négy elemmel, mely(ek)ből a régiek a mindenséget
származtatták, alapvetően kettős. Misztikus-metafizikai, de szakrális és profánul hétköznapi. Mindennapjaink apró, észrevétlen részesei ők, de bármelyik pillanatban lenyűgöző, fenséges, ősi erővé válhatnak, azzá a szakrális objektummá, melyet tisztelet,
szeretet és félelem övezett évezredekig.
*

Az „elem", melyet Hérakleitosz elsőként tételezett, vérünket újítja, táplálja, frissíti, testünkben árasztva szét önmagát, az életet.
Az élet folyamatát, folyamát. Mert az élet folyik. A vér folyik. Az ember fogantatása pillanatában folyékony, utána még hónapokig folyadékban él, és később is folyadékok alkotják, élik és éltetik mindazt, ami élő, és mindazt, ami spirituális, szellemi
és lelki.
A folyóparton ül az emberben folyó élet. Míg nézi a határtalan vizet, issza távoli
hegyek borát, összekötve magában és magával teret és időt, régmúltat és a folyóvíz hátán eljövőt. Egységet alkot azzal a folyamattal, amely benne és előtte és körülötte folyik és kering, a nedvességgel, a vízzel, a folyóval.
*

Hasonló a hasonlónak örül. A folyót fölszenteli a bor és a bárka. Az élő élet vére
és az emberi hatalom. A bor szellemében az égi rend kering, a bárka szerkezetét az
elme rendszere feszíti.
A rossz borból készült könnyű pezsgőt persze hozzácsapják a hajó oldalához, ha
az először hasítja az örökké szűzi vizeket. Koccanása valcerütem. Nem egyezik a szeretkezés lassú ringásával, ahogy a folyó nyaldossa-csókolja medrét-partját. Régi korok
régi hajói szelték ebben az ütemben a vizet.
*

A nagy víz. Mondják: tenger, az óceán. Földrészeket szétválasztó. Atlantiszt
örökre magába fogadó, hogy ne legyen soha többé boldogok szigete. Eszményi állam.
Csak nem létező hely. Utópia.

49

1994. december

Szeged táján egyszer volt nagy, világraszóló, világok részvétét ébresztő víz. Mikor
a folyó kéjesen, csúfondárosan harsogott:
Délibábos
Dicső várost
Karjaimba temettem,
hogy aztán harag-csillapultán, megfáradtan, beletörődve a szerencsekerék forgandóságába, jóval halkabban, szinte bocsánatkérően folytatódjék az ének:
Hogy ragyogva
Fénix módra
Még dicsőbben szeressem.
így került Szeged a világ fővárosai újságjainak címoldalára, ezért fogott össze megannyi, egymást féltékenykedve figyelő metropolis. Nevük ekképpen került Szeged körútjainak tábláira. A körutakéra, amelyek egyetlen ívet írnak le, ahol a kezdet a vég, s a
vég a kezdet, körívet formáz szaporán és nagylelkűen. A körút címadói a nagy vízre
emlékeznek és emlékeztetnek: az összefogásra, az együttérzésre, a fájdalomra, a romokra és a messze tűnt régiségre, a talmi újra és a jóakaratra. Körút: Ring, Budapest, Bécs,
a Monarchia, ha szerényebb kivitelben is.
A történet nem ért véget. A történet nem szokott véget érni. Mert történik, és
nem egyszerűen megtörténik. A folyó magába öleli a Várost, a világ segít a Városnak
visszahódítani örökét. S ez örök, eldönthetetlen vitában a természet igazságot tesz.
A part és a folyó minden talpalatnyi helyért megküzd egymással. Egymástól ragadnak
el egy göröngyöt, letépnek, visszaperelnek, lepusztítanak és újrateremtenek. A történet
körívet ír le, a történet (is) kör-út.
Ami még nem úszott le előttünk a folyón, az a jövő. Ami már elhaladt: a múlt.
Az idő valójában csak addig létezik, ameddig a folyók folynak. Ameddig a vér folyik.
A folyadék. A parton megszűnik az idő. Bokáig süppedsz az iszapba, és bámulod a part
menti fákat. Ha elfordulsz a folyótól, kikerülsz szemlélésének nyugalmából, és egy
másik, parttalan nyugalomba kerülsz a parton. Kívül az időn nem az asszonyöl ringatóboldog monotóniája nyugtat, hanem a nemtelen örök pillanat. Állnak a fák a parton
ugyanúgy, mint akkor álltak, amikor a boszorkányok szigetén fellobogtak a máglyák,
amikor a víz elöntötte a Várost, amikor a híd a folyóba zuhant, és a levegőbe repült, és
amikor családok, szerelmesek vagy barátok ülnek a parton; beszélgetnek, sütkéreznek,
sütnek-főznek.
Persze a folyó is tudja, hogy nincs Idő. Én gyújtottam meg a máglyát a szigeten,
és én úsztam vízi hullaként a szennyes árral, mikor a folyó bőgve törte át a gátat. Jövő,
jelen, múlt kavarog a folyóban.
*

Miniszterelnököknek, kormánybiztosnak, Arany János költőlelkű tanítványának
adta nevét. Egykor a legmagyarabb folyónak nevezték, hiszen sosem hagyta el Magyarország területét. Nem úgy, mint a Duna, amely a távolban eredt; s jóllehet, életútjának Magyarország volt (s talán ma is) legemlékezetesebb, politizálóan költői, Ady
Endrétől, József Attilától a poézis örökébe emelt epizódja, sietve haladt célja, a tenger
felé, amely a messziségben várva várta. A Tisza hajdan itt született, itt egyesült a Dunával, magyar tájak és emberek, dalok és növények üzenetének tolmácsolását bízva a
Dunára, hogy a roppant tengerbe is belesusogjon a magyar szó, a gondolat, az érzelem,

50

tiszatáj

az ének. S hogy a Történelem önkénye új határokat szabott ki, a Tisza színmagyar beszédébe más nyelvek vegyültek, mégis magyar maradt, magyar volta nem (bármily lényeges) epizód, nem mellékesemény, peremmotívum, hanem jellegadó, meghatározó.
Hídjait nem a nagyváros számkivetettjei avatták fel, nemzetközi folyóiratnak sem engedte át nevét, pusztán egy sok vihart látott, szüntelen megújulásra képes irodalmi folyóirat hirdeti büszkén: a Tisza tájáé, a Tiszatáj szűkebb pátriája. Nem kölcsönzi nevét
irodalmakat-kultúrákat átfogó régiónak. Sosem mondták róla, hogy bölcs, zavaros és
nagy. Titkait szemérmesebben őrizte-őrzi. Ravaszkodni sem szokott, aligha állítható
róla, hogy folyam-róka lenne, hogy csak úgy fecsegne. Partján nem épültek metropolisok, várak vagy országházak. Annál több emberi léptékű város. Nem tart számot
nagyhangú ismertségre, bizalommal fogadja a hozzáférőket. Banknak vagy kincstárjegynek sem védjegye, legfeljebb cipőé, amelyben meg lehet járni az életutat, a leginkább gyalog. A Dunának szerény kistestvére; a Dunántúl: Pannónia, a valaha volt
Impérium Romanum kies tartománya, délen a mediterrán vidékhez való hasonlósággal,
szelídgesztenye-fákkal. S amit közrefog a nagytestvérrel, annak megnevezésében is csak
a második hely az övé, Duna-Tisza köze. A Tiszántúl a szegényebb táj, a küszködő
embereké, a nehézkesebben formálódó szóé, a keserű tapasztalatokkal rendelkezőké.
Az éghajlat is kevésbé kedvező, gyakoribb az aszály, fáradságosabb errefelé a munka,
elfojtottabb az öröm, a napmelegtől gyakran ég a kopár szik sarja.
A ladik, amelyről csimpolyaszó hallatszik, a Dunán úszik. A tiszai ladikon törődött halászok hallgatják halkan a harmonikát; a hideg szél a Dunáról fúj, a tiszai hajós
a halpaprikáshoz fogja a halat, hogy nagy kondérokban főzze mindenki örömére, boldog emlékezetre, italos kedvű szomszédok vidítására. Mert nemcsak az ember boldog a
vízben, ha szeli a habokat; a hal is úszni akar. A tiszai hal a leginkább. Alkonyi tüzek
gyúltak, lobogott a rőzseláng mellettünk, s a gondos halászat termése fő az üstben,
színt vált, színesedik, miként a Tisza partján piroslik az este.
Halászlé áll az étlapon, hal és lé, víz, persze, de a Tisza halaitól megnemesedve,
megzamatosodva, tartalmasan és erő(telje)sen, torokköszörülőn és paprikásan, koldusszegényen, királyi gazdagon.
A Tiszába egy legényt öltek, hatvan forintjáért. A Tisza nem vette be a legény
testét, kivetette magából, hiszen csak akkor temető, ha kivirágzik. Nem hozza oly távoli föld, népek üzenetét, mint a Duna. Nem jár túl az Óperencián. Nem neveztek el
róla államszövetséget, „konföderációt". Magyarországon méltóságteljesen hömpölyög
tova, igazi alföldi folyóként, nevével számosaknak, a közösségnek, nem külön-külön
nekem, Neked, neki üzen, Ti, többes szám második személyű névmást tartalmaz nevének első szótaga; pusztán a rövidség kedvéért tegező alakút, talán kissé sértődött
formájút; nem amolyan mulatós-pezsgős kedvűt, inkább óvó-figyelmeztetőt. Hiszen ő
a föld legjámborabb folyója. Csak kivételes pillanatokban lázad, töri át zúzva a gátat,
világot elnyelni készülő haraggal csapva rá a készületlenre. Mégis, inkább kanyargós
utat jár be, immár szigorúan szabályozott medrekbe szorítottan, a nép dalaitól kísérve,
kelletlenül tűrve az emberi beavatkozást.
És mégis így szól a nóta: Holdas éj a Dunán, meg egy jó cigány... Csakhogy ezt
énekelhetnék rajnai mellett Regensburgban, ruszli mellett Bécsben, slivovica mellett
Pozsonyban. De pusztamérgesi mellett Szegeden, két-három liter után, már ez a dal
járja: Szeged híres város, Tápéval határos, ott lakik a babám, kivel leszek páros. Könynyű dal, bölcs dal, magába néző dal: tiszai dal. Budapesten, Baján, Nándorfehérvárt
nem járja. Szegeden járja. Az ünnepi játékok alkalmából. Meg a halászlé ünnepi alkal-

1994. december

51

mából. Szeged híres város, ám csak attól híres, hogy Tápéval határos. Mert már Villon
mester tudta, Párizst is Pontoi'se tette nevezetessé. Nem kabaréhumor ez. Mélyebbről
fakad, amiképpen a tiszai ember érzései is mélyebbről jönnek. Nem szóvicc, nem szótekerés, nem kispolgári éle. Csak kisemberi. Aki tudja, hogy a kicsi lehet nagy, s a
nagy(obb) olykor igen-igen kicsi.
Nem operettdallam, nem magyarítás. Népdal? Műdal? Népies dal - amiként egy
tudós kutató besorolta. Túlélt divatot, népszínművek kimúlását, ízlésfordulatokat.
Otthonra talált az ezüsttükrös kávéházakban meg a fonókban, hosszú téli estéken.
Tisza vize folydogál magában,
Tiszavirág kedve pillangója
Juhász Gyula

Kevés folyóval tart fenn az ember bensőséges, derűs kapcsolatot. Olyat, ami több
is, kevesebb is, mint egy barátság. Ahogy az atomjaink, sejtjeink cserélődnek óráról
órára, és mi mit sem sejtünk, ugyanúgy az önmagát örökké és folyton szülő és építő,
pusztító és romboló folyóba sem nézhetünk kétszer. Mert az egész van ott, és tudjuk,
hogy nékünk mit jelent e táj, amely állandóan változik.
Nyúlik-húzódik, gyorsul, lassul. Nem nézhetünk kétszer ugyanabba a folyóba.
A folyó - ha már a barátod - bemutatja azokat a barátait, akiket nem ismersz, de
ő nagyon szeret. Mivel mindkettőtöket nagyon szeret, így azt szeretné, ha egymást is
szeretnétek, így hárman lennétek igazán ti és sokan, többen, ha sokasodni foszlotok
majd életetek végén.
Nekem az Oltót a Tisza mutatta be.
A barátság közösség a közösségben; a te (Du) legfontosabb, legszebb része a íznek. 7im(aság) a társadalomban. Alom az államban.
Itt ülök, és hallgatom, ahogy a folyó lustán csapkodja a partot, mintha egy óriási
ló csapkodná farkával a hátát, hessegetné a legyeket. Bizonyos, hogy a folyó nem választja el a partokat, hanem összeköti. Miként azok ölelik őt, úgy tartja össze őket. Egy
ember áll az egyik parton, egy a másikon. A barátság a folyó, amely összeköti őket.
O maga a kötés.
Es ha esik az eső, és a lenti vizek újra összekeverednek a fenti vizekkel, és te lucskosan, átázott ingben ülsz a parton, egy lassan kiürülő palackot szorongatsz és nézed a
forró esőt, amely már párállik a szemközti fák sűrűjében, és látod az örök kört, ahogy
megtelő folyadékként vonul le a barátság medrében, akkor te vagy a folyó.
*

A Duna ihlette a keringők közül talán a legpoétikusabbat. A Keringőkirály jellegzetes „ráadás"-valcerét. Amely lassan-csöndesen indul, hogy hamarosan átcsapjon az
érzelmes dallamba, majd sodró lendületével körtáncba kényszerítse a gondolatot,
a táncra vágyást, a magasba szállás illúzióját. A Duna magyarul is őrzi eredetének németségét. Egyes szám második személyben szólít meg: DU; kedélyesen, gemütlich.
Pertuban van a világgal, velem, Veled, bizalmasságot igényel, bizalmaskodik. Összesúg
a világgal, velem, Veled. Mert úgy tesz, mintha mindenkit ismerne, mindenki keringő-

52

tiszatáj

jének ritmusára lépne, mindenki léptét keringője kedves ritmusára irányítaná. Németül
szól hozzánk, hozzám, Hozzád, bécsi németséggel, weanerisch, Monarchia-németséggel,
meghitten és életvidámán, magabiztosan és derűsen. Mert mindenkit ismer.
Minden folyónak volt (van) istene, mártírja, védőszentje, hőse, szabályozója. Aki
szépséget áldozott föl a Rendért, amelyből Rendszer lett. Növényi, állati életet emberi
biztonságért, amelyből bizonytalanság lett, vadregényességet, romantikát polgári realizmusért. Csak a dalok őrzik meg a szokások: volt egyszer egy ember előtti béke,
s lesz egy ember utáni csend.
*

Jólesik a hosszú utak kóborlásai után újra leereszkedni, leülni a folyó partján
a Jászság-Kunság vidékén valahol, és figyelni ezt a hatalmas, ugyanakkor nyugodt és
méltóságteljesen barátságos alföldi folyót, mely ilyenkor leginkább egy nagy juhászkutyára emlékeztet, aki lustán hever a szép nyári nap tűző melegében, és jóleső mozdulatlansággal tűri, ahogy gazdájának tekintete simogatja.
Gazda? Jóbarát? Semmi esetre sem tulajdonos.
A part itt nem olyan megszokott, mint Szegeden, nem is olyan jól kiépített és
szép, mint Szolnokon, filmalkotás sem fogja megörökíteni - legalábbis azt hiszem - ,
mint a csongrádi partot. De szép. Legalább nekem szép. Emberi kéz nyomát alig viseli,
bár a messziségből immár nem gémeskút integet, hanem a Kaiser sörgyár építményei
nyújtózkodnak. Ez azonban most messze van, talán nem is igaz. Csak délibáb. A valóság a part, ahol ülünk. És a folyó.
Tiszavirág: palingenia longicauda néven mutatkozik be. Rokonai a kérészek családjában lelhetők. A vízben él többéves lárvaéletet. Autentikus léte ehhez képest: egy
múló pillanat. Alig volt, nincs, a mulandók között talán a leginkább mulandó. Fellobban, elcsitul, lánggal ég, kialszik: gondolat, szépség, eszme, eszmény. Szalmaláng-lelkesedés. Tisza-virág. Volt, nincs. Csak emlékben. Ott örökre. Szólássá válva, magatartást
jellemezve, magyari móddá minősítve. Gúny, megvetés, önbírálat. De - volt. Legalább
egyszer. És csakis egyszer. Éppenhogy, alig, de le nem tagadhatóan. Gyászos napokra
vigasztalón, élettáplálón. Hogy egyszer mégis volt. S talán lesz is, még lehet is. Tiszavirágj Tisza - virág. Neve folyóból és virágból összeszőve: futó pillanat, emlék, öröklét. És csakis egyszer. Mint a Lét. A végre saját Lét. A létező ittléte a maga időiségében.
Tiszavirág-időiségében.
1994. június

1994. december

53

TANULMÁNY
Tradíció és megújulás
MARKÓ

BÉLA

Hagyományőrzés
és modernizációs törekvések Erdélyben
Erdélyről valószínűleg mindannyiunknak, akik itt vagyunk, nagyon éles, nagyon
színpompás, de ugyanakkor nagyon hamis képünk van. Nem csupán azoknak, akik
kívülről néznek minket, hanem nekünk magunknak is, akik ott élünk. Azért hamis a
kép, mert kinek-kinek mást jelent Erdély: a hagyományok földje, az ősiségé, a balladáké, egykori konzervatív magyar nemesek és szabadságszerető székelyek, primitív román pásztorok és városépítő szászok országa. Ha nem vagyunk odavalósiak, és Erdélyre gondolunk, kielégíthetjük romantikaigényünket, és akaratlanul is azt sugalljuk az
erdélyi embernek, hogy őrizze meg ezt a vadregényességet, vigyázzon rá, mint szeme
fényére, legyen a mi élő múltunk. Ha meg erdélyiek vagyunk, akarva-akaratlanul vállaljuk ezt a szerepet, néha bosszankodva, néha félszegen, néha éppenséggel gőgösen, de
végül is különösebb megrázkódtatás vagy kulturális tudathasadás nélkül. Látszólag.
Mert látszatról van szó. És ezekről a látszatokról szeretnék ma beszélni, illetve
azokról az identitászavarokról, amelyeket ez az egyoldalú, tehát csonka - hogy ne
mondjam még egyszer: hamis - kép okoz bennünk és körülöttünk. Aminek egyébként
nemcsak kulturális, hanem politikai következményei is vannak, de én most megpróbálok a kultúra körén belül maradni, hiszen konklúzióim úgysem csak erre vonatkoznak
majd, sokkal általánosabb érvényűnek tartom ezeket a következtetéseket, mint ahogy
abba is sok minden belefér, amit mi egyszerűen kultúrának mondunk vagy gondolunk.
Igyekszem kerülni a bőbeszédűséget. Ugyanis Erdélytől megered a nyelvünk.
Több nép otthona ez ma már, és több nyelv versenyez egymással, róla beszélvén, egymást túlkiabálni akarván, ezért Erdély semmiképpen sem a hallgatás földje. Inkább a
szapora beszédé. Tamási Áron hallatlanul dallamos, fordulatos és csalafinta nyelvezetét
ily módon történelmi szükségszerűségnek is nevezhetném. Ám éppen az a kérdésem,
hogy mennyiben történelmi szükségszerűség, és mennyiben egy önmagát - tehát kényszerképzeteit is - újratermelő kultúra következménye mindez.
Ugyanis meg vagyok győződve arról, hogy a kultúrából - a műalkotásból - kiindulva nem feltétlenül fogunk helyesen visszakövetkeztetni az azt létrehozó emberre,
valóságra, társadalomra, nevezzük, aminek akarjuk. Nincsen éppen olyan óriási különbség a múlt század Franciaországa és Angliája között, mint amilyen különbséget
Markó Béla, Pomogáts Béla és Mártonffy Marcell tanulmánya előadásként elhangzott az
Értelmiség '94 Nyári Egyetem „Tradíció és megújulás" témakörben rendezett programjában.
Markó Béláé július 25-én, Pomogáts Béláé és Mártonffy Marcellé július 26-án.

54

tiszatáj

mutat a kor francia és angol regényirodalma. Nincsen éppen olyan óriási különbség
a huszadik század cseh és magyar társadalma között, mint amilyen különbséget mutat
a magyar és a cseh irodalom kedélyállapota.
A kultúra karikíroz és visszahat. Hamisít és valóságot alakít ugyanakkor. Aláhúz,
felerősít, akadályoz és előrelendít. Felszabadít és ketrecbe zár. Nem egy-egy alkotóról
van itt szó természetesen, hanem a különböző szellemi mozgások együtteséről, arról az
erőtérről, amelyből tulajdonképpen nem szabadulhatnak sem azok, akik igenlik, sem
azok, akik tagadják a tradíciót. Hiszen teljesen világos, hogy bizonyos értelemben másmás Erdélyről szólnak, más-más Erdélyt mutatnak Áprily Lajos vagy Dsida Jenő versei, Kós Károly, Tamási Áron vagy éppenséggel a kommunista Nagy István prózája.
Hadd idézzem Áprily Lajos közismert, egyébként közepes művészi értékű, de mégis
lényeges üzenetet megfogalmazó művét, a Kós Károlynak dedikált Tetőn című verset:
„Ősz nem sodort még annyi árva lombot, / annyi riadt szót: »Minden összeomlott...« / /
Nappal kószáltam, éjjel nem pihentem, / vasárnap reggel a hegyekre mentem. / / Ott
lenn: sötét ködöt kavart a katlan. / Itt fenn: a vén hegy állott mozdulatlan. / / Időkbe
látó, meztelen tetőjén / tisztást vetett a bujdosó verőfény.// Ott lenn: zsibongott még
a völgy a láztól. / Itt fenn: fehér sajttal kínált a pásztor. / / É s békességes szót ejtett a szája, / és békességgel várt az esztenája. / / Távol, hol már a hó királya hódít, / az ég
lengette örök lobogóit. / / Tekintetem szárnyat repesve bontott, / átöleltem a hullámhorizontot / / s tetőit, többet száznál és ezernél - / s titokzatos szót mondtam akkor:
Erdély..." Áprily Lajos számára Erdély, és nem csupán ebben a versében, titokzatos
ország, a borzongató idegenség terrénuma, de furcsa, végső soron otthonos idegenség
ez. Diagnózisa pontos, hiszen az otthonnal elkevert idegenség, az idegenséggel elkevert
otthon érzetét a történelem tényei támasztják alá. De ugyanúgy pontosnak mondhatnánk Kós Károly szikárabb, szürkébb és komorabb Erdélyét vagy Dsida Jenő polgári,
mégis természetközeli világát, mert a minden esetben sajátos látásmódoknak van egy
közös nevezőjük: a nosztalgia, egy elveszett vagy veszendőbe menő kor utáni sóvárgás,
ami történelmileg szintén érthető, nem kell különösebben magyarázni. Az egyetlen
kitörési kísérlet érdekes módon talán éppen a Tamási Ároné, aki a nyelv segítségével
próbálja újrateremteni ezt az eltűnt gazdagságot, és próbál ellene szegülni a pusztulásnak.
Erdély tulajdonképpen egy mítosz. Mitikus régió mindegyik nép számára, amely
ott élt vagy él, de ez a mítosz alapjában véve nem az együttélésről szól, hanem a birtoklásról, a különlétről, a küzdelemről, nem az elveszett, hanem az ellopott paradicsomról. És végső soron ez is az igazság. Bár a huszadik század erdélyi magyar kultúrája
megkísérelt létrehozni egy másik mitológiát, a transzilván toleranciáét, a nemzeti jegyeket részben a régió-sajátosságokkal helyettesítve; ez viszont - jóllehet, szintén vannak történelmi előzményei - nem igazán sikerülhetett. Legalábbis mostanáig.
A tolerancia ugyanis nemcsak a szomszéd másságával szembeni toleranciát kell
hogy jelentse - amire szerintem az erdélyi magyar szellemiség bőven adott mintát és
példát - , hanem a jövő másságával szembeni toleranciát is. Ez a nehezebb. És itt jutottunk el tulajdonképpeni témánkhoz: ahhoz a kérdéshez, hogy kívánatos egyensúlyban
van-e, lehet-e Erdélyben, illetve egy kisebbségi helyzetben levő közösség kultúrájában a
hagyományőrzés és a modernizáció, az önazonosság féltése és a megújulás igénye.
Ha egy sok évszázados mérleget akarnék készíteni, feltétlenül igennel válaszolnék
erre a kérdésre. A vallási türelem meghirdetése, a szász vagy a székely autonómia hoszszú fennállása mind-mind ennek a bizonyítéka. Az egyensúlyvesztés újabb jelenség, bár
lassan-lassan örökséggé duzzad-terebélyesedik ez is.

1994. december

55

Hajlamosak vagyunk ugyanis azt képzelni, hogy amennyiben több kultúra él
egymás mellett, sőt, nem is egymás mellett, hanem ugyanabban a térben, ugyanazokon
a helyszíneken, akkor ez az állandó érintkezés hajlékonnyá, képlékennyé, változásra
képessé, adakozóvá teszi az illető közösségek szellemét, mentalitását.
így van-e? Talán így kellene lennie. Én magam mondtam az előbb, hogy a történelem inkább erre szolgáltat mintát. Csakhogy ehhez ismét meg kellene teremteni a
kultúrák - vagyis az ezeket tápláló közösségek - szabad együtt- és különlétének feltételeit. Ami ebben a pillanatban nyilván hiányzik. Szabad együtt- és különlétről lenne
szó, nem egy olyan egyenlőtlen küzdelemről, amelyben a többségi mentalitás maga alá
akarja gyűrni a kisebbség szellemiségét. Tudniillik, ilyen körülmények között éppen az
ellenkezője következik be annak, amit a külső szemlélő látni vél: nem természetes
egymásra hatás, hanem védekező elzárkózás egymástól. Ami ebben az esetben szintén
természetes, és nagyot tévednénk, ha kárhoztatnánk. Viszont fel kell ismernünk, hogy
itt egy bűvös körről van szó, amiből ki kell törni. Persze, nem elsősorban a kultúra
feladata ez, hanem a jogalkotásé is többek közt. Ám ehhez a kultúrának is végre kell
hajtania a maga szemléletváltását.
Az egymástól védekező közösségek és az ezt a védekezést tudatosan vagy ösztönösen irányító értelmiségiek mindenképpen az önmegőrzés ideológiáját teszik magukévá, ebből pedig egyértelműen következik, hogy a szokásosnál sokkal jobban fognak
támaszkodni a hagyományos értékekre, azokat emelik ki, azokat teszik szinte abszolút
mércévé. A rendelkezésre álló saját történelemből és saját kultúrtörténetből, egy nagyon is széles és egészséges értékskálából egyoldalúan kénytelenek elsőbbséget adni
bizonyos etikai és esztétikai kritériumoknak, amelyek persze egy más értékrendben is
cáfolhatatlanul érvényesek: hűség, konokság, dac, kitartás, változni nem akarás, a kompromisszum elutasítása, természetszeretet, ősiség, eredetiség, folklorizmus. Egy ilyen értékrendben kétségtelenül kiemelkedő személyiség a semmiből más világot teremtő
Bolyai János is, de valójában csak kivétel, vele szemben - bár a szembeállítás némiképp
erőltetett - Mikes Kelemen, Körösi Csorna Sándor vagy Orbán Balázs romantikus
alakja nyűgözi le a képzeletet. Illetve, Bolyai János élettörténetében is a romantikus elemek erősödnek fel, és ehhez az intellektuális kiválasztottság és eltökéltség csak valamiféle hitelesítő hátteret biztosít.
A megmaradás ideológiája, akárhogyan is boncolgatjuk, szinte feloldhatatlan ellentétben van a megújulás ideológiájával. Egyszerre konzerválni és változtatni lehetetlennek tűnik. És ha már a szavakkal játszunk, hadd engedjek meg magamnak egy metaforát: nagyon könnyű arra a konklúzióra jutni, hogy a konzerválás ellentettje nem
a megújulás, hanem a romlás, megromlás, megrontás. Ezért kell ezeket a csapdákat az
erdélyi értelmiségnek sürgősen felszámolnia, és egy másik, teljesebb ideológiával helyettesítenie. Ami egyébként nagyon nehéz, mert - még egyszer mondom - itt egy
objektív helyzetről van szó. Egy védekezésre - tehát defenzív stratégiára - kényszerített közösséget kellene kulturálisan más közérzetre, más szemléletre felkészíteni, de
úgy, hogy az esetleg másképpen gondolkodó elitnek az elkötelezettsége továbbra is közösségi maradjon, és hangja eljusson a közösséghez. Ebben a pillanatban nem a közösségi-nemzeti szemléletmódot kellene lebontani, hanem az egyik ilyen szemléletmódot
a másikkal helyettesíteni. Megfigyelhető tudniillik, hogy amikor nemzeti értékeket és
európai értékeket szembenállásként él meg egy adott értelmiségi csoport, akkor tulajdonképpen hamis premisszákból indul ki: csak bizonyos nemzeti értékekre és csak bizonyos európai értékekre helyezi önkéntelenül a hangsúlyt, és így újabb csapdákat állít

56

tiszatáj

önmagának. Ugyanis a saját közösségén, annak kultúráján kívülre helyez olyan pozitív
értékeket, amelyek bent is megvannak, de ideiglenesen árnyékba kerültek. Félreértés
ne essék, nem a kultúrák autarkiája mellett akarok most érvelni, ebben én magam sem
hiszek, hanem szeretnék egy árnyaltabb, tehát igazabb képet adni önmagunkról.
Mert milyen képet is nyújtanak rólunk mások, illetve milyen képet sugallunk mi
magunk? Erdélyről szóló tudósítások kedvelt szimbólumrendszere nagyon egyszerű:
székelyharisnyás, nagy bajuszú öregemberek, rokolyás öregasszonyok - saját nagyapáink és nagyanyáink - , hagyományos munkaeszközök, nyikorgó szekerek, borzas szénaboglyák, megroskadt házak, és fölöttük a kivédhetetlen elmúlás hangulata. Erős,
szuggesztív üzenet ez: veszélyben vagyunk, fenyegetik értékeinket, meg kell védenünk
őket. Ehhez társul egy másik képi réteg, jóval ritkábban, mint az előző: városok, műemlékek, templomok, szintén a veszélyben levő hagyomány szimbólumaként. Legutóbb talán a Mátyás szobor eltávolítására tett kísérletek, illetve az ezek elleni tiltakozás valamennyire fölerősítette ezt a hátteret. A lényeg az, hogy még a hagyomány
fölmutatásáról, a kötelező hagyományőrzésről szólva sem beszélhetünk egy valós
egyensúlyról vagy teljességről.
A hagyományok között ugyanis ott vannak a modernizációs törekvések, ott van
a megújulás lehetősége, sőt, igénye is. A mai Erdély nem olyan, mint a tegnapi vagy az
ezer esztendővel ezelőtti, ebből következik, hogy a holnapi sem lesz olyan, mint a mai.
Kérdésünk az, hogy milyen lesz. Milyennek kell lennie? Mit teszünk és megteszünk-e
mindent, hogy olyan legyen, amilyennek mi reméljük?
Erre a politikának is választ kell adnia, de a kultúrának is, a szellemi alkotásnak
általában. Nem a hagyomány elutasításában látom ezt a lehetőséget, hanem a tradíciók
egészséges elrendezésében. Ha a szellem, a művészet, az irodalom, a kultúra ma Erdélyben igazán hatni akar, egy ilyen egészséges hagyományra kell támaszkodnia, erről
a szilárd kifutópályáról kell - hogy a modern terminológiát is behozzam ebbe a szövegbe - fölemelkednie. Önmagunk megőrzése még nem elegendő. Önmagunk elvesztése nem lehet cél. Marad a megújulás.
De miképpen kellene a hagyományhoz visszanyúlni? Hirtelenjében hadd idézzek
egy közismert példát. Az 1848-as szabadságharc kiemelkedő háromszéki alakja Gábor
Aron, legendás szavait, hogy „lesz ágyú", sokszor idézik. Mit mondhat nekünk ez a legenda? Elsősorban a hősiesség, a székely leleményesség, a kitartás szimbólumaként
szoktuk emlegetni, és csak ehhez társítva jelenítjük meg azt, ami legalább ennyire
fontos: az intellektuális bátorságot és szaktudást, a székely értelmiségiek és mesteremberek összefogását, ami akkor éppen fegyver- és hadianyaggyártásra tette alkalmassá
azt a ma, százötven esztendő múltán is nyikorgó szekerekkel és rokkant csűrkapukkal
ábrázolt régiót. Ezt a képet adjuk el és vesszük vissza, adjuk-vesszük, adjuk-kapjuk
önmagunkról. Rusztikus, romantikus, folklorisztikus képet egy ennél jóval összetettebb világról.
Ahhoz, hogy valós modernizációs törekvésekről beszélhessünk egy egész kultúrában, vissza kell nyúlnunk ezeknek a törekvéseknek a hagyományához, föl kell erősítenünk ezt a hagyományt, hogy a változást ne önfeladásként vagy önelveszejtésként
éljük meg.
Mert bár pillanatnyilag ez könnyen cáfolhatónak látszik, mégis meggyőződésem,
hogy Erdélynek, az erdélyi magyarságnak egyetlen kiútja van: menekülés előre! Gazdaságban, politikában, kultúrában is. De ha ezt az erőltetett menetet csak egy értelmiségi
elit vállalja, akkor mögüle valóban leszakad - nyikorgó szekereken - egy egész közösség.

1994. december

57

Számomra a hagyományos Erdélynek szerves része az intellektuális kíváncsiság,
az építeni tudás, az új iránti elkötelezettség, a tanulékonyság és találékonyság, a túlélésnek nem egy védekező, hanem egy jó értelemben vett agresszív stratégiája. Kultúrában: nemcsak az értékek visszavétele, hanem új értékek mohó bekebelezése és újabb
értékek kitermelése is. Politikában: nemcsak az elvesztett jogok visszavétele, hanem új
jogok megszerzése is.
Igaz, Erdélyhez hozzátartozik Apor Péter morfondírozása is a nem kívánt metamorfózisról. Van ilyen. Nekünk a kívánatos metamorfózisért kell lehetőleg mindent
megtennünk.
Egy olyan erdélyi magyar identitást kell megkeresnünk, amelyben maguk a hagyományos értékek predesztinálnak egy közösséget a túlélésre, és nemcsak a túlélésre,
hanem a kiteljesedésre is. Erdély ma a magyar nemzet keletje és a román nemzet nyugatja. Ez a két szemlélet olyan élesen ütközik egymással, hogy mindkét népben - persze más-más módon - identitászavart okoz. Ilyen értelemben mégis van egymásra hatás, de ez egyelőre inkább konfrontációt jelent. Ugyanaz a föld a magyarok számára
a hagyományos otthon és az ősiség földje, a románok számára pedig végső soron az
otthonteremtés és a változás régiója. Ugyanazok a tájak, ugyanazok a városok mást jelentenek nekik és nekünk. Ahhoz, hogy ne legyen egyenlőtlen ez az együttlét, valószínűleg nekünk is fokozatosan szemléletet kell váltanunk, otthonát védelmező közösségből otthonát újrateremtő közösséggé kell lennünk - ugyanott.

POMOGÁTS

BÉLA

Politikai széttagoltság
és kulturális közösség
AZ ANYAORSZÁGI ÉS A KISEBBSÉGI MAGYAR KULTÚRA
A magyar kultúra T r i a n o n u t á n
A magyar nemzeti kultúra, a magyar irodalmi élet, hasonlóan az ország politikai
és gazdasági életéhez, erősen központosított módon fejlődött a kiegyezés után. A kulturális intézmények Budapesten összpontosultak, az írói, művészi és tudományos tehetségek igyekeztek ezeknek az intézményeknek a keretében elhelyezkedni. A modern
magyar irodalom például általában vidéki származású írók műve volt: Ady az Érmellékről, Móricz Szatmárból, Krúdy a Nyírségből, Babits Tolnából, Kosztolányi a
Bácskából érkezett, de valamennyien a rohamosan polgárosodó Budapesten találtak
szellemi otthonra és váltak íróvá. Ébben a tekintetben a magyar kulturális élet másként
alakult, mint a policentrikus módon fejlődő német, olasz vagy némely kelet-európai
irodalom, minthogy például Németországban Berlin mellett Münchennek, Lipcsének,
Frankfurtnak, Kölnnek, Olaszországban Róma mellett Milánónak, Firenzének, Nápolynak és a széttagolt Lengyelországban Varsó mellett Krakkónak és Lembergnek is
fontos kulturális szerepe volt. A magyar irodalom helyzete velük szemben leginkább
az ugyancsak erősen központosított francia irodaloméhoz hasonlítható.

58

tiszatáj

A hazai kulturális élet régi, történelmi székhelyei (Debrecen, Szeged, Sopron,
Pozsony, Kassa, Komárom, Kolozsvár, Marosvásárhely) sokat veszítettek korábbi szervezőerejükből, és csak a századforduló után történtek kísérletek arra, hogy vidéken is
irodalmi központok alakuljanak ki. Ez a törekvés lényegében csak Nagyváradon, az
akkori ország dinamikusan fejlődő kereskedő- és ipari városában ért el számottevő
eredményeket, ahol valóban nagy hatású kulturális központ jött létre, amit az is tanúsít, hogy A Holnap című antológia két egymást követő kötetével ott lépett színre
a modern magyar költészet, még a Nyugat megindulása előtt.
Az irodalmi decentralizációt végül is az első világháborús vereség, a modernizációs kísérletek bukása, és ezek következményeként a történelmi ország területének
feldarabolása kényszerítette ki. Az 1920-ban megkötött trianoni békeszerződés a magyarság lélekszámának egyharmadát: közel három és fél millió magyart (1,8 milliót Erdélyben, 1,1 milliót a Felvidéken, 0,5 milliót a Délvidéken), valamint számos magyar
kulturális központot és intézményt helyezett a szomszédos országok fennhatósága alá,
és ezzel a magyar nemzeti irodalom hét évszázados egységét is megtörte.
A történelmi kényszer hatására kialakuló irodalmak az elcsatolt országrészek
(Erdély, a Felvidék, a Délvidék) kulturális hagyományaira támaszkodtak, ugyanakkor
belső egységben maradtak a magyar irodalom általános törekvéseivel és áramlataival.
Kialakult a magyar irodalom policentrikus modellje, amely a maga rendszerében
meglehetősen eltér mindazoktól a többközpontú nyelvi kultúráktól (francia, svájci,
quebeci, afro-francia; angol, kanadai angol, ausztrál, dél-afrikai angol; német, osztrák,
svájci német stb.), amelyek voltaképpen nem ritka képződmények a világkultúrában,
hiszen a nagy világnyelvek általában policentrikus kultúrákat hordoznak, így beszélhetünk például a francia irodalom mellett a frankofón irodalmakról, vagy az angol irodalom mellett az angolszász irodalmakról.
A jelenkori világirodalomban meglehetősen általános irodalmi policentrizmust
mindenekelőtt a különböző nemzeti kultúrák nyelvi közössége teszi lehetővé, a magyar
irodalmak esetében másról van szó: itt nemcsak a nyelvközösség fogja össze a politikai
határok által máskülönben egymástól elválasztott irodalmakat. A hazai, a romániai,
a szlovákiai és a vajdasági magyarság nem tartozik más-más nemzetek keretei közé,
állampolgárságuk eltérhet egymástól, nemzeti identitásuk viszont természetesen megegyezik egymással: közös az etnikai és történelmi tudatuk, összeköti őket a közös értékrend és hagyomány. A magyar kultúra (irodalom) policentrikus modelljét lényegében az a tény határozza meg, hogy az anyaország kultúrája (irodalma) mellett az első,
illetve a második világháborút lezáró békeszerződések kényszerű következményeként
több szomszédos országban is magyar nemzeti kisebbségek élnek, s ezek a kisebbségek
- nem utolsósorban nemzeti identitásuk, kulturális önazonosságuk fenntartása érdekében - létrehozták a saját kultúrájukat (irodalmukat).
Miben áll a történelmi Magyarország felbomlása után létrejött magyar nemzetiségi kultúrák (irodalmak) különleges helyzete? Az első világháborút lezáró békeszerződések következtében a korábbi kelet-közép-európai „kisebbségi" kultúrák (irodalmak)
sorra egyesültek a maguk „anyanemzetének" kultúrájával (irodalmával), a magyar kultúra (irodalom) korábbi egysége viszont éppen ekkor bomlott fel, s Európában szinte
egyedül került abba a helyzetbe, amelyben korábban az olasz, a román, a délszláv kultúra (irodalom) élt. Létezik tehát egy „központi" (anyaországbeli) magyar kultúra (irodalom), ugyanakkor létrejöttek a „kisebbségi" (romániai, csehszlovákiai, jugoszláviai)
magyar kultúrák (irodalmak), valamint az emigrációs körülmények között született

1994. december

59

nyugati magyar kultúra (irodalom): ezeket az együttesen „egyetemes" magyar kultúrának (irodalomnak) szokás nevezni. A huszadik századi magyarság nemzeti tudatát és
kultúráját igen nagymértékben határozza meg az, hogy a kialakult különfejlődés az
eredeti nemzeti egység kényszerű felbomlásának következménye volt. Ez a helyzet
alapvetően megszabja a magyar kisebbségi kultúrák (irodalmak) státusát és önismeretét:
ez a kezdeti státus és önismeret változott meg, ha nem is lényegbevágóan, az időközben eltelt több mint fél évszázad folyamán, nem kis részben azoknak a történelmi
kataklizmáknak és megrázkódtatásoknak a hatására, amelyeket e kisebbségeknek és
irodalmaknak el kellett szenvedniük.
A kulturális közösség összefogó ereje
A kisebbségi sorba került magyarság jelentékeny áldozatokkal létrehozott kultúrája (irodalma) az egységes nemzeti kultúra kényszerű felbomlásának eredményeként
jött létre, s megfelelő országrészek (Erdély, a Felvidék és a Délvidék) művelődési hagyományaira támaszkodott, ugyanakkor lényegi egységben maradt az „anyaországi",
illetve „egyetemes" magyar irodalom általános törekvéseivel és áramlataival. A maga
„kisebbségi" (nemzetiségi) tudatának ápolása mellett is őrizte a magyar nemzeti irodalom lényegi egységének tudatát. Ezt az irodalmi tudatot alapozta meg az a tény, hogy
a kisebbségi magyar irodalmak képviselői továbbra is az etnikai és kulturális tekintetben
homogén magyar nemzethez tartozóknak tudták magukat, de ezt a tudatot erősítette
ezeknek az irodalmaknak a szerveződési folyamata is.
A magyar kisebbségi irodalmak ugyanis két forrásból alakultak ki: a regionális
magyar kultúrák és az egységes nemzeti irodalmi hagyományok forrásaiból. Ennek
a kettősségnek részben „irodalomontológiai", részben irodalomtörténeti oka volt. Természetes dolog, hogy a magyar kisebbségi irodalmak a maguk regionális hagyományaira is kívántak támaszkodni, hiszen ezek a hagyományok - Kolozsvár, Nagyvárad, Marosvásárhely, Pozsony, Kassa, Szabadka történeti és kulturális hagyományai - biztos
erőforrást jelentettek, s minél gazdagabbak voltak, annál természetesebben ment végbe
az irodalomalapítás folyamata. (Ez magyarázza azt, hogy Erdélyben viszonylag könynyebben, Szlovákiában és a Vajdaságban viszonylag nehezebben fejlődött ki a magyar
nemzetiségi irodalom.)
Ám a regionális hagyományok mellett az egész magyar irodalomnak is lényeges
szerepe volt a kisebbségi irodalmak megalapozásában és további fejlődésében: az erdélyi, a szlovákiai és a vajdasági magyar irodalom ma is a teljes magyar kulturális örökségre támaszkodik. Nemcsak a korábbi egységes magyar nemzeti irodalom örökségére,
hanem a különfejlődés során létrejött nemzeti kulturális értékekre is. A kisebbségi irodalom nemcsak a Balassitól Adyig tartó tradíciót őrzi, hanem azt a további folytonosságot is, amelyet már Kassák Lajos, József Attila, Szabó Lőrinc, Illyés Gyula, Németh
László, Tamási Áron, Déry Tibor, Radnóti Miklós, Weöres Sándor, Pilinszky János,
Nagy László és Juhász Ferenc munkássága jelöl meg. Számtalan példát lehetne mondani arra, hogy ennek a további irodalmi folytonosságnak az ereje miként határozza
meg az erdélyi, a szlovákiai vagy a vajdasági magyar irodalom törekvéseit.
Nemcsak a kisebbségi magyar irodalmak létében, hanem történeti alakulásában is
ez a kettős (regionális és egyetemes magyar) tájékozódás érvényesült. A kisebbségi magyar irodalmak „hőskorában" nemcsak a regionális hagyományok képviselői vállaltak
szervező szerepet, hanem azok a polgári radikális, illetve baloldali írók is, akik az

60

tiszatáj

1918-1919-es forradalmak bukása után mint politikai emigránsok telepedtek le a szomszédos országokhoz csatolt teriileteken. A regionális hagyományok és az emigránsok
által képviselt eszmék igen gyorsan ötvöződtek össze, valójában ezek az elvi szintézisek
(vagy éppen kompromisszumok) szabták meg a magyar kisebbségi irodalmak ideológiáját a két világháború között. Ez a kisebbségi ideológia viszont maga olyan hagyományt hozott létre, amely a kortárs magyar kisebbségi irodalmak fejlődésének a továbbiakban is fontos tényezője maradt.
I r o d a l m u n k szigettengere
A magyar irodalom egységes intézményi rendjét ugyanaz a nemzedék - a reformkor történelmi felelősségtudattól vezérelt nemzedéke - hozta létre, amely magának a
nemzetnek is új utat nyitott, és új közösségi eszményeket adott. Ez az irodalmi egység
később az irányzatok és generációk küzdelmei során is fennmaradt, és csak akkor tört
meg, midőn a magyarság nemzeti egysége kényszerű módon, az erőszak következtében
felbomlott. Akkor szakadt darabokra az a természetes szellemi háló, amelyet irodalmunk megújulásának és európai elhelyezkedésének kezdeményezői: Bessenyei György,
Kazinczy Ferenc, Vörösmarty Mihály, majd a Nyugat körül gyülekező „modern klaszszikusok" fontak. Azóta a magyar irodalom történetét úgy is lehetne írni, mint az egység helyreállításáért folytatott állandó és mindig megújuló küzdelmek történetét. Ebben a köznapi küzdelemben vettek részt a több részre szakított nemzeti irodalomnak
olyan, ma is mértéket jelentő műhelyei, mint a két világháború közötti Nyugat, a Magyar Csillag, a Válasz, az Erdélyi Helikon, a Pásztortűz, a Vajdaságban működő Kalangya vagy a szlovákiai Magyar írás. Valamennyiük élettörténetében ki lehet mutatni a
nemzeti irodalom természetes belső kommunikációja és szellemi szolidaritása érdekében vállalt küzdelmeket.
A magyar irodalom az első világháborút követően ezért nemcsak Magyarország
irodalmát jelenti: a szomszédos országokban nagy múltú magyar kisebbségi irodalmak
élnek, emellett számos nyugat-európai és tengerentúli városban dolgoznak magyar
írók, irodalmi csoportosulások és intézmények. A legtöbb nemzeti irodalomnak vannak tűzhelyei az országhatárokon kívül, a magyar irodalom azonban szinte példa nélkül áll abban, hogy központjainak és intézményeinek tekintélyes része nem a magyar
állam területén található. Ilyen hagyományos központ Kolozsvár, Nagyvárad, Marosvásárhely, Szabadka, Pozsony és Kassa, illetve újabban Újvidék és Ungvár, mint
„tartományi" központok, amelyekben egy-egy kárpát-medencei magyar régió szellemi
élete tömörül. Ezekben a városokban mindenütt működnek (kisebbségi) magyar folyóiratok, könyvkiadók, irodalmi és tudományos műhelyek, kulturális szervezetek.
Irodalmunk - Nagy Károly amerikai egyetemi tanár, az anyanyelvi Konferencia
társelnöke találó metaforája szerint - olyan „szigettenger", amelynek „kontinentális
központja" természetesen Magyarországon, illetve a Kárpát-medencében található, tekintélyes része azonban a nagyvilágban szétszórt „szigeteken" él és dolgozik. Ebben az
értelemben nemcsak Budapest, Debrecen, Szeged és Pécs, illetve Kolozsvár, Pozsony,
Újvidék és Ungvár a magyar nemzeti irodalom központja, hanem Bécs, München, Párizs, London, New York és Toronto is: a világtérképen mindenütt megtalálhatók irodalmunk erősebb vagy gyengébb fényei.
A magyar nemzeti irodalom megosztottsága és többközpontúsága természetesen
történelmi tény: olyan állapot, amelyet a közép- és kelet-európai és a nemzeti történelem e századi alakulása hozott létre. Ez a megosztottság és többközpontúság ugyan-

1994. december

61

akkor nem jelentheti azt, hogy el kellene fogadnunk a magyar irodalom további
„különfejlődését", és le kellene mondanunk irodalmunk lényegi egységének elvéről.
Ezt az elvet követték gyakorlati tevékenységük során a szomszédos országok magyar
irodalmai is, igaz, arra általában nem volt lehetőségük, hogy egyértelműen kinyilvánítsák az irodalmi egységnek ezt a tételét. A magyar kisebbségi irodalmak, de a nyugati
magyar irodalom műhelyei is, hacsak törekvéseiket nem korlátozta külső erő, mindig
is igyekeztek szoros közösségben dolgozni az „anyaország" irodalmával. Ennek igazolására mind az erdélyi, mind a felvidéki, mind a délvidéki magyar írók tollából számos
elvi megnyilatkozás idézhető.
így Erdély magyar írói több alkalommal is kinyilvánították elkötelezettségüket
a magyar nemzeti irodalom lényegi egysége mellett, s midőn 1928-ban Ravasz László,
aki különben igen nagy megbecsülésnek örvendett az erdélyiek között, „irodalmi skizmával" vádolta a magára találó erdélyi magyar irodalmat, az Erdélyi Helikon külön
ankéton tett hitet a nemzeti irodalommal fenntartott szerves közösség mellett. Ennek
során Benedek Elek, Berde Mária, Kós Károly, Makkai Sándor, Molter Károly, Reményik Sándor, Spectator (Krenner Miklós), Szentimrei Jenő és Tabéry Géza nyilvánították ki az erdélyi irodalom hűségét az „egyetemes" magyar irodalom iránt.
Hasonló elvek kaptak hangot a szlovákiai Magyar írás című irodalmi folyóirat
Darkó István által jegyzett, 1932-es szerkesztői beköszöntőjében, amely azokra az értékekre figyelmeztetett, amelyeket a kisebbségi irodalmak jelentenek a nemzeti irodalom
számára: „a kiforrt, új kisebbségi életforma - olvasható itt - a magyarság egyeteme számára is óhajtott és követett példa legyen, amely új alapokkal erősítse meg az összmagyarság életét is".
Az erdélyi magyar irodalom képviselői rendre a nemzeti irodalommal fenntartott
közösség mellett nyilatkoztak, ennek a közösségtudatnak a fontosságára figyelmeztetett az anyaország írói részéről a két világháború közötti korszak legnagyobb szellemi
tekintélye: Babits Mihály is, midőn több alkalommal véleményt mondott az erdélyi
irodalom és általában a magyar kisebbségi irodalmak helyzetéről és eredményeiről.
Először 1929-ben adott átfogó^ értékelést az erdélyi magyar irodalom törekvéseiről,
midőn a Budapestre távozott Aprily Lajos szerkesztői tisztjét Kuncz Aladár vette át,
s őtőle kért az Erdélyi Helikon számára olyan programadó tanulmányt, amely az Erdélyben is követendő „egyetemes magyar szemléletnek a célkitűzéseit" világítja meg.
Babits erre a felkérésre írta és jelentette meg az Erdélyi Helikonban Európaiság és
regionalizmus című tanulmányát, amely a címében megjelölt két fogalom viszonyát
tisztázva az európai hagyományok és szellemiség követésének jelölte meg a kisebbségi
irodalmak feladatát. A következő alkalommal, 1931-ben Tabéry Géza Emlékkönyv
című művéről írván hangsúlyozta azt, hogy a kisebbségi magyar irodalomnak a magyar
nemzeti irodalom keretén belül kell a maga természetes helyét megtalálnia: „az erdélyi
irodalomnak, éppen saját eszméjénél fogva, mely megveti a »hatalmak és határok«
esetlegeit, intenzíven vissza kell kapcsolódnia az egységes magyar irodalom vérkeringésébe. Táplálni azt nemes eszméjével, szabadabb légkörével - s táplálkozni annak szélesebb gyökerű erejéből." Ez a nézet a harmincas évek hazai és erdélyi magyar íróinak
általános meggyőződését fejezte ki.
A fejlődés párhuzamai
A magyar kisebbségi irodalmakat nemcsak deklarációk fűzték a nemzeti irodalom
egészéhez, fejélődésüknek egész menete a lényegi közösség mellett tanúskodott. A pon-

62

tiszatáj

tos megfigyelések azt igazolják, hogy a nemzetiségi irodalmak irányzatainak, mozgalmainak és poétikai változásainak története szinte párhuzamosan halad a hazai irodalom
eszme- és poétikatörténeti alakulásával. A húszas évek avantgarde áramlatai és újrealista
törekvései éppúgy párhuzamosan jelennek meg a hazai és a nemzetiségi irodalomban,
mint a harmincas évek népi törekvései, költői mitologizmusa és intellektualizmusa,
vagy „valóságirodalmának" dokumentarista áramlata. Ugyanez elmondható az ötvenes
évek újnépies költői törekvéseiről, a hetvenes évek avantgarde irányzatairól, nyelvkritikai módszeréről, szövegalkotó kísérleteiről vagy a nyolcvanas évek posztmodern
áramlatairól.
Éppen ezért nemzeti irodalmunk áramlatait és jelenségeit nem egymástól elkülönítve, hanem egymással összefüggésben kell tárgyalnunk. Elképzelek egy 20. századi magyar irodalomtörténetet, amely az erdélyi Dsida Jenőt vagy Szemlér Ferencet
természetesen a Nyugat „harmadik" költőnemzedékének képviselői között helyezi el,
Jékely Zoltán, illetőleg Vas István mellett. A magyar népi irodalom hazai, erdélyi, felvidéki és vajdasági alkotó egyéniségeinek is ugyanabba a történeti fejezetbe kell kerülniük, azaz Szabédi László, Kiss Jenő és Horváth István helye ott van Erdélyi József,
Gulyás Pál és Sinka István közelében. Ugyanígy a hatvanas-hetvenes évek magyar
avantgarde-ját is együttesen kellene tárgyalni, teljesen függetlenül attól, hogy a budapesti irodalmi élet, az újvidéki Uj Symposion, a kolozsvári Echinox vagy a párizsi
Magyar Műhely volt a közvetlen szellemi környezete. Az országok szerint történő
elkülönítésnek legfeljebb az irodalmi élet intézményrendszerének tárgyalása során lehet helye.
Irodalomtörténeti tény, hogy a szomszédos országokban élő magyar kisebbségi
irodalmakat mindig sokkal több szál fűzte a nemzeti irodalom fejlődéséhez, mint a velük egyazon országban élő „többségi" nemzet irodalmához, annak ellenére, hogy szinte
minden, de főként román részről, történtek kísérletek arra, hogy a kisebbségi irodalom
fejlődéstörténetét a többség irodalmának történetébe ágyazzák bele. (Romániában még
román irodalmi lexikon is felvette címszavai közé az erdélyi magyar irodalom néhány
kiemelkedő képviselőjét, és sajnos az is megesett, hogy annak idején a budapesti Európa Kiadó román novellaantológiájában vegyültek el a román írók között az erdélyi magyarok!) A többségi irodalommal kialakult kapcsolatok jórészt művelődéspolitikai
jellegűek voltak, és voltaképpen beilleszthetők a kelet-közép-európai irodalmak általánosabb fejlődéstörténeti hasonlóságainak keretei közé. A részeire bomlott magyar irodalom mindig is a nemzeti kultúra belső szolidaritásának és egységének mélyen átélt
erkölcsi posztulátuma következtében jelölte ki helyét az európai irodalmak családjában, az irodalmi kultúrák között.
Nemzetfogalom a széttagoltságban
A sohasem kívánt, mégis bekövetkezett széttagoltság következtében azonban a magyar irodalmi, mi több, a magyar nemzeti tudat szerkezetének is át kellett alakulnia.
Európában hagyományosan kétféle nemzetfogalom jött létre, az egyik a francia felvilágosodás, a másik a német romantika szellemi műhelyében. A felvilágosodás filozófusai
az „államnemzet", illetve a „politikai nemzet" ideológiáját hirdették meg, azaz az állampolgárság kritériumával határozták meg a nemzeti identitást, és egy erős központi hatalom által akartak a nyelvileg és etnikailag heterogén államalakulatokból egységes
„nemzetállamot" és „politikai nemzetet" létrehozni. Terveiket „klasszikus" formában

1994. december

63

az erőteljesen, esetenként könyörtelenül központosító francia politika hajtotta végre:
az a francia állam, amely a 18. század elején még lakosságának közel felében nem franciául beszélő etnikai csoportokból állt (bretonokból, occitánokból, provanszálokból),
a 19. század végére már szinte csak a francia etnikumot ismerte (és ismerte el).
Ugyanezt a politikai gondolkodást érvényesítette és érvényesíti a legtöbb középés kelet-európai állam, legerőteljesebben Románia: nemcsak a közelmúltban elsodort
sztálinista-fasiszta rezsimben, hanem már a két világháború közötti polgári korszakban
is. Hasonló törekvések figyelhetők meg a függetlenné vált második Szlovák Köztársaságban is, amely a maga törvényhozásával, így nyelvi, helységnév- és anyakönyvezési
törvényeivel a szlovák nyelvnek kíván uralkodó pozíciót adni, politikai gyakorlatában
pedig időnként még azokat a határokat is túllépi, amelyeket az „államnemzeti" és
„nemzetállami" ideológia megjelöl.
A „politikai nemzet" koncepciójával szemben állt a német romantikus bölcselők,
mindenekelőtt Herder és a Schlegel fivérek „kultúrnemzet" fogalma. Ez, már a német
széttagoltság következtében is, azt hirdette, hogy valamely nemzet összefogó ereje nem
a közös állam, hanem a közös nyelv, a közös etnikai és történelmi tudat, a közös kultúra
és hagyomány. Ez a felfogás érvényesült több közép-európai ország vagy nemzet
esetében, így a 19. századi lengyel irodalomban, amely a háromfelé szakított lengyel
nemzet közös identitását a lengyel kultúrában találta meg. A 19. században máskülönben is általános jelenségnek számított, hogy a nemzet fogalmát nem a körülhatárolt államterület vagy az intézményes állami szuverenitás, hanem a közös nyelv és kultúra
határozta meg. Ebben az értelemben alkottak nemzetet az olaszok és a finnek is.
Hasonló gondolkodást kíván a magyarság jelen helyzete: a magyar irodalmat nem
azonosíthatjuk Magyarország irodalmával, és a magyar nemzetet sem határozhatjuk
meg a magyar állampolgárok közösségeként. Már azért sem, mert ebbe a közösségbe
más nemzetek - szerbek, horvátok, szlovákok, németek és románok - gyermekei is
beletartoznak, ha viszonylag kis számban is.
A magyar irodalmat éppen ezért úgy kell definiálnunk, mint a magyar kultúrközösség irodalmát, akkor is, ha ezt a meghatározást még ma sem méltányolják határozott egyértelműséggel és ismerik el teljes mértékben a szomszédos államokban érvényesülő nemzetiségpolitikai ideológiák. A határokon túli magyar irodalmak jelen helyzetét és lehetőségeit ugyanis ma is az szabja meg, hogy a többségi nemzetek hatalmi
intézményei milyen mértékben fogadják vagy tűrik el a magyar kultúrközösség eszméjét. Ebben a tekintetben, mint közismert, igen különböző állásfoglalások (és politikai
gyakorlatok) érvényesülnek. Románia a legutóbbi változásokig egyáltalában nem tűrte
el a „kultúrnemzet"-i koncepciót, ellenkezőleg, hosszú éveken keresztül a „magyar
nyelvű román irodalom" képtelen fogalmát akarta ráerőltetni a kisebbségi szellemi élet
intézményeire; Csehszlovákia valamivel türelmesebbnek bizonyult, korábban Jugoszláviában, újabban pedig Kárpátalján bizonyos fokú tolerancia volt tapasztalható. Kívánatos volna, hogy Romániában és Szlovákiában is elismerjék a kormányzatok a Kárpátmedencében éiő magyarság kulturális nemzeti egységének elvét, habár a román és a
szlovák nacionalizmus hagyományai és újabban szerzett tapasztalataink szerint inkább
kiéleződő szellemi küzdelmekre számíthatunk.
Igazából csupán egy közép-európai politikai, gazdasági és szellemi integráció növelné meg az egyetértés és a kisebbségi kultúrák iránt tanúsított tolerancia esélyeit.
Ennek az integrációnak azonban mostanában megfogyatkoztak a reményei, sőt ellenkezőleg, a közép-európai régió komo y veszedelmeket magában rejtő dezintegrációjá-

64

tiszatáj

nak a tanúi vagyunk. Ez a dezintegráció a kisebbségellenes türelmetlenségtől egészen az
úgynevezett „etnikai tisztogatás" bevezetéséig, azaz a szabályos lömeggyilkosságokig
rejt magában súlyos politikai veszélyeket.
Azt azonban egyértelműen meg kell állapítanunk, hogy a nemzetiségi irodalmakkal kapcsolatos korábbi felfogásokat és reményeket - hasonlóan más közép- és keleteurópai elképzelésekhez - semmiképpen sem igazolta a történelem. A nemzetiség fogalma csupán üres szólam lehetett akkor, amidőn egy nemzeti kisebbségnek, mint az
erdélyi vagy a felvidéki magyarságnak, sokan a kulturális leépülés, az identitástudat
módszeres lerombolása, és végül az erőszakolt beolvadás vagy éppen a teljes kiszolgáltatottság, egyáltalán a „másodrendű állampolgárság" sorsát szánták, és úgy is kezelték
őket, mint az államban megtűrt „másodrendű" és fegyelmezésre szoruló polgárokat.
A „nemzetiségnek" az a fogalomköre, amelyet a közép- és kelet-európai hivatalos
jogi és társadalomtudományi gondolkodás kialakított - és amely valójában a szovjet
nemzeti ideológiára épült - , ezért tulajdonképpen használhatatlanná vált, következésképp teljesen új elméletet kell kidolgozni, és ennek a kisebbségtudományi elméletnek
csakis a nyugati demokráciák társadalomtudományi eredményei és kisebbségpolitikai
gyakorlata képezhetik az alapját. Igen jellemző, hogy az erdélyi magyar publicisztika
ma már egyértelműen elutasítja a „nemzetiség" fogalmát, és csakis a „nemzeti kisebbség" fogalmával operál. Sőt azóta számosan elutasítják a „kisebbség" fogalmát is, mint
amely eleve a hátrányos helyzet elfogadását jelenti, és helyette más terminust követelnek. Ilyen új fogalom azonban egyelőre nem jött létre, ezért pillanatnyilag egy terminológiai zűrzavar állapotában vagyunk.
N e m z e t i elkötelezettség és irodalmiság
A kisebbségi magyar irodalmak Janus-arcot mutatnak felénk: egyfelől a maguk
nemzeti (nemzetiségi) felelősség- és szerepvállalásában, másfelől abban az irodalmiságban, amelynek mérték mindig az esztétikai érték, és sokak véleménye szerint sohasem
e nemzeti jellegű közösségi szolgálatvállalás. Ez a szolgálatvállalás mindazonáltal elválaszthatatlan a kisebbségi magyarság irodalmától, minthogy voltak korszakok, amidőn az irodalomnak kellett vállalnia azt, hogy minden áttételezés nélkül a nemzeti élet
egyetlen otthona, műhelye és megnyilvánulása legyen. Ebben a helyzetben az irodalom
nem pusztán a kultúra központi régiójában foglal helyet, ahogy ezt a közép- és keleteurópai hagyományok megszabták, és nem is egyszerűen „a szellemi élet mindenese",
ahogy ezt ugyancsak a közép-európai irodalmakról szólván - Közép-Európa című 1932-es
tanulmányában - Németh László megállapította, hanem maga a nemzeti élet, az önazonosság hordozója, a megmaradásnak egyetlen stratégiája. Azaz, nem pusztán irodalom,
ha mindenekelőtt természetesen irodalomnak kell is lennie.
Az utolsó két évszázad folyamán alighanem két nagy fordulatot (paradigmaváltozást) ért meg az európai irodalom (a világirodalom). Az elsőt a romantika, elsősorban
Herder és a Schlegel testvérek történelem- és művészetbölcselete hozta, amely az egész
kontinensen, de főként a közép- és kelet-európai régiókban szervesen összekapcsolta az
irodalom és a nemzet ügyét, és az irodalmat tette meg a nemzeti szellem és identitás
legfontosabb letéteményesének. Ennek a fordulatnak a nyomán bontakozott ki a magyar nemzeti irodalom is, mondjuk Berzsenyi Dániel és Kölcsey Ferenc romantikájától
kezdve, és ennek a „herderi" fordulatnak a szellemisége él tovább a kisebbségi magyar

1994. december

65

irodalmi kultúrákban, mondjuk, Reményik Sándor és Győry Dezső költészetétől,
Herceg János és Kós Károly regényeitől kezdve még: Sütő Andrásig, Dobos Lászlóig,
Gion Nándorig, Kányádi Sándorig, Tőzsér Árpádig és Fehér Ferencig.
A második nagy fordulatot a huszadik század átalakult világképe és új bölcselete
indította el, méghozzá két módon, két áramban: egyrészt az egzisztencialista filozófia,
másrészt a modern nyelvfilozófia áramában. És ha az első nagy fordulat Herder, akkor
a második Heidegger és Wittgenstein nevéhez köthető. Ennek a fordulatnak a jegyében
válik az irodalom előtt álló nagy kihívássá egyrészt maga az emberi létezés, amelyre elsősorban az irodalom, a művészet képes választ adni, minthogy az emberi lény leginkább
a művészi alkotásban tud azonosulni önmagával és a léttel. Ahogy Heidegger írta nevezetes, Hölderlin és a költészet lényege című tanulmányában: „a költészet a lét és a dolgok alapító megnevezése - nem tetszőleges mondás, hanem az, ami által válik csak minden nyilvánvalóvá, amit aztán a mindennapi beszédben megbeszélünk és elintézünk."
A másik, az irodalom előtt álló nagy kihívás pedig maga a nyelv,^ az a tény, hogy az
ember a nyelv által azonosítja önmagát, és az emberi létezés valójában a nyelv által
történt létezés, amiből az is következik, hogy az irodalom nem etikai vagy bölcseleti
mondanivalója, hanem csupán nyelvi és poétikai felépítése által létezik, következésképp a műalkotásnak nincs nemzeti felelőssége és morális célzata.
A magyar irodalom „heideggeri" fordulata tulajdonképpen már a két világháború
között végbement: Kosztolányi Dezsőnél, Szabó Lőrincnél, József Attilánál, s az elmúlt évtizedben bontakozott ki a szemünk láttára a „wittgensteini" fordulat: a neoavantgárd és posztmodern írók műveiben. Mindez azonban nem teszi érvénytelenné
a „herderi" szellemiség és kultúra hagyományait és jelen idejű érvényességét: azok, akik
az emberi létezés abszurd tapasztalataival vagy éppen magával a nyelvvel küzdenek,
nem kell, hogy elutasítsák a nemzeti közösség iránt érzett felelősségtudatot. Különösen
a kisebbségi létben, ahol többnyire nincs is mód arra, hogy valaki kivonuljon a szellemi küzdelmek arénájából, és magát a létezést szemlélve vagy a nyelvfilozófiák tanításai
között búvárkodva építsen magának személyes identitást.
Talán nincs is szükség ilyesmire, a műalkotás értékét ugyanis nem az dönti el,
hogy valaki milyen paradigmához igazodik. A valóban értékes műalkotásokat sohasem
lehet egyetlen irodalmi paradigmához hozzákötni, és az irodalom általában mindig
több mint pusztán irodalmi értékek együttese. Alighanem igaza van T. S. Eliotnak, aki
a következőket jegyzi meg: „Az irodalom »nagyságát« nem lehet kizárólag irodalmi
értékmérőkkel meghatározni, bár nem szabad elfelejteni, hogy azt, vajon valami irodalom-e avagy sem, csakis irodalmi értékmérőkkel határozhatjuk meg." Vajon miben
állnak azok az „irodalmon kívüli" minőségek, amelyek megszabják valamely műalkotás „nagyságát"? Ezek között minden bizonnyal ott vannak a műalkotásban kifejezésre
jutó gondolat és erkölcs értékei, következésképp a nemzeti identitás és kultúra fenntartásának értéke is. Erre utal különben René Wellek és Austin Warren ismert irodalomelméleti kézikönyve (Az irodalom elmélete) is, midőn az írói alkotások értékelésének
két alapvető kritériumát a következőképp jelöli meg: „a művészet mint öncél s a művészet mint közösségi rítus és kulturális kötőerő". A „közösségi rítus és a kulturális kötőerő" pedig kétségkívül magába foglalja a nemzeti szerep- és feladatvállalást, azaz az irodalom „herderi" paradigmáját és szemléletét.
Az irodalmi paradigmák általában különben sem érvényesülnek a maguk vegytiszta mivoltában, és éppen a kisebbségi magyar irodalmak példázzák azt, hogy a „herderi", a „heideggeri" és a „wittgensteini" irodalomfelfogás tulajdonképpen nemcsak

66

tiszatáj

összefér egymással, hanem szintézisbe is hozható. Ezek az irodalmak számos olyan
művet kínálnak számunkra, amelyek átfogó módon több irodalomfelfogást és paradigmát is képviselnek. így Kányádi Sándor nagyívű költeménye: a Halottak napja Bécsben, Dobos László természeti és történelmi katasztrófákat együttlátó „dunai" regénye:
az Egyszál ingben, Gion Nándor nosztalgikus történelmi parabolája: a Virágos katona,
Szilágyi István mítoszregénye: az Agancsbozót, vagy Sütő András bibliai fogantatású
drámai példázata: a Káin és Abel egyszerre és egymástól elválaszthatatlanul mutatja a
„herderi" és a „heideggeri" paradigmák tulajdonságait, hiszen mind a három az emberi
létezés végső dolgait ragadja meg, egyszersmind a kisebbségi magyarság, az egész magyarság „sorstapasztalatait" fejezi ki. Szilágyi Domokos, Cselényi László, Tolnai Ottó
és Szőcs Géza költészetének pedig van egy „wittgensteini", tulajdonképpen nyelvkritikai és van egy „herderi": a kisebbségi magyarság tapasztalatait összegző karaktere. Minden arra utal, hogy a nemzeti elkötelezettséget, a nemzeti felelősségvállalást és az irodalmiságot nem lehet egymással szembeállítani.
Egység és különbözés
A kisebbségi irodalmak és a magyar nemzeti irodalom kapcsolata természetesen
idővel megváltozott, ha teljes mértékben nem alakult is át. A két világháború közötti
korszakhoz képest a magyar kisebbségek erősebben kezdtek integrálódni a szomszédos
országok társadalmába, ez nagyrészt az akkori diktatórikus jellegű társadalomszervezés
történelmi következménye volt, ugyanakkor növekedett a kisebbségi irodalmak autonómiája. A végbement fejlődés, illetve ennek előre látható további menete olyan többközpontú magyar irodalmat alakít ki, amelynek csak az egyik, bár kétségtelenül a legerősebb ága a magyarországi magyar irodalom. A magyar nemzeti irodalom struktúrája
ennek következtében sajátos irodalmi „respublicára" hasonlít: ebben a „köztársaságban"
a hazai irodalom mellett el nem hanyagolható szerepe van a romániai, a csehszlovákiai,
a jugoszláviai, a kárpátaljai, illetve a nyugat-európai és tengerentúli magyar irodalomnak. Ennek az irodalmi „respublicának" az egység és a különbözés a lényegi tulajdonságai: egység az irodalom nyelvi, etnikai, történelmi és kulturális sajátosságaiban, különbözés társadalmi feltételeiben, konkrét nemzetiségi és részirodalmi feladataiban.
Mindez megváltoztatta a magyar kisebbségi irodalmak önismeretét és kötődésrendszerét: ennek az önismeretnek és kötődésrendszernek az újszerű meghatározását
először az irodalmi életben közkeletű „kettős kötődés" elmélete próbálta elvégezni.
Közismert, hogy ez az elmélet a nemzetiségi irodalmak egyrészt etnikai, nyelvi és kulturális, másrészt állampolgári és társadalmi kötődését tételezte, és ennek keretében
egyaránt kifejezte a széttagolt magyar irodalmi kultúra egységének és különbözőségének tudatát. Természetesen ennek az elméletnek az értelmezését is alaposan átalakította
a változó idő. Ma már egy „harmadik", talán mindennél fontosabb kötődésről is beszélünk, arról, hogy a kisebbségi irodalmaknak elsősorban az erdélyi, a szlovákiai, a vajdasági és a kárpátaljai magyarság etnikai és kulturális fennmaradását kell szolgálniuk, és
ezzel bizonyos regionális elkötelezettséget és érdeket kell kifejezniük.
Erről beszélt Kányádi Sándor, midőn egy 1967-es bécsi előadásában a következőket állapította meg: „íme költészetünk személyleírása. Neve: romániai magyar költészet. Állampolgársága: román. Nemzetisége - nyelve, hagyományai: magyar. [...] Szülőanyja és dajkája: Erdély szellemi öröksége, az a szellem, melynek védőszárnyai alatt
addig is több komoly magyar, román és szász kulturális kezdeményezés vált valóra,

1994. december

67

s hagyott századokra visszamenően emléket, értéket maga után." Ezenkívül a „kettős
kötődés" elmélete által megjelölt állampolgári elkötelezettség is csak úgy lehet igazán
érvényes és tartalmas, ha az egyenjogúságra, a személyi és közösségi jogok érvényesülésére, illetve egy működő kulturális autonómiára támaszkodik. Máskülönben nem
„kötődés" ez, hanem kiszolgáltatottság, amely a kisebbségi irodalomnak nemcsak fejlődését, de puszta fennmaradását is lehetetlenné teszi.
A „kettős" vagy éppen „hármas" kötődés elmélete bizonyára nem alakítja át radikális módon a szomszédos országokban kifejlődött magyar irodalmak „ontológiai" lényegét, azaz nem zárja ki őket a magyar irodalomból, s nem helyezi át őket más nemzeti irodalmak kereteibe. Ha az irodalmat a francia irodalomfilozófushoz, Roland
Barhes-hoz hasonlóan egyrészt úgy tekintjük, mint intézményt, másrészt mint művet,
illetve mint művek történeti és esztétikai rendszerét, a magyar nemzetiségi irodalmak
irodalomtörténeti elhelyezése is kettős lehet. Mint intézmény, a maga különleges helyzetének megfelelően működik, autonómiára törekszik, s amilyen mértékben a kisebbségi politikai gyakorlat ezt lehetővé teszi, kulturális autonómiaként kíván kapcsolatokat találni a többségi nemzet irodalmával, a kulturális autonómia szintjén fejezve ki a
nemzetiségi önrendelkezés általánosabb követelményeit. Mint mű, pontosabban mint
művek esztétikai és történeti rendszere viszont a magyar irodalom szerves részét alkotja, és természetes helyet foglal el a magyar nemzeti irodalom rendjében.
A magyar kultúra közössége - stratégiai feladatok
Meggyőződésem szerint nekünk most a kulturális közösség (a lényegi kulturális
egység) gondolatát, a nemzeti és szellemi összetartozás ügyét kell előtérbe állítanunk,
már csak a Közép- és Kelet-Európában tapasztalt történelmi átalakulások következtében is - minthogy ezek az átalakulások közelebb hozták hozzánk a magyarság kulturális közösségének helyreállítását, amely leginkább sürgető történelmi feladataink közé
tartozik. Mindez megköveteli a kisebbségi létben, illetve a szétszóródásban élő magyar
irodalmak intézményeinek közeledését: a folyóiratok, a könyvkiadók és az irodalmi
körök, egyesületek szoros együttműködését. A régiónkban bekövetkezett változások
után nem érhetjük be nemzeti irodalmunk elvi és lényegi egységének deklarálásával,
a következő évtizedben az irodalmi intézmények tartalmas és eleven kapcsolatát és
együttműködését kell létrehoznunk. Jelenti ez azt, hogy szerződéses viszonyra alapozott együttműködést kell teremteni a különböző országokban működő magyar könyvkiadók és folyóiratok között, és anyagilag, erkölcsileg egyaránt támogatni kell a kisebbségi létben dolgozó magyar kulturális intézményeket. A lehető legtermészetesebb
dolognak tartom azt, hogy kolozsvári, pozsonyi, újvidéki, ungvári vagy éppen bécsi,
párizsi, londoni és New York-i magyar írók budapesti, debreceni vagy szegedi folyóiratokban és könyvkiadóknál vállaljanak szerepet, és persze azt is, hogy magyarországi
írók szerepeljenek a szomszédos országok magyar irodalmi fórumain.
Szükség van arra is, hogy a kisebbségi magyar irodalmak adják fel azt a defenzív
magatartást, amelyet - kétségtelenül az adott ország nemzetiségi és kulturális politikájának nyomása alatt - időnként tanúsítottak. A hagyományos „kisebbségi beszédmód"
helyett egy új beszédmód kialakítására van szükség, amely elutasítja a történelmileg
kialakult kisebbségi önkorlátozást és a túlzó óvatosságot, meg tud küzdeni a szabad beszédért, és valóban a „sajátosság méltóságát" képviseli. A kisebbségi magyar irodalmak

68

tiszatáj

ugyanis nem állnak egyedül, hanem éppen az egyetemes magyar irodalom lelki közössége és belső szolidaritása következtében egy tizenöt milliós nemzet és egy európai
„kulturális középhatalom" integráns részét alkotják.
A Magyarországgal szomszédos országok politikájának és többségi kultúrájának
is meg kell értenie, hogy partnerük nem a kisebbségi magyar irodalom, hanem az egész
magyar irodalom, s a kisebbségi magyar kultúrákat nem kezelhetik egy sajátos nyelvi
„underground" kulturális képződményként, hanem csakis a magyar nemzeti irodalom
részeiként. Ugyanezt kell tudatosítani a magyarországi szellemi és politikai életben és
közvéleményben is, amely időnként maga is hajlamos arra, hogy a kisebbségi magyar
irodalmakban valamiféle kulturális egzotikumot lásson, és vele ne a természetes lelki
szolidaritás, hanem valamilyen paternalista gyámkodás jegyében tartson fenn kapcsolatokat. Ezért ezen a téren is közös töprengésre, és főként megoldásra váró kérdések
megfontolt elemezésére van szükség.
A tennivalók persze ennél is nagyobbak: irodalmunk nemzeti egységét, de talán
szívesebben mondanám így: közösségét, és ezáltal a magyarság kulturális egységét,
kulturális közösségét kell helyreállítanunk. Ezért a közösségért a diktatúra évtizedei
alatt is folytak küzdelmek, többnyire magányos partizánakciók, amelyek jobbára a hatalom gyanakvásával és rosszallásával találkoztak idehaza, és heves, olykor hisztérikus
ellenállást váltottak ki a szomszédos országok politikai és művelődéspolitikai köreiben.
Az elmúlt esztendőkben be tudtunk jelenteni és le tudtunk szögezni néhány alapelvet,
amelytől ma sem tágíthatunk. Ezeket az alapelveket mindenképpen érvényesítenünk
kell a szomszédos népekkel és kormányokkal a közeljövőben meginduló tárgyalások és
egyezkedések során: a közép-európai egyetértés és együttműködés kialakításának folyamatában.
Ilyen alapelv, talán az elsők elseje: a magyar nemzeti kultúra (és irodalom) megbonthatatlan közösségének tétele. Ennek az alapelvnek a képviselete elengedhetetlen
a következő években: újólagos feladása vétek volna, okos érvényesítése halaszthatatlan
feladat. A mi felelősségünk sem kisebb, mint a reformkori vagy a Trianon utáni irodalomalapítóké volt valamikor. „Előttünk egy nemzetnek sorsa áll" - mondhatjuk
Vörösmartyval, annak is tudatában, hogy a magyarság számára a nemzet és a nemzeti
irodalom fogalma mindig szorosan összetartozott, s annak tudatában, hogy amit a
történelmi események erőszakos kényszere megbontott, azt a szellemnek kell ismét
egybefognia.

69

1994. december

MÁRTONFFY

MARCELL

„Cserépedényben őrzött kincs"
A KERESZTÉNY HAGYOMÁNY- ÉS KULTÚRAÉRTELMEZÉS
N É H Á N Y KÉRDÉSÉRŐL
1. Változó és maradandó
Ha a 20. század megújuló teológiai gondolkodása, a hitértelmezés műhelymunkája
a vallásos hit közvetítésére hivatott közösségek, a történelmi egyházak kulturális arculatát vizsgálja és a világi kultúrával való párbeszédének esélyeit latolgatja, alighanem
bonyolultabb helyzetben van, mint a laikus társadalomtudomány. A keresztény köztudat számára pár évtizede még kétségen felül állt, hogy a lélek előbbvaló a testnél, az
aszkézis az öröm érzéki tapasztalatánál, az egység a sokféleségnél, az akarat és az értelem az érzésnél és az érzékelésnél, az örökkévalóság az időnél.
Az intézménnyé szilárduló egyház akkor kapta legsúlyosabb feladatát, amikor
szembesült a múló idő kérdésével. A keresztény hit eszkatológikus lendületét, a feszült várakozást, amely a közeli beteljesedésre irányult, már az első évszázadokban felváltotta a történelemmel való elkerülhetetlen együttmenetelés kényszerének felismerése és a hosszúra nyúló várakozás teológiai feldolgozásának szükségessége. Az egyház
első nagy inkulturációs lépése, szövetsége a hellén kultúrával, máig uralja a kereszténységnek az időről és örökkévalóságról alkotott felfogását. A neoplatonizmus szellemi
hatásának eredményeképpen az egyházszerkezet olyan piramidális formát öltött, amely
alkalmasnak tűnt az örök igazságok átadására - a megvilágosult hierarchia felől a tanulatlan nép felé - , egyszersmind szándéka szerint az időben, a történelem viszontagságai között meg is jelenítette, ami örök és változhatatlan. E modell kockázata, hogy
egy történelmi, az időnek alávetett mintát örökkévalónak nyilvánítson.1 A hagyomány olvasatait folyamatosan felfrissítő, elsősorban pedig a jelenre és a jövőre összpontosító figyelem, a kinyilatkoztatott tanítás e hármas perspektívája könnyen felcserélhető a múlthoz való ragaszkodással. Ekképp a „kontraszttársadalom"' hivatását
hordozó egyházban gyengülhet a kontraszthatás. A hagyomány dinamizmusa, a megőrző újjáteremtés, a Törvénnyel és a Prófétákkal folytatott párbeszéd tipológiai lendülete jegyében jöttek létre az Újszövetség könyvei. E lendület megtorpanása a kinyilatkoztatás kulturális beágyazódásának kétértelmű kísérőjelensége. Mivel értékek
egész sorát rögzíti, ill. teremti, kiegyensúlyozott kritikával csak nagy időtávlatból
szemlélhető; ugyanakkor kétezer év történelmi tapasztalata nyomán legalábbis nagy
vonalakban világosan kirajzolódik, hogy melyek azok a társadalmi szerepek, amelyek
az alapító elbeszélés, az evangélium fényében a polisz kultúrájával történt találkozások
felülvizsgálandó eredményeinek tekinthetők. A nemrég elhunyt kiváló protestáns
teológus, Vályi Nagy Ervin szerint a premodern társadalmakban a vallás legitimátor
funkciójának elfogadása jelentette azt a csapdát, amelyet keresztény egyházaknak nem
sikerült elkerülniük, de ezzel analóg módon a modern társadalmak is felkínálják azt
a csábító, mivel kétségkívül fontos részfeladatot rejtő szereplehetőséget, amely elhomályosíthatja az üzenet eszkatológikus lényegét: s ez az egyházak animátor funkciója,

70

tiszatáj

a szociális gondok megoldásában való együttműködés, melynek ára esetenként a tanítás
eszkatológikus mozzanatáról való megfeledkezés lehet.3 Az idő feltartóztatása vagy
kritikátlan fejlődéshit - a vallás és a kultúrák valóban termékeny kölcsönösségét, a történelem teológiai kritikájának nézőpontjából, a jövőben ezek között a terelőutak között kell keresnünk.
A nehezen elmozduló platonikus modell érthetően kevéssé hatékony abban a társadalmi környezetben, ahol - régiónként egyelőre különböző mértékben - a modernizáció végbement, s ahol a történelmi idő teológiai értékelése, azaz értékként való felemelése az üdvösségtörténetről való gondolkodásba immár elodázhatatlan. Hiszen a
sokféleség magában az egyházban is végérvényesen megelőzni látszik az egységet, a hitértelmezésben az élő inspiráció a véglegesnek szánt megfogalmazásokat. A történetihermeneutikai interpretációk konfliktusa nélkül immár nem vethető fel sem igazság,
sem az egyházi megújulás kérdése. A dialógus ténye értékesebbé vált az örök értékek
monologikus hangoztatásánál, a megnevezés szabadsága és a látószögek sokasága, a teológia narratív kiindulópontja a statikus-ontológiai problémafelvetésnél. A mély és felelős önirónia, a formák s a reprezentáció belső kritikája pedig a történelmi előjogokra
hivatkozó pátosznál.
Ugyanakkor az egyre tagoltabb felszín alatt változatlan feladat azoknak az ősi
dichotómiáknak a tudatosítása és belső arányaik fontolgatása, amelyek kezdettől meghatározták vallásos kultúra és világi kultúra viszonyát. E kettősségek hagyományosan
ekképp fogalmazhatók meg: melyek az örök és melyek a mulandó értékek, mi abszolút
és mi relatív a kinyilatkoztatott hit hagyományában, mi az, ami az ember teremtményi
mivoltához hozzátartozik, s mi az, ami e lényeggel ellenkezik, biblikus szóval a bűn
következménye, mi az, ami a vallási gyakorlatban a profán kultúra hozadéka, és van-e,
ami a kultúrában kultikus gyökerekre utal, egyáltalán: érvényes-e és hogyan a sacrum
és a profanum különválasztása? S végül, maradt-e teendője a történelmi egyházaknak
e kérdések tisztázásában? Netán az „elvadult szent" (le sacré sauvage) jelenségeiből kiindulva merőben új vallási formák születésétől kell tartanunk, vagy esetleg az a jó, ha
ebben reménykedünk?
2. Azonosság vagy analógia?
A keresztény vallási kultúra és a világi kultúra maradandó szétválását a teológiatörténet és a művelődéstörténet közös területeinek több művelője a középkorra vezeti
vissza, nem utolsósorban arra a teológiai fordulatra, amelyet Aquinói Szent Tamás
valósított meg a Summa Theologiaeben. Tamás iskolájának elítélése 1277-ben (Étienne
Tempier párizsi püspök által, XXI. János pápa ösztönzésére) mintegy jelképes határvonalnak tekinthető. Az a teológiai rendszer, amelyet az Angyali Doktor a Summában
felépít, különválasztja a racionális megismerést a hitbeli megismeréstől - egy méltatója
szerint a „felvilágosodást" a „megvilágosodástól". Tamás a Nyugat-Európában arab
közvetítéssel újjáéledő arisztotelészi filozófiából kiindulva olyan gondolatformát rajzol
elénk, amelynek távolabbi következménye nem csupán a tudományos módszer polgárjoga s később a tudományos vizsgálódás viszonylagos függetlenedése a vallásos világképtől, hanem, egyebek közt, a „homo hierarchicus" és a „homo modernus" mindmáig
összebékíthetetlen kettőssége (jóllehet, Tamás kizárólag szolgálni, s nem bírálni óhajtotta kora egyházát). Érdemes egy pillantást vetnünk Szent Tamás munkásságának két,
egymástól szögesen eltérő megítélésére. Rövid összevetésüket azért is megkockáztathat-

1994. december

71

juk, mert mindkét gondolatmenet a modernség égisze alatt és védelmében kíván igazságot tenni a skolasztikus fordulat kérdésében. Az egyik Paul Tillichtől, századunk nagy
evangélikus teológusától származik, a másik Ghislain Lafont-tól, a kortárs katolikus
teológia egyik legjelentősebb képviselőjétől.
Tillich filozófiai háttere az egzisztencializmus, vallási-teológiai kiindulópontja viszont az az archaikus teológiai hagyomány, amely, a hit személyességét és az istenismeretre való kinyílás mindenkiben közös antropológiai adottságát hangsúlyozva, Szent
Ágoston meggyőződéséből indul ki. E meggyőződés szerint, Ágostont idézve, „ahol
megtaláltam az igazságot, ott Istenre találtam". És fordítva is igaz: az Istent felfedező
ember önmagára is rátalál. A lélek törekvése az, hogy meglelje a mindenkiben közös
Egyet; Isten az emberi megismerésnek nem tárgya, hanem alanya, tehát magának az Isten-kérdésnek is előfeltétele. Az Egy, az Igaz és - belőlük következően - a Jó azonosságának posztulálása kizárja a „kettős abszolútumot", Isten és a teremtett lét ama különválását, amelyet Tamás későbbi eszmélődése véglegesít. Ágoston nyomán mondhatja
Tamás kortársa, Szent Bonaventura és vele a ferences iskola, hogy „Isten kivált jelen
van a lélekben és így kivált jelen van a megismerésben". Ezért a kételynek sincs alávetve, legfeljebb a tudat hátterébe szorulhat. Mindig látjuk, de nem mindig figyelünk rá:
ezt a rossz mint privatio boni, a jó hiánya okozza. A sacrum tehát oly módon rejlik a
profanumban, hogy az ember a szívében őrzi szakrális lényegét. Ez a vallásfilozófia
egyik - és Tillich szerint egyedül korrekt - típusa, az ontológiai, amely úgy közelít Istenhez, hogy legyőzni igyekszik az elidegenedést, megszüntetni a távolságot. Az ontológiai istenismeret alapozza meg azt a misztikus tradíciót, amely szerint „Isten és a Lélek
között nincs idegenség, sem távolság" (Eckhart mester). Szent Tamás művét viszont
a kozmológiai istenismeret útjának kijelölése határozza meg: Tamás azt az irányt követi, amelyet Szent Anzelm szabott megállapításával, hogy ti. Isten nem a minden megismerés mélyén működő Egyetlen, hanem a megismerendő létező közül a legfőbb és
legvalódibb: ens realissimum. Tamás azzal, hogy különválasztja a bölcsességet (sapientia)
a tudománytól (scientia), vagyis a hit általi, érzék feletti istenismeretet a teremtett világra irányuló és az érzékekből kiinduló tapasztalati ismeretektől és a belőlük levont racionális következtetésektől, Istent a megismerés tárgyává fokozza le, amely ráadásul
nem is szükségképpen elérhető. O az okozataiban megnyilvánuló legfőbb Ok, kozmikus princípium, amelyre a látható világban vizsgálódó, saját törvényeinek engedelmeskedő ráció nem feltétlenül következtet. Tillich a skolasztika utáni bölcselettörténet
főbb állomásait végigjárva arra a meggyőződésre jut, hogy az egzisztencializmus filozófiai tapasztalatára építő teológiának, amely egyben a kultúra teológiája is, helyre kell
állítania az Ágoston és a középkori ferences iskola sugallta egységet. Isten ismeretére az
emberhez ember voltánál fogva hozzátartozó Inconditionné (Feltétlenség) tudomásulvétele vezet el, amely nem azonos az Abszolutummal (akit hagyományosan Istennek
nevezünk), hiszen az Abszolútum szó eloldottságot, különbözőséget, elkülönbözést
jelöl, míg a Feltétlen a legmélyebb Azonosság szava. A véges létező végességének elemzése szükségképpen elvezet a végtelen és feltétlen adottság felismeréséig. A vallás ontológiai megközelítése itt egészülhet ki, immár helytálló módon, a kozmológiaival: a teljesség
mint hiány, a szorongás, a gond, az értelmetlenség élménye negatív úton jelez az ember
eredeti rendeltetéséről, amely mind kulturális, mind természeti környezetében, az önmaguktól ismerős elvek (principia per se nota) fényében, vagyis a Feltétlenségről tudomást szerezve kíván visszatérni az Egy, az Igaz és a Jó teremtetlen, isteni egységéhez.
A kozmológiai megközelítés másik affirmatív útját a „teljesség", az „életlendület",

72

tiszatáj

a „Gestalt" (alak) fogalmai szegélyezik: ami feltétlen, mindig valamilyen konkrét tapasztalatban nyilvánul meg, mintegy tetten érhető a létélmény totalitásának szimbolikus és művészi kifejezéseiben.
Tillich végkövetkeztetése kizárja azt a kultúrát, amely nem vallási eredetű és lényegű volna. A kultúra transzcendenciája a belső figyelem, az Egyetlenre irányuló
szemlélődés számára mindenkor felismerhető.
Szerzőnk eszmefuttatása kísérlet a platonikus ihletű hagyomány összekapcsolására azzal a kultúrával, amely - szerinte - Tamás szellemi ténykedése nyomán szakadt el
vallásos gyökereitől, az ember isteni természetű középpontjától. Tillich nem megtéríteni akarja a kultúrát, hanem öntörvényűségén belül felismertetni kívánja egytörvényűségét, a sokrétűségében rejlő mély homogeneitást. Törekvésének kétségkívül elévülhetetlen érdeme, hogy nem szünteti meg az azonosság és a különbözőség dialektikáját,
minden kulturált dialógus alapját. Eszmélődésének misztikus kiindulópontját viszont
alig néhány évtized múltán is némiképp meghaladottnak érezhetjük. Végkövetkeztetését már nem: a kultúra hívő befogadójának alighanem örök feladata, hogy egységes
és Isten-központú világképébe beillessze az ember alkotta értékeket. Tillich középkori teológusai ugyanakkor egy olyan örökséget abszolutizálnak, amely nem csupán a
keresztény hithagyomány első és jóformán kizárólagos kulturális beágyazódásából fakad, s nemcsak szellemi kincsekkel gazdagította a keresztény hitközvetítés múltját,
nemcsak egészen ki nem merített tartaléka a jelenkor reflexiójának, hanem egyszersmind értékeivel együtt is terhes batyu. Hiszen az Egy megismerésére és a megvilágosodásra mint kiváltságos ismeretmódra alapozott gondolkodás létrehozta azt az egyházmodellt is, a közvetítésnek azt a rendszerét, amelynek érvénye a modernséggel
folytatott párbeszéd szempontjából megkérdőjelezhető. Tillich még úgy látta, hogy
a közvetlen istenismeret paradigmája a lélek és Isten kapcsolatának szolgálatába állítható,
s így a protestantizmus eredeti törekvésével összhangban, kiküszöbölhető annak a bonyolult közvetítőrendszernek, vagyis az egyházi intézménynek a túlsúlya, amelyet
szerinte Aquinói Szent Tamás meggyőződése csak tovább növelt. (A racionális megismerés és a hitbeli megismerés szétválasztása Tamásnál feltételezi a hitismeretet értelmező és közvetítő egyházi tekintélyt). Tillich arra talán kevésbé gondolt, hogy
Ágoston, de főként Bonaventura és a ferences iskola megvilágosodástana egy olyan
egyházszerkezetet legitimált, amely mindenekelőtt a szentségi hierarchia többletbölcsességére vezeti vissza tekintélyét, a teológiai tudományosság autonómiáját előszeretettel vonja kétségbe, s a világi kultúra isteni szikráira még Bonaventura után 700
esztendővel is gyanakodva tekint. Nem szólva arról, hogy épp az Egy vonzásának
jegyében az egyház gondolatformái számára nemcsak hogy hosszú időre szólóan idegen
maradt a Sokra, a Másra, magukra a Létezőkre csodálkozó, jelképesen „arisztotelészi"
arculatúnak tekinthető laikus kultúra, hanem évszázadokra megszűnt a dialógus lehetősége is.
Szent Tamás jelenkori olvasata azonban más irányba is terelheti figyelmünket,
s e tekintetben sokat köszönhetünk annak a századunkban végbement tomista megújulásnak, amely a középkori teológus művét kiemelte a hivatali skolasztika szűkös keretei közül, s olyan katolikus gondolkodók kiindulópontjául szolgált, mint Kari Rahner
és Marie-Dominique Chenu. Tamás ugyanis egyrészt nem az értelmi megismerés Istentől - egyébként csak üggyel-bajjal - elszakadó autonómiáját követeli, hanem teológiailag rögzíti a teremtés biblikus szemléletéből eleve adódó konzekvenciákat. Másrészt

1994. december

73

magát a teológiát is az ésszerűségek területére sorolva távlatot nyit az egyház önreflexiója, önkritikája, öntisztulása számára. Ha ugyanis - mint vallja - a természetet és a kultúrát önállóságában is az Isten felé való törekvés, a vágyakozás, az Istenhez rendeltség
jellemzi, akkor az is nyilvánvaló, hogy az isteni igazság közvetítésére szolgáló intézmény, az egyház a megismerhető, tehát az intellektus eszközeivel vizsgálható, felülvizsgálható valóság. Azaz kritikusan, járulékos - és mulandó - jegyeinek megújuló
elkülönítésével értelmezhető. Amikor Tamás távolságot teremt kultusz és kultúra között, egyszersmind a kultusz kulturális összetevőire is ráirányítja figyelmünket.
Ez a felismerés vezérli másik teológusunkat, Ghislain Lafont-t, midőn a tamási
analógia korszerű üzenetére összpontosít. Tamás természetfogalma elsősorban nem az
ontológia helyettesítése valamiféle elidegenedett kozmológiával, nem is annyira absztrakt fogalom, mely felváltja az istenismeret bensőséges közvetlenségét, hanem „a valóság elgondolásának művészete". Az a látásnál és szemlélésnél is erőteljesebb látomás,
amely mindvégig megőrzi az azonosság és a különbözőség feszes dialektikáját, s amely
az egységet kizárólag a teremtmény szabadsága, mivoltából következő mássága, a kölcsönösségben is megőrzött és méltóságát biztosító távolsága jegyében szemléli. Az a
misztikus „visszatérés" és „felemelkedés", amely a világ kultúrájában kizárólag az istenazonosság jelzéseire figyel, könnyen elvéti magát a létezőt, a különbözőt, azt, aki
visszatérni hivatott. Márpedig Tamás szerint a teremtés olyan létezők létrehívásában
áll, akik az istenhasonlóság mellett sajátos aktivitással rendelkeznek. Transzcendens céljukat és vágyukat a cselekvő értelem, az intellectus ágens mindenkiben egyedi, személyes, megismételhetetlen formát öltő tevékenysége rajzolja ki, főként annak szemében,
aki kinyilatkoztatott hit fényében közelít a teremtményekhez. Mivel a transzcendens
ismeret nem szükségszerű, az ezzel rendelkezők a teremtmény jogát becsülik meg,
amikor ezt az ismeretet nem kérik számon teremtménytársaikon. A szabadság ugyanis
egyrészt magában hordozza a távolság áldását, amennyiben ez teszi lehetővé az Isten
teremtette értelemnek a létezők felé való kibontakoztatását, másrészt az eltávolodás
kockázatát, ami minden valóban személyes kapcsolat velejárója. Tamás értékeli az ember testi mivoltát: individuációját az anyag által, az érzékek kronológiai elsőbbségét és
a szenvedélyek pozitív szerepét a megismerésben. Isten a vágy horizontján sejlik fel,
ugyanakkor az értelem használata - a kinyilatkoztatás tényeivel való párbeszédben közelebb vihet hozzá. A hitbeli ismeret nem fokozza le a racionális ismeretet. Ugyanakkor a megismerés legmagasabb foka, egyszersmind isteni oka és forrása a szeretet.
A nyelvhasználat alaptörvénye, az analógia pedig lehetővé teszi, hogy a valóság legkülönbözőbb szintjeiről értelmesen beszéljünk. Lafont szerint Tamás a dialogikus szemlélet megalapozója: a közelségben a távolságra, a különbözőségben a kölcsönösségre
ügyel és viszont.
3. A teremtés szabadsága a Bibliában
Tamás - jóllehet, fejtegetéseiben az allegorikus bibliamagyarázatokat a spekuláció
lendülete vezérli, s az elsősorban újszövetségi idézeteket alárendeli a dogmatikai igyekezetnek - bennfoglaltan a Teremtés könyvének ma is helytálló értelmezésére támaszkodik, amikor különbséget tesz az ismeretek területei és minőségei között.
A Genezis könyvében, az Isten teremtő munkáját hét napra tagoló első fejezet
végén, himnikus költemény hangzik el. Kezdősorainak gondolatritmusa kristálytisztán
fogalmazza meg a bibliai teremtéshit apóriáját:

74

tiszatáj

Megteremtette Isten
az embert a maga képmására,
Isten képmására teremtette
(Ter 1,27)

A korai keresztény századokban, a gnózissal vitatkozva az atyák elszántan védelmezték a teremtés szabadságának ortodox nézetét. A világ kezdetén a teremtő szeretet szabad gesztusa áll, nem az isteni lényeg szükségszerű emanációja. Az ember istenképmás-voltának lényeges eleme tehát épp a szabadság. Az ember nemcsak teremtett,
hanem megszólított lény is. Szabadsága teszi hitelessé azt az igent, amelyet az ember
istenképmás-mivoltában Teremtőjére és a Teremtő által jónak minősített világra válaszként kimondhat. A Biblia egyik legeredetibb kijelentése, hogy Isten szóval teremt,
s az ember szavával válaszol. A szabad válasz lehetősége viszont a különbözés tényén
alapul. A világ így természeténél - teremtettségénél - fogva dialogikus szerkezetű.
A képmás attól képmás, hogy hasonló, abban hasonló, hogy szabad, azért szabad, mert
különbözni képes, noha azért különbözik, hogy személyként válaszolhasson, s a párbeszédben kölcsönösségre lépjen. Az apória tehát végsősoron az, hogy az ember különbözősége által hasonló, ugyanakkor szabadsága a gyökeres elkülönbözés, a bűn lehetőségét
is magában foglalja. A Bibliából kiinduló teológiai reflexió ezért mindenkor szembesül
a teremtmény e tulajdonságával, melyről kimondatott, hogy jó, akkor is, ha, vagy épp
azért, mert a megszólítás visszautasításának kockázatát rejti. E kockázat, a Teremtő és
a teremtmény közti kölcsönösség, az emberi kapcsolatok mintájára, magában foglalja
a tiltás és az engedély mozzanatát. Az Istennek fenntartott paradicsomi terület, a jó és
a rossz tudásának fája korántsem az embert legnemesebb törekvéseiben korlátozni kívánó isteni önkény jelképe, hanem ellenkezőleg, a kapcsolat és az ismeret szabadságának feltétele. A személyes kapcsolatok szférájában valamennyi ismeret e szimbolikus
övezet tiszteletben tartásának, a Másikhoz való közelítés engedélyhez és tiltáshoz kötött lehetőségeinek és korlátainak függvénye. A Teremtés könyve szerint mind Istent,
mind pedig képmását az a szabadság jellemzi, amely a kapcsolatot az önátadás és a személyi integritás, a közelség és a távolság, az engedély és a tiltás pólusai közé állítja. „A titkokat ne lesd meg", halljuk József Attilát, ugyanakkor a titkok szabadon feltárhatók. A
titoksértés után a szimbolikus szakítás, a mítosz nyelvén a paradicsomból való kiűzetés nem meglepő: a szabadsággal történt visszaélés következményének fájdalmasan
ismerős tapasztalatát fogalmazza meg. Annál meglepőbb viszont a hűség és az áldás,
amellyel a teremtő az áldatlan helyzetben is elkíséri teremtményét. Egymáshoz rendeltségük alapja továbbra is a szabad kölcsönösség marad, a másságban feltáruló hasonlóság, titok és megismerés komplementaritása.
A II. vatikáni zsinat Gaudium et Spes című konstitúciója (Az egyház a mai világban) ugyancsak a teremtés és a szabadság pozitív tényének megerősítésével vezeti be
a jelenkor emberéről és kultúrájáról szóló fejtegetéseit (GS 12). A kultúra autonómiája
egyenesen következik a teremtés bibliai felfogásából. A különbözés általi hasonlóság
ténye ugyanakkor minden időben kényes feladattá teszi az arányok mérlegelését, és merőben ellentétes következtetésekre is alkalmat ad. A feszültség, szabadság és felelősség,
különbözés és függőség feszültsége, amit a képmás szó önmagában is érzékeltet, nem feloldásra, hanem fenntartásra és elfogadásra vár.
Hosszasabban elidőztünk a skolasztika ama fordulópontjánál, amelyet indokoltabb antropológiainak neveznünk, semmint kozmológiainak. Célom természetesen nem
az egyházi gondolkodás skolasztikus stádiumának értékelése, miként illetékességem

75

1994. december

sem terjed ki Szent Tamás művének tüzetesebb vizsgálatára. Csupán egy olyan gondolkodási modell ősére kívántam felhívni a figyelmet, amely kifinomult arányérzékével
a jelen korban is felkínálja a közelség és távolság ama szintézisét, amely a vallási kultúra
és a világi kultúra együttes elgondolásának alapja. Jelen töprengés nyilvánvaló hiánya
a hagyományos vallási kultúrkincs értékének hangoztatása, ez azonban evidenciák sorolását jelentené. Mindazonáltal a történelmi egyházak Európa-szerte hol keserűbben,
hol bátrabb bizalommal tudomásul veszik: a vallásos kultúra hegemóniájáról évszázadok óta nem beszélhetünk, és befolyásáról a mindennapok kultúrájára is egyre kevésbé, az ún. népi vallásosság pedig részben terhes, értékeit tekintve pedig veszélyeztetett
hagyományként, rezervátumba szorulva osztozik a folklór más megnyilvánulásainak
sorsában. Megvallom, hogy határértékként elfogadhatónak tűnik számomra a radikális
protestantizmus ama nézete, amely szerint a vallás szó a kereszténység szempontjából
inkább negatív jelentésű. A kollektív, rituális formák megmerevedésére vonatkozik,
szemben a hit döntést feltételező személyességével. „A vallás hitetlenség, tanította Barth,
ami azonban nem értékítélét, csupán ténymegállapítás". Mégsem kerülöm a vallás
kifejezést, hiszen még e szigorú szemlélet sem azonosítja a homo religiosus sajátos tartalmaival. A kollektív megnyilvánulások résztvevőitől, ha nem akarunk a felületes általánosítás hibájába esni, éppoly nehezen vitatható el a legmélyebb individuális-hitbeli motiváció, mint amennyire a legszemélyesebb opcióktól a következetlenség és a kiürült
szokások rögzülésének kísértése.
4. A keresztény kultúra fogalmához
Az olyan terebélyes és rendkívül tagolt embercsoportok, mint a történelmi egyházak és a sokféle szempontból leírható laikus társadalmak kapcsolatát az értékátadás
és az értékbefogadás nagy és szigorú játéka, a felelősség és a szabadság, az egyházak részéről a missziós tudat, és - elvben feltétlenül - a másság tisztelete jellemzi. A missziós
tudat maga is sokrétű, s már az Újszövetség létrejötte idején legalább két típusa rajzolódik ki. Az egyik a világ üdvösségének gondját az igaz tanítás és az erkölcsi szabályok
szigorú rendszerének kiépülése irányába terelő, s a tanítás és életmód mind egyetemesebb megismertetését célul kitűző teljességigény, amely - a különbözőség kisebb-nagyobb mértékű elfogadása mellett - az egyesítés jegyében munkálkodik. Ennek a törekvésnek volt közismert jelszava az „extra ecclesiam non est salus" (az egyházon kívül
nincs üdvösség), s maga a szemlélet akkor is érvényben maradt, amikor az egyház szót
már ökumenikusán, a szétvált felekezetek egyenrangúságának tudatában értelmezték;
sőt talán az ökuméné (az egyetemesség) fogalmának kiterjesztése azokra, akik nem tartoznak ugyan szervezetileg valamely egyházhoz, de törekvéseikben a humanitás értékeinek tisztelete nyilvánul meg, e missziós gondolkodás korszerűbb változata szerint
ugyancsak összeegyeztethető a láthatatlan egyház teológiai hipotézisével, az üdvösségre
meghívottak határokat nem ismerő, nagy gyülekezetével.
A másik, az egyházak fejlődéstörténete során némiképp elhalványult, ám Jézus
Krisztus szavával és életével ugyancsak megalapozható modell a szolgálat ingyenessége,
abszolútuma, vagyis eloldása mindenfajta érdektől - még az Isten szándékával megokolt érdekektől is. Ez a szemlélet a keresztények kisebbségi létének vállalásából indul
ki, s a kisebbségi lét elfogadását nem csupán a nagyegyház történelmi kudarcainak, relatív hatástalanságának, missziós bűneinek, a fizikai, kulturális vagy lelki, erőszak megnyilvánulásainak tanulságaiba való beletörődés sugallja, hanem az a meggyőződés is,

76

tiszatáj

hogy a Krisztus által meghirdetett szeretet alapvonása a szolgáló feltétlenség, s a „világ
üdve" annyiban múlik az egyházon, amennyiben az kinek-kinek a saját, személyvoltához méltó emberi kiteljesedését, a teremtett világban történő boldogulását szolgálja.
A „boldogok a szegények" jézusi mondása, az evangélium szíve olyan rejtett valóságot
takar, amely Isten ingyenes adománya az Isten Országának szimbólumával kifejezett
transzcendens valóságban, Isten Országát a földön viszont a szegényeknek szóval és
tettel, a szeretet és a szolgálat megannyi leleményével hirdetett örömhír kommunikálja. Az evangélium nem határolja körül a szegények világát: érthető tehát a fogalom bővülése: a Lukács-evangélium szegényekről, a Máté-evangélium lelki szegényekről beszél.
Jézus másik mondása tehát, hogy „szegények mindig lesznek köztetek", nemcsak a gazdasági szempontból szegény rétegekre vonatkoztatható, hanem a mindenkori emberre,
mint „hiánylényre" (A. Gehlen) is. A szolgálatnak ezért fontos, de nem kizárólagos színtere a hátrányos társadalmi helyzetűek világa. Ez azt is jelenti, hogy az emberi kultúra valamennyi területén van adnivalója az egyházaknak, amennyiben - hitük szerint az emberi teljesség üzenetét és ígéretét hordozzák. A szolgálat imperatívuszát szervesen
egészíti ki a kölcsönösség kultúrája, amelynek emblematikus összefoglalója Szent Pál
Rómaiakhoz írt levelének mondata: „Örvendezzetek az örvendezőkkel, a sírókkal pedig sírjatok" (12, 15). Az örvendezésben való részvétel a világ saját ünnepeinek elfogadását, az együttsírás a kereszténységnek a tragikum iránti érzékenységét, mindkettő
pedig a tanítás mellett a megértés megkerülhetetlen etikai normáját jelenti. A részvét,
a megértés, a belőlük fakadó ítéletmentesség, a „jók és gonoszakat" egyként elfogadó
szeretet (amely ugyanakkor nem szűnik meg éles figyelemmel különböztetni jóság és
gonoszság között: a keresztény hagyomány kezdeteitől fogva diakrisisnek, latin szóval discretionak nevezik a különbségtevésnek ezt az ítélkezéstől pontosan elhatárolható,
isteni ajándéknak tekintett képességét), a szolgálat ingyenessége, a feltétlen közösségvállalás minden teremtménnyel - mindezek olyan sarkpontjai a keresztény tanításnak,
amelyek akár a hit sajátos ellenkultúrá]ínak alakzatát is kirajzolhatják, amennyiben
megvalósulásukhoz az a többlettartalom, az egyenlőtlenek kölcsönössége szükséges, amely
az emberi együttélés társadalmi képleteinek egyikéből sem vezethető le, s amelyet a Biblia kegyelemnek hív. Az egyház jövője sokban múlik majd e kétféle missziós irány
okos összebékítésén. Az evangélium hirdetése nemcsak az átadás gesztusát, hanem a világban, „a történelem átvérzett szövetében" működő transzcendens szándék kiolvasását.
is jelenti. Ennyiben intő jel, hogy - többek között - Pilinszky költészete még nem
vált a hazai egyházi köztudat fundamentumának egyik jelentékeny rétegévé.
Az adakozó befogadás, amely a világ autonóm kultúrája iránti érzékenységet
- a különbözőségen alapuló egység kommunikációs mintája szerint - összehangolja az
evangélium alapgesztusainak ellenkultúrájával, az egyházi közösség esztétikai megjelenítésében is döntő szerepet játszhat. Nemcsak azáltal, hogy az egyház határozottabban
mondhat igent a művészi minőségre - szemben a giccskultúrával, templomon belül és
kívül - , valamint a „késő újkori" kultúra játékos megnyilvánulásaira, a kísérletező szabadságra, s azokra a fokozatokra, amelyek korunk emberét oly változatos távolságban
és közelségben láttatják a szorosan vett egyházi közösséghez képest. 7 Hanem azáltal is,
hogy liturgiájába, a kultúráktól függő kultuszba bebocsátja társadalmi környezetének
élményvilágát, nyelvét, képi-szimbolikus kifejezésformáit. Meggyőződésem szerint az
evangélium, noha feloldotta „szent" és „profán" térbeli határait, különbségüket nem szüntette meg. Szent ott van, ahol a feltétlen szeretet, valamint az adakozás egyszerű formái
találkoznak és kölcsönösségre lépnek a világ kultúrájának gazdagságával. És fordítva is:

1994. december

77

a kinyilatkoztatott tanítás gazdagsága a szegények - és szegénységünk - mélyvilágával.
E gazdag szegénység a hit felől nézve a teljesség vágyának kifejeződése, utópisztikus
természetű, vagy legalábbis heteronóm: valami másra, a Másikra utal, várakozik, átéli
a dialógus idődimenzióját, amelyben nem csupán válaszok léteznek, hanem ígéret is.8
A kereszténység alapító elbeszélése az ígéret mindenkor új megközelítést, értelmező
megtisztítását igénylő szimbólumaival járulhat hozzá leginkább az így kiterjesztett,
nagy párbeszédhez. A fentiek alapján talán kijelölhető a vallásos (közelebbről a keresztény) kultúra négy tartóoszlopa: az értelmi megismerés autonómiájának tisztelete;
a liturgikus közösség amely megújuló formákra ösztönző ősi szimbolikájában egyre inkább testvéri arculatot ölt, imádságos figyelemmel fogja fel, a másság és azonosság dialektikájával és rokonszenvével építi magába a világ és az „idők" jeleit; a közösségnek
és a közösség által a világnak nyújtott szeretetteljes szolgálat; és az eszkatológikus várakozás, amely a jelenbe köszöntő jövőre irányul, és a dialógust a bizalom idejeként
éli meg.
JEGYZETEK
1 A platonikus vagy „újplatonizáló" egyházképről 1.: Ghislain Lafont, Histoire théologique de
l'Église catholique, Paris 1994. A szerző felismerései jelen gondolatmenet egyik vezérfonalát alkotják.
2 G. Lohfink kifejezése, 1. a szerző művét: Milyennek akarta Jézus a közösséget? Egyházfórumkönyvek, Zürich 1992.
3 Vö.: Vályi Nagy Ervin: Vallás a teológiában - vallás a közéletben, in: Minden idők peremén.
Válogatott írások, Basel/Budapest 1993. 210-218. o.
4 Paul Tillich, Théologie de la culture, Paris 1959, 19-39. o.
5 Ghislain Lafont, L m. 176-184. o.
6 Idézi Vályi Nagy Ervin, i. m. 211. o.
7 A posztmodern keresztény értékeléséhez értékes szempontokkal szolgál Elmar Salmann filozófus, bencés szerzetes (Pontificio Ateneo S. Anselmo) előadása: Röntgenaufnahme unseres
postkonziliaren Seelenzustandes - Kircbe und Modeme (Róma 1994., kézirat).
8 A kultúra heteronómiájához és az újabb teológia válaszlehetőségeihez 1.: Ghislain Lafont,
Dieu, le temps et Pétre, Paris 1986.

78

tiszatáj

NÉZŐ
BERNÁTH

ÁRPÁD

Heinrich Böll Szentesen
Heinrich Böll 1944. július 9-én vasárnap egy német katonavonattal érkezett Szentesre. Jöveteléről még a helyi lap sem adott hírt. Nincs is ezen mit csodálkozni: bár
Böll már a 26. évét taposta, még semmit sem tett a halhatatlanságért. A háború kitörése
óta katonáskodó fiatalembernek csak egy célja volt, túlélni a harcokat. (Böll később
többször megírta, hogy korosztálya minden hat férfitagja közül csak kettő érte meg
a háború végét: így esélye a túlélésre kisebb volt, mintha a legvakmerőbbek „játékával",
az orosz roulett-tel kísértette volna a halált.) Szentesre is egy súlyos sebesülés juttatta,
itt, távol a balkáni fronttól kezelték egy német hadikórházban. A Szentesi Napló
egyébként azt sem találhatta feljegyzésre méltónak, hogy mikor települt a Böllt befogadó 2/601-es számú német hadikórház a városba. Pedig ez az esemény alaposan megzavarta az iskolák életét. A gimnázium épületét már május hónapban lefoglalták a kórház számára, később pedig kisajátították a Bartha János Téli Gazdasági Iskolát is. De
még a korabeli hivatalos iratokból sem tudjuk a németek mozgását pontosan megállapítani. Csak igen hiányosan maradtak fenn, s a megmaradtak sem mindig megbízhatóak. Fennmaradtak viszont Böll Szentesről írott levelei, amelyek így segíthetnek nekünk, hogy a város történetének egy jelentős szakaszáról pontosabb képet kapjunk.
A Csongrád megyei Levéltár Szentesi Fióklevéltárában őrzött polgármesteri iratok tanúsága szerint például a M. kir. szegedi 5. honvéd kerületi parancsnokság csak 1944. július hó 22-én jelölte ki a szentesi Apponyi téri „Téli Mezőgazdasági Iskolát" a Szentesre
települő német hadikórház fertőző osztálya számára. 1 De Böll levelezéséből kiderül,
hogy őt kezdettől fogva, vagyis július 9-től a mezőgazdasági iskola épületében helyezték el. Úgy látszik, a bürokrácia lassabban dolgozott, mint a megszálló hadsereg.
Böll természetesen mit sem tudott a kórház elhelyezésének legalitása körüli bonyodalmakról: számára az volt a fontos, hogy végre megfelelő körülmények közé került. Július 12-én azt írja Köln környékén élő feleségének, hogy amíg valóban súlyos
beteg volt, amíg magas láz is gyötörte, amíg sebesülése elfertőződhetett volna, koszos
szalmazsákokra fektették, nem tudott rendesen tisztálkodni, nem volt módja ruhát,
tiszta fehérneműt váltani. Szentesen, ahová már szinte felgyógyultán érkezett, fehér
ágyba került, szép és ápolt környezetbe. Böllnek arról sem volt tudomása, legalábbis
a levelek tanúsága szerint, hogy az ágyak, a mosdók és tükrök csak részben tartoztak
az iskola internátusának berendezéséhez. A kórház bútorzata ugyanis jórészt a szentesi
zsidó közraktárból származott - „használatra átadva" - , érkezését megelőzte a szentesi zsidóság deportálása. Az iratokból ez esetben sem kapunk tiszta képet: a már idézett
kerületi parancsnokság által kiadott megkésett utasítás szerint ugyanis a tanulóotthon
bútorait az iskola igazgatójának, s nem a német hadseregnek kell „leendő rendelkezésére" bocsátani, annál is inkább, mert az „ágyak stb. fertőző betegek által való használata
nemkívánatos, illetve aggályos". Az átadott zsidó ingóságot felsoroló listák pedig folya-

1994. december

79

matosan készülnek, még augusztusban is, amikor Böll már útban van Franciaország,
Metz városa felé, sőt már a hadikórház áttelepítésére is megkezdődtek az előkészületek.
A fertőzés miatti aggodalom - mi mindenre kell gondolni egy háborúban! - végül is
alaptalannak bizonyult: 1945 májusában Regele János megbízott igazgató jelenthette
főhatóságának, hogy az iskola épületében levő internátus „csak kismérvű rongálódást
szenvedett (falleverés, ablaktörés), az ágyak - 18 darab kivételével, mit az orosz parancsnokság kölcsönvett - megvannak."
De nem a Bartha János Téli Mezőgazdasági Iskola története a témám, hanem
Heinrich Böll szentesi tartózkodása, amelyet elsősorban kiadás előtt álló, a család által
rendelkezésemre bocsátott tizenkilenc szentesi leveléből ismerek, s amelyet rekonstruálni segíthet magyarországi élményeiből táplálkozó műveinek életrajzi olvasata,3 s nem
utolsósorban a szentesiek, a kortársak emlékezete is. Mit jelentett tehát Böll számára
az a huszonhárom nap, amelyet 1944. júl. 9. és 31. között Szentesen töltött? Először is
nyugalmat, időt az elmélkedésre: ez a bő három hét volt a háború hatodik évében, harmadik komolyabb, és mindhárom közül talán a legsúlyosabb sebesülése után Böll legbékésebb, leggondtalanabb időszaka. Ezt akkor értjük meg igazán, ha felidézzük a szentesi tartózkodást keretező történéseket.
Az év elején még Odesszában van, ahol az 1943. dec. 2-án szerzett fejsérülését kezelik. Ahogy gyógyul, egyre nagyobb távolságra tudják szállítani, s így egyre távolabb
kerülhet a fronttól is, de életkörülményei keveset javulnak. Nem tudja felvenni családjával a kapcsolatot. Több mint 100 napig nem kap hazulról levelet, s ezt nehezebben
viseli el, mint sebesülését. Felgyógyulása után rövid ideig a francia határ közelében állomásoztatják. 1944. máj. 17-én bevagonírozzák egységét, s elindul újra keletre, ismeretlen céllal. A magyar határt 1944. máj. 20-ról 21-ére virradó éjszaka lépik át Bruck an
der Leithánál. Útirány: Budapest, Debrecen, Erdély, Románia. 1944. máj. 25/26-án éjszaka érkeznek Iasiba. Már az első bevetésnél, 1944. máj. 31-én, a pünkösd utáni szerda
reggelén, 6 óra körül Iasi közelében egy gránátrepeszt kap a hátába. „Pont, amikor
megsebesültem és úgy-ahogy bekötöztek, orosz páncélosok törtek be és nekünk futnunk kellett; ezzel egy időben orosz gyalogságtól feketéllett minden 50 méterre előttünk! Ez volt a legrosszabb, ez a menekülés, de Isten megmentett és megőrzött" - írja
feleségének a halálos veszedelem után. Böllt visszaviszik Iasiba. Közben a Friessner tábornok parancsnoksága alatt álló német „Dél-Ukrajna" hadseregcsoport ellentámadása
megtörik, a front ezen a szakaszon megáll. Majd csak augusztus 20-án mozdul meg
újra, de ekkor már a Malinovszkij vezette második Ukrán Front tör át Bukarest és a
román olajmezők irányába. így Böll kórházvonata, amellyel jún. 2-án Iasit elhagyva
Magyarország felé vette útját, egy viszonylag békés világ felé halad. Jún. 5-én Sepsiszentgyörgyre érkezik. 5 Jún. 15-én elindulnak Sepsiszentgyörgyről Debrecen irányába.
Az első éjszaka Marosvásárhelyen áll a kórházvonat. A következő állomáson Böílt leveszik a vonatról, orvosi ellátásra szorul. Hamarosan tovább utazhat: jún. 17-én este
(vagy esetleg csak 18-án reggel - a levelek nem adnak egyértelmű eligazítást) már Debrecenben van, ahol júl. 8-ig marad. Innen kétnapos vonatozás után érkezik Szentesre.
Miután Szentesen gyógyultnak minősítik, nem tér vissza a frontra. Eléri, hogy az
útiparancsba a célállomást (szabályellenesen) maga töltheti ki. Ahelyett, hogy visszautazna Iasiba, inkább Metzbe, csapattestének eredeti állomáshelyére igyekszik. Abban
bízik, hogy hamarosan véget ér a háború, és ekkor nyugaton nagyobb biztonságban
lesz. És ami számára a legfontosabb, közelebb feleségéhez, családjához. Életveszélyes
kalandba kezd tehát a túlélés érdekében. Metzből rövidesen hazautazik, majd beteget

80

tiszatáj

jelent: manipulált lázzal, maga által készített vagy kiigazított iratokkal egyre többet tartózkodik feleségénél. Szabadságra küldi magát, majd bujkál, szabadcsapatoknál húzza
meg magát, míg végül egy hónappal Németország kapitulációja előtt, 1945. április 9-én
az amerikaiak fogságba ejtik.
Ebben az eseménysorban - mint láthatjuk - fordulópontot képez Szentes: itt,
a szentesi biztonságban és nyugalomban érlelődött meg Böllben az elhatározás, hogy
megtagadja a szolgálatot, hogy sorsát saját kezébe vegye. Minden bizonnyal nagy szerepet játszott merész és morális kérdéseket is felvető elhatározásában, hogy Szentesen
érték a franciaországi partraszállás hírei, s hogy itt tudta meg: Hitler ellen merényletet
követtek el a Wehrmacht tisztjei. Ezeket az eseményeket leveleiben is megemlíti.
Megjegyzéseinek értékelésénél természetesen figyelembe kell vennünk, hogy számolnia
kellett a cenzúrával. Nem lehet minden kijelentését készpénznek venni. De végül is kizárólag a tábori posta volt az egyetlen kapcsolat családjával - egyedül ezen az úton
tudta véleményét és terveit feleségével közölni. Ezért vakmerő és ravasz volt egyszerre:
sokszor meglepően szókimondó, sokszor író módjára rejtőzködő. De számított a megértő olvasóra. Az a sok száz levél, amit a háború alatt írt haza, ebben az értelemben is
fölkészülés volt az írói pályára. Érdekes például megfigyelni, hogyan építi fel a Hitler
elleni merénylet másnapján, júl. 21-én kelt levelét. Mint feleségének írt soraiból kiderül, már értesült a nagy eseményről. De mégsem ezzel kezdi sorait. Előbb feleleveníti
saját sebesülésének történetét, s arról a reményről ír, amit ehhez a sebesüléshez kötött:
hogy ez majd meghozza számára a hazatérést, a háború végét. Azután azzal folytatja:
reményeinek beteljesülése bizonytalan, elképzelhető, hogy rövidesen vissza kell térnie
a frontra, és a háború megy tovább. De, fűzi hozzá, ami ennél a sebesülésnél nem sikerült, az még sikerülhet a következőnél... S csak ezután tér rá Hitler megsebesülésének,
a sikertelen merényletnek hírére, s így kétséges, hogy csak magára gondolt-e, amikor a
„sikertelen" megsebesüléséről és a következő sebesüléshez fűzött reményeiről ír.
A július 20-i szentesi események egyébként szimbólumai is lehetnének Böll szentesi tartózkodása lényegének. A már szinte teljesen felgyógyult Böll katonatársaival
együtt este műkedvelő koncerten volt. Szentesre érkező német hölgyek adtak elő
Beethoven-dalokat, mondtak el néhány szép Rilke-verset. N ő k között lenni, zenét hallgatni, méghozzá a kedvenc zeneszerzőtől, versekkel ismerkedni - ez Böll számára maga
a béke, mint egyéb levelei, ismert művei egyaránt bizonyítják. Amikor visszatérnek
a hadikórházba, hallja, hogy tisztek egy csoportja Hitler élete elleni merénylettel forradalmat akart kirobbantani. Rettenetes izgalom lett úrrá a katonákon, egész éjszaka a rádió mellett ültek és hevesen vitatkoztak.
Böll korábban inkább kerülte katonatársaival a beszélgetést, reménytelennek tartotta a vitát a hitleri propagandát szajkózó bajtársaival. De 1944-ben már nem volt
annyira hatásos ez a propaganda. És Böll is változik: erősödik felelősségtudata. Hozzájárult ehhez egy újkeletű barátság is. Sepsiszentgyörgyön hozza össze a sors egy fiatalemberrel, aki igen nagy hatással van rá - sajnálja is nagyon, hogy Debrecenbe menet el
kellett szakadnia tőle. Ez a német katona pártállását tekintve valószínűleg kommunista
vagy szociáldemokrata volt. Feltehetőleg ő beszélt először Böllnek a háborúról szocialista szemszögből, miközben nyitottnak mutatkozott Böll vallásfilozófiai elmélkedéseivel szemben is.7 Minden bizonnyal ezek a beszélgetések hozzájárultak ahhoz, hogy
Böll Szentesen az esti kilencórás villanyoltások után élénken részt vesz a mind nyíltabb
politikai vitákban. Meggyőzni azonban keveseket tud. Az a keresztény hit, amely őt
megőrizte attól, hogy akár csak egy rövid időre is azonosuljon a nemzetiszocialisták

1994. december

81

által hirdetett célokkal, úgy tűnik számára, kiveszett az emberekből. A szentesi levelekben ezért írja feleségének, hogy ha túléli a háborút, Isten országáért akar dolgozni.
„Dolgozni" azt jelenti itt, hogy írni. Böll már bevonulása előtt írói pályára készült. Kezdetben katonaként is sokat olvasott, őrségben vagy pihenőben; ha valahol
egyedül tudott maradni, elbeszélések terveit szőtte. De hamarosan teljesen igénybe veszi a szolgálat, felőrlik munkakedvét az önfenntartás gondjai, a számára megfelelő pihenés lehetetlensége a kényszerű összezártságban. E tekintetben is fordulatot hoz magyarországi lábadozása. Itt félre tud húzódni, újra van ideje az elmélkedésre, és mivel
a háború vége is belátható közelségbe került, ismét „írói" szemmel kezdi nézni a világot. Tanulmányozza környezetét, igyekszik megérteni a magyarországi állapotokat, sokat olvas.
A Sepsiszentgyörgyön megismert szocialista barátjának nézetei leginkább a szentesiek megfigyelésénél jutnak érvényre. A mezőgazdasági iskola ablakából figyeli a
vasútállomás felé tartó bevonulókat és összehasonlítja azokkal, akikkel esti sétái során
találkozik a város központjában. A bevonulók láthatólag a legszegényebb réteghez tartoznak, ruhájuk elnyűtt, gyakran még cipő sincs a lábukon, míg az esti sétáló aranyifjúság jólöltözött s jómódú, akárcsak az elegáns magyar tisztikar. Ebből arra következtet, hogy a békés felszín igazságtalan államot takar.
Amennyire lehet, igyekszik szóba elegyedni a magyarokkal, a nyelvi akadályok
ellenére is. Nem tudhatjuk, vajon jól értette-e például azt a helyi úszómestert, akivel
időnként Magyarország politikai berendezkedéséről beszélgetett, amíg bajtársai a mindennapos sportfoglalkozás keretében a városi uszodában úsztak. (Böll, aki egész életében szívesen úszott, még be nem gyógyult hátsebe miatt nem tarthatott velük.) Böll
maga sem tudja, hogy amit érteni vélt, az az úszómester véleménye-e; igyekszik egész
gesztikulációját bevonni a hallottak értelmezésébe. Azt hámozza ki végül is a tört német beszédből, hogy a magyarok inkább szerették volna, ha márciusban a németek
nem barátként szállták volna meg Magyarországot, hanem ellenségként. Vagyis azt várták, hogy ne erősítsék meg a jelenlegi társadalmi berendezkedést, hanem alakítsák át
német mintára. Böllnek már van annyi politikai tapasztalata, hogy ezt legalábbis naiv
elképzelésnek tartsa. A megszállás sohasem hozhat szabadságot, írja feleségének egy hasonló véleményt kommentálva.
Élményt jelent számára a cigányokkal való találkozás is. Ugyanakkor nem győz
csodálkozni azon, hogy milyen kevesen vannak. Hiszen Magyarországot otthon csak
„Cigányország"-ként emlegették. Ha csak teheti, beszédbe is elegyedik velük. (Nem árt
itt emlékezni arra, hogy a cigányokat, mint „aszociális", „nép- és államellenes" fajt a náci
rezsim kezdettől fogva épp úgy üldözte, mint a zsidókat.) Égyikük arra akarja rávenni
Böllt, hogy szökjenek meg együtt - el a csapattól, el a városból, ki a pusztába.
Böll újra sokat olvas. Nem tudjuk, honnét szerezte be szentesi olvasmányait. Talán az iskolaigazgató feleségétől kapta a könyveket, esetleg közkönyvtárakból kölcsönözte. - Mindenesetre lehetősége volt arra is, hogy céltudatosan válassza ki olvasmányait. Valamennyi könyv, amiről feleségének beszámol, az első világháborúról szól, az
első világháború gyalogosairól - Böll is gyalogosként szolgálta végig a másodikat. Rudolf G. Bindinget említi, aki egyébként ekkor már hat éve halott, s aki a náci propaganda egyik támogatott írója volt, aztán Werner Beumelburgot, aki önkéntesként vett
részt az első világháborúban, a másodikban pedig repülőőrnagyként. Szentesen olvassa
Ernst Jüngert is, akit már gimnazista korából ismert: német tanára hívta fel rá figyelmét. Kezdetben a harc mítoszát hirdető nacionalista író 1939-ben megjelent regényével

82

tiszatáj

- Auf den Marmorklippen (A márvány szirteken) - vált egyértelműen Hitler bírálójává.
Ezt a Jünger-művet, röviddel a háború kitörése előtt, Böll mégis idegenkedve olvasta akkor éppen Dosztojevszkij és Chesterton volt a példaképe. Itt Szentesen azonban,
időközben minden alakjában megtapasztalva a háborút, egyenesen fantasztikusnak találja Ernst Jünger első világháborús naplóját, az In Stahlgewittern-t (Acélviharokban).
Erről is ír legrészletesebben. Dicséri pontosságát, dicséri élményanyagát. Jünger az első
világháború mind a négy évét a fronton töltötte, a legveszélyesebb szakaszokon, szinte
állandó tűzben. Ismeri a harc minden borzalmát. Böll szeretné, ha ez a napló állandóan
keze ügyében maradhatna, mert benne, ahogy írja, megvan a frontkönyveknek minden
erénye, miközben világosságában és szenvedélyességben még felül is múlja társait. 9
De bármennyire is becsüli most Jüngert, fontosabb marad számára mégis egy
másik író, akit még a háború elején, 1941 novemberében Franciaországban olvasott,
s erről egyik szentesi levelében is megemlékezik. Ernst Wiechertről van szó, akinek háborúélménye Böll olvasatában az abszolút „szegényeké", míg Jünger a „hatalmasok"
háborúélményét ábrázolja. Bár Jüngert ugyan meg tudja érteni, de továbbra is jobban
szereti Wiechertet, akin, véli Böll, mint az abszolút „szegényeken" mind, a háború súlyos sebet ejtett. 10 Jünger arisztokratikus fölénye, rideg felülállása végül is kevésbé
érinti meg, mint azoknak a szenvedése, akiket Wiechert ír le. A legnyomorúságosabb
katonákat, a gyalogos közlegényeket a patakzó vér jelöli meg, amiben, mint Böll írja,
időnként szó szerint gázolniuk kell.
Ehhez a Wiechert-ábrázoláshoz méri ismét saját élményeit, igyekszik magának
megfogalmazni az első és a második világháború közötti különbséget. Arra jut, hogy
a második világháború súlyosabb sebeket ejt, mint az előző. Ezek a sebek majdnem
olyan gyógyíthatatlanok, mint amilyen gyógyíthatatlanok hite szerint Krisztus örökké
vérző sebei. Sebesülése és a világ helyzete így válik egyetlen képben megragadhatóvá,
s ez a kép egyben már a születőben lévő író egyik alapképe és alapképlete. Annál is inkább, mert összekapcsolódhat egy régebbi, háború előtti irodalmi élménnyel. Heinrich
Böllt gyermekkora óta izgatta a Nibelung-ének hősének, Siegfriednek a története.
Siegfried megfürdött a legyőzött sárkány sebezhetetlenné tevő vérében. Egy testére tapadt hársfalevél azonban mégis kiszolgáltatottá tette, ahogy Krisztus kiszolgáltatott
volt Ádám bűne által. Sebezhetőség és erő fonódik össze az íróságról kialakuló képében és saját sorsáról alkotott elképzelésében is. Böll azzal a hittel vett részt a világháborúban, hogy küldetése van, s e küldetése végett túl fogja élni a világégést. Ugyanakkor
újra és újra épp a sebesüléstől várta a megváltást: hogy szolgálatra alkalmatlanná váljék.
Ebben az értelemben nevezte leveleiben a hátán éktelenkedő, kézigránátrepesz okozta
sebét ismételten Siegfried-sebnek. írói munkásságában a két seb, Siegfried és Krisztus
sebe majd csak 1963-ban, az Egy bohóc nézetei c. regényében tematizálódik s kerül, ha
csak nagyon rejtetten is, kapcsolatba. De a háború ejtette, nehezen gyógyuló seb metaforája már első jelentősebb publikációjában szerepet kap. Az 1947-ben közölt novella
címe Die Botschaft - magyarul két fordításban is megjelent - A küldetés (Rayman Katalin) / Megvittem a hírt (Bor Ambrus). Az elbeszélt történet banális: egy hazatérő katona barátja halálának hírét viszi meg az özvegynek, akit épp egy férfival talál együtt.
De a hírvivőt mélyen megérinti az özvegy kiszolgáltatottsága. „Sohase lesz vége a háborúnak, gondoltam, addig soha, amíg csak egyetlen seb is vérzik bárhol, amit bárkin
ejtett." 11
Ezeket a sebeket megmutatni - Böll életművének lényeges összetevője. Szentes
nemcsak azért volt fontos állomás Böll életében, mert itt érett meg benne az elhatáro-

1994. december

83

zás, hogy dezertál. Itt kezdett formát kapni írói programja is. Nem véletlen tehát, hogy
a hat évvel később megírt első regénye, a Wo warst du, Adam? (Adám, hol voltál?) tartalmilag is merít a szentesi élményekből - a harmadik fejezet magyar kisvárosának, „Szokarhely"-nek (a magyar fordításban: „Sósvárhely") modellje felismerhetően Szentes.12

JEGYZETEK
1 Jelzet: 2174/1944. Itt szeretném megköszönni Takács Editnek a segítségét, aki a levéltárnak
a hadikórházra vonatkozó iratait a rendelkezésemre bocsátotta.
2 Böll háború alatt írt levelei - kevés kivétellel - eddig kiadatlanok. Néhányat közöl egy postumus válogatás: Heinrich Böll: Rom auf den ersten Blick. Reisen, Stadte, Landschaften. Mit
einem Vorwort von Heinrich Vormweg. Bornheim-Merten: Lamuv Verlag, 1986., p. 11-51.
és Gabriele Hoffmann életrajza: Heinrich Böll. Eine Biographie. Bornheim-Merten: Lamuv
Verlag, 1986., p. 79-98. Ez utóbbi válogatásban az utolsó, 1944. jún. 19-én írt levél debreceni
keltezésű, tartalma azonban Romániára vonatkozik. Azt írja le Böll szüleinek és testvéreinek,
hogyan sebesült meg Iasi közelében. A második magyarországi és az egyetlen szentesi levél az
1987-es szegedi első nemzetközi Böll-szimpózium alkalmából Magyarországon bemutatott
Böll-kiállítás katalógusában jelent meg: Heinrich Böll: Mit den Augen eines Soldaten - Egy
katona szemével. Ford. Bernáth Árpád. In: Heinrich Böll - Egy életmű áttöri a határokat / Ein Werk überwindet Grenzen. Kiállítás a Somogyi Könyvtárban Szeged, 1987. aug.
24.-szept. 18. és a Kossuth Klubban Budapest, 1987. okt. 7-16. (Kétnyelvű katalógus.) Szerk.
Bernáth Árpád, Ute Biedermann és Viktor Böll. Köln-Szeged: Köln városa-Kölni Városi
Könyvtár-József Attila Tudományegyetem, 1987., p. 31/32.
3 Bucsány György: Szentesi vonatkozások Heinrich Böll: Ádám, hol voltál? c. regényében. In:
Szentesi Élet. 1987. december, p. 9. és Csongrád megye irodalmi öröksége. A Magyar Irodalomtörténeti Társaság Csongrád megyei tagozatának alakuló konferenciája. Szerk. Fábiánná Szenczi Ibolya. 1990. ápr. 19-21. Csongrád-Szentes: [1991], A Magyar Irodalomtörténeti
Társaság Csongrád megyei tagozatának kiadványa, p. 47-48.
4 Lásd: Péter László: Böll Szentesen. In: Csongrád megyei Hírlap. 1987. márc. 7., p. 8.; Szabó
Róbert: Heinrich Böll szentesi emléktáblája. In: Csongrád megyei Hírlap. 1987. aug. 20., p.
11.; Szabó Róbert: Gondviselő emlékezés. In: Csongrád megyei Hírlap. 1987. szept. 19., p. 8.
5 Böll sepsiszentgyörgyi tartózkodásával kapcsolatban 1. Polner Zoltán: Megkérdeztük - válaszolt. Nem hallgat már a sepsiszentgyörgyi pék. In: Délvilág. 47. évf. 102. sz., 1990. máj. 3., p, 2.
6 „Az első hamisítást 44 kora őszén (valójában - mint láttuk - július végén, illetve augusztus
elején - szerző) követtem el, amikor rábeszéltem azt a lányt, aki egy magyarországi katonakórházban a távozási papírokat átadta, hogy ne állítsa ki az „úticél" rubrikát a „hová" után.
így minden valószínűség szerint az a töltőtoll mentette meg az életemet, amellyel a vonat
WC-jében a „hová" után a még el nem foglalt városok közül a legnyugatibbat, „Metz"-et írtam be, mert rendes körülmények között Debrecenben kellett volna jelentkeznem valamilyen katonai parancsnokságon, s hogy 44 őszén milyen káosz uralkodott a balkáni fronton,
elolvashatjátok bármely leírásban." (Szerző fordítása.) Brief an meine Söhne oder vier Fahrrader, (Levél fiaimhoz avagy Négy kerékpár.) In: Heinrich Böll: Die Fáhigkeit zu trauern.
Schriften und Reden 1983-1985. Bornheim-Marten: Lamuv Verlag, 1986., p. 88.
7 Böll egyetlen életrajza - amely a katonaéveket elsősorban egy Böll-interview és a család tagjaival való beszélgetés alapján rekonstruálja - megemlékezik róla, de a visszaemlékezőkben vagy
a lejegyzésben összekeveredtek az adatok, s úgy van megemlítve, mintha ez a találkozás 1943ban játszódott volna le. Gabriele Hoffmann: Heinrich Böll. Eine Biographie. BornheimMerten: Lamuv Verlag, 1986., p. 66.

84

tiszatáj

8 E z az é l m é n y lehet az „Aufenthalt in X " („X-ben várakozva", fordította B o r A m b r u s ) egyik
m o t í v u m á n a k alapja: egy katona n e m akar visszatérni a frontra, azt hajtogatja, h o g y a pusztába szökik. A történet Magyarországon, egy alföldi városkában játszódik, s m i n d e n bizonynyal Szentes a névtelen helység modellje.
9 H a r m i n c e g y évvel később, felkérésre, még egyszer, most m á r szélesebb olvasóközönség részére ír J ü n g e r r ő l . Itt megemlíti, hogy az „In Stahlgewittern"-t a h á b o r ú alatt olvasta, talán
1943-ban... A z évszámra tehát rosszul emlékszik Böll, de esszéjében a lényeget illetően ugyanazt írja, mint szentesi levelében. L.: „Das meiste ist m i r f r e m d geblieben". Ernst J ü n g e r z u m
80. G e b u r t s t a g . In: H e i n r i c h B ö l l : Essayistische S c h r i f t e n und R e d e n . B d . 3. ( 1 9 7 3 - 1 9 7 8 . )
Hrsg. v. B e r n d Balzer. K ö l n : Kiepenheuer & Witsch, 1978., p. 2 2 6 - 2 2 9 .
10 E z e k e t a szegényeket nevezi Böll a Biliárd fél t í z k o r (1959) c. regényében „ b á r á n y o k n a k " .
11 H e i n r i c h Böll: És lőn este és reggel. Válogatott elbeszélések. ( 1 9 4 7 - 1 9 8 1 . ) Budapest: E u r ó p a
K ö n y v k i a d ó . , p. 166.
12 Lásd a 3. lábjegyzetet.

ZOMBORl

LÁSZLÓ

85

1994. december

MŰVÉSZET
ZSÉLYI FERENC

Nem beszed

Te decet hymnus, Deus, in Sión, et tibi reddetur votum in Jerusalem. A színpadkép:

sehol sem vagyunk; jobb felől a várost jelképező boltívek, bal felől hátul az almafa.
Középütt a tér, az orkesztráció helye, itt táncoljunk, sírjunk vagy nevessünk. A semmi,
azaz a tér közepén az asztal, mely gurul, mely maga a civilizáció, a kultúra, azaz
a nyelv, ami itt az előadásból - lévén hogy balett - kitiltatott. A nyelv ugyan a bábeli
zűrzavarhoz kötődik az írásban, a kritikus mégis azt gyanítja, hogy igazából az az eredendő bűn eredménye, társa a tudásnak, a bűnnek és a nemnek. A nem tagadás és az
életet szervező titok, hazugság és teremtés együtt. Amit a kritikus el akar követni ebben a tanulmányban, az maga a nem tudása. Amit a táncos követ el a szegedi Nagyszínház színpadi terén, az a nem-. 1. nem beszél, hanem táncol, testével mondja el a
nemet. 2. Ez a nem olyan táncban közölt kommunikáció, amely egyrészt a testet közli,
másrészt a testről szóló nyelvben elkövetett beszéd kritikáját adja, tagadva annak
logocentrikus igazságait. A nyelvben mondott beszéd érvényére közli a tánc, hogy
nem. Azt mondja, hogy a nyelv nem kerülheti el/ki a test nemét-, nem beszélhetünk
úgy, hogy közben úgy teszünk, mintha ölünkben nem rejtőzne ott leglényegünk-, a beszéd nem lebeghet rá a testre daróc gyanánt, mert a nyelv darócsága áttetsző. Legalább
annyira áttetsző, mint amilyen egyértelmű a daróc áttetszőségének a képzavar volta.
3. A tánc szükségszerűen lebegteti a létezésünknek azokat a tárgyi adatait, amelyekre
a beszéd nyelvi jelei utalnának. Ezzel mintegy meg is szabadítja a mondást annak a mindennapi élet igazságaihoz ragasz{i)koáó kötelmeitől. A tánc nem mondja, amit amúgy
mi a mindennapi életben beszélünk, hanem e/mondja. £/mondja, e/táncolja, e/táncoltatja, megtáncoltatja. A tánc nem a valóságot beszéli, hanem körül-belül e/táncolja, hogyan
is élünk körülbelül.
A tánc nem használja mindennapi igazságainkat, nem használja a meglehetősen
rideg konvencióinkat, amikor nem beszél. A tánc nem beszéd. A tánc nembeszéd. A test
gátlástalanul mondja el, amit valamilyen okból mi nem mondunk. Vagy ha mégis elmondjuk, akkor ez az el- az el-futni igekötője, és semmi köze nincs a meg-höz, a conhoz vagy a görög sz««-höz, mert nem teremt, hanem kitér a teremtés elől/alól.
Az eredendő bűn a mindennapi életben szervező eleme az etikának, de orkesztrálja mozdulatainkat is, a hajunk színét, azt, hogy milyen ruhát ó'/tünk magunkra, hogy
kinek mit mondunk (?el). A bűnben fogant élet a bűn beszéde, és minden igyekezetünkkel azon vagyunk, hogy az életünk bűnösségét jóvá tegyük, tiszták legyünk, ha már
nem mondhatjuk azt sajnos, hogy „tiszták maradhassunk". Mozdulatainkkal mondjuk
el bűnünket, mely igazából a születéstől a miénk. Kyrie eleison. Uram, nem vagyok méltó, hogy hajlékomba jöjj, csak egy szóval mondd, és meggyógyul az én lelkem.
Azt állítom, hogy minden egyes mozdulatunk,, cselekedetünk, legyen az testi
vagy nyelvi cselekedet, irgalomért kiált. Hogy ezt az Úr nem hallja, annak talán az az
oka, hogy a büntetésből ránk bocsátott bábeli káoszt ő sem érti. Vagy nem is akarja.

86

tiszatáj

Közte és köztünk az egyetlen megmaradt közlési forma a nyelvtől mentes beszéd,
a test beszéde, a nem, a bűn. Talán ha a testtel/testben megvalljuk nemünket, ő is megbocsát. Hiszen a testünket ő gyúrta, és ő lehelt belénk lelket, a bűn tudatának a helyét.
A színpad terén, a gáton középütt táncol az ember. Gáton gátlástalanul. Ez az
a tér, ahol megfordul minden, és hogy merre fordul, hogy merre forognak a táncosok,
az talán a tánc etikájának a kulcsa. A előadás első részének, a Krokinak a forgásai szinte
kivétel nélkül jobbról balra forgatnak, az óra járásával ellenkező irányban. Táncban e/mondott vágyódás ez a színpadkép bal oldalán elhelyezkedő Paradicsom felé. A bal oldal, a női princípium, az anya méhének Paradicsoma felé. Nemet mond minden mozdulat azokra a gondolatainkra, amelyek a mindennapi életben a bűnbe és a félelembe
konvencionálják nemünket. Nem a mama, hanem apá(í)nk tanítanak meg félni úgy,
ahogy aztán egész - emberi - nemünket félni fogjuk. A mama elringat, a mama a felejtés, az idővel szemben mondott másik szöveg. A táncot tőle tanuljuk. Apá(t)nk szerepe
a táncban arra korlátozódik, hogy megengedik jeles napokon, hogy táncoljunk, de azt
már nem bízzák ránk, hogy kivel. A párt nem mi választjuk, hanem az Atya, a logosz.
Ha nem így lenne, akkor nem a szegedi balett, hanem a mindennapi élet lenne/lehetne
a megváltás helye. A megváltás műfaja pedig nem a Kroki - Requiem, hanem - mondjuk
- a Carmina Burana profanitása lenne.
A tánc műfajai kifejezés meglehetősen üres terminus, mi itt mégis ragaszkodunk
a műfaji meghatározáshoz, mivel a táncot jelen tanulmányunkban nem beszédként értelmezzük. A Kroki műfaja az eltáncolt pietá. A zene a Stabat Mater gyönyörű modern
változata, amely ki is jelöli a beszédben résztvevők konvencionális szerepeit: az anya,
a fiú és a szemtanúk. No és a mondás szempontjából legfontosabb szemtanút itt hadd
emeljük ki: a szeretett tanítvány, Lázár vagy János, aki a Szűzanya mellett áll, ő vigasztalja a vigasztalás anyját, aki a fiút vesztette el abban a testben és lélekben, akiben
a tanítvány a Mestert nyerte el, és akiben az ember a megváltás boldogságát kapja meg.
Fájdalmas boldogság. Azt adjuk oda/el, akit a legjobban szeretünk. A kisgyerek a mamát, a tanítvány a mestert, olvasó a Könyvet, lélek a testet, jelentés a jelet, a szerető
a szeretettet - és fordítva. Confutatis.
A színpadon a város és a Paradicsom, a zenében anya és fiú közt feszül a táncbeszéd. Mindehhez harmadik értelmezési összefüggésként társul a néző, azaz mi,
a mindennapi élet „táncosai", akik bemegyünk az épületbe, ahol a Kroki - Requiemet
táncolják, és ahol önként(elenül) részt veszünk a táncbeszédben. Mindenki a maga
módján. Reakcióink nem csak a balettelőadást kommentálják, hanem el is táncolnak
bennünket. A város a civilizáció által kulturálisan átértelmezett Paradicsom, nem Paradicsom. A színpad dialogikus és diabolikus metafora. Az angyal almafáról szedi
a bűnt. Gyűjti, nehogy megegyék. Vagy már úgyis mindegy? Már mindegy, hisz mi - az
eredendő bűn örökösei, a közönség - is itt vagyunk. Az almafát körültekergő hosszú
fátyol vége a zenekari árok közönség felőli szélén ér véget. Netán az előadás belénk kígyózik? A sátán a civilizáció lépcsőin ül. Hosszú, vékony, fekete fiú táncolja. Szép angyal szép sátánnal. Bal felől az asztal. Az asztalon asszony, kiterítve. A színpadi kép és
a zene egymás szimbolikus ellentéte, és ugyanakkor azonosságot is mondanak: az aszszony, a női test, mindenek forrása, a hang pedig kontratenor, az a hang, amely a nem
hangja. Se bal, se jobb oldal, éppúgy férfi, mint nő, minden-s-ég, csakúgy, mint majd az
előadás második részében, a Requiemben az a zenei rész, amely az apokaliptikus harsonák helyett az orgonával kezdődik. Azzal az orgonával, amely minden hang együttes
birtokosa, a mindenség zenei kifejeződésének a lehetősége. Ha az orgona szólal meg, az

1994. december

87

biztosíték a Megváltásra, a harsonák csak a büntetés bizonyosságát jelölik, a megbocsátásét nem. Pedig a színházba kígyózott közönség nem büntetésért, hanem megváltásért
meg)' a színházba.
A városból megérkezik az első ember, egy nő, akinek mintha szülési fájdalmai
lennének, mater unigenite. A szülési fájdalommal egyszerre a Paradicsomban az elébb
kiterített nő most az angyal vállán ül, ágaskodik, almát szed(ne). Szülés, fájdalom, nő,
alma - jó és rossz, angyalé és ördögé. Szülés, fájdalom, nő, alma, angyal(é) és ördög(é),
jó és rossz - szép. A színpad, a gát olyan, mint az előbb kiemelt kötőszó - és - , az aszszociációk táncban ritualizált sorát hozzánk köti. A kötés történésének (magának az
előadásnak, ahogy táncolják, mi meg nézzük) a Krokiban a kígyózó hímen a fátyol
a kötőanyaga. Szép és ugyanakkor az undor tárgya. Öröm és rettegés.
Az asztalon a megszületett emberpár, nemével együtt. Az orkesztrán két nő és
két férfi táncolja a szülés/a bűn utáni létet. A táncosok mozdulatait mintha lehúzná
magához a föld, az anyaföld, ezzel is emlékeztetvén eredetünkre. Az esések arra figyelmeztetnek, hogy maga az a tény, hogy a földön élünk, magával hozza a kötelező
emlékezést, ami akaratunktól független, és ami biztosítja, hogy a másik szöveg, a mama
szövege is elmondassák a táncban és az életben, a nem beszédben. A mama, a Paradicsom,
a föld, a kontratenor áriái a nem előtti létezést idézik föl bennünk. Álomba-ájulásba
ringatnak.
A történésnek viszont sajátos, a műfajoktól és a művészeti kifejezésmódoktól
független metatörvénye az, hogy csak események sorából építkezik. Az esemény viszont nem lehet ismétlődés. Az ismétlődés - az előadásban az esések, a balra forgás,
a rituális kézmosás és a könnyek törlése, a pofonok, valamint a zene mint a mozdulatok
ritmusa - a táncbeszéd kötőeleme, míg az események az ismétlődések hibáiként jelentkeznek. Ezek a hibák a másik szöveg rovására írhatók, a mama tehet róluk. A civilizáció, az Atya rendje megteremtette a társadalmi lét mindennapi rítusait, ha ezekhez
tartjuk magunkat, biztosítva lesz, hogy különösebb gond nélkül /félhessük a társadalomban az életünket. Csakhogy a teljesen ritualizált létezés csak korlátozott mértékben
történet. Csak korlátozott ménékben élet. A bűn a biztosítéka annak, hogy életünk
mindennapi ritualizáltsága ellenére is életünk legyen. A csapda ott van, amikor nem
vesszük észre, hogy maga a bűn is ritualizált. És mire ráébredünk, hogy nem a saját
vétkünket követtük el, már késő, mert az, aki az egész kelepcét fölállította a számunkra - az Atya - már meg is büntetett bennünket. Neki szüksége van rá, hogy a büntetésen keresztül közölje velünk, (milyen) hatalma van fölöttünk; nekünk pedig arra van
szükségünk, hogy éljünk. A keserűséget az édesíti meg, ha a rituális bűnt rituális, lehetőleg szimbolikus bűnhődés követi. A hatalomnak nem érdeke, hogy elpusztítson,
neki az a jó, ha félünk és hálásak vagyunk. A kérdés itt inkább az, hogy mi legyen a félelem tárgya. A hatalom számára különösen hasznos, ha a félelem tárgya valahogy a
mamával, a prenatális boldogsággal kapcsolatban van, mert a hatalom így tudja elfoglalni - terntoriúizálni - a lélek és a test azon területeit, amelyek számára nem hozzáférhetőek. így fogja tudni kimondani a maga nemét, a tiltást, az erőt. így lesz a nő
a csodálattá hazudott megvetés, a férfi az erőszakosságba bújtatott félelem metaforája.
A gúnya és a belefeledkezett test között ott a gát, a felejtés. Ennek a felejtésnek az ellenpontja az, ami a színpadon, az álmainkban, a hibáinkban látható: az emlékezés, a mama tekintete.
A létezés mindennapi formáját az Atya tekintete, a művészi diskurzust a mama
tekintete biztosítja. A tánc az orkesztrán létemlék, létem lék.

88

tiszatáj

A hiba mintha akkor következne be, amikor az angyal és az ördög a nő testén
marakodnak. Az angyal győz, hozza magával a történet kezdetét, a mamát. A baj csak
az, hogy az Atya a történet elkezdéséhez a bűn szót használja, nem pedig a mama testét. Pudemus. Kyrie eleison. A színpad, a gát, a tánc: pudendum, a nő a szégyen helye/1"
A bűnnel nem lehet abba a Paradicsomba menni, amely az Atya Paradicsoma, hiszen
a bűn a nem. A mama, a ritmus a nem Paradicsoma. Az angyal húzza magával a női testet, az ördög a test lábába kapaszkodik, kisvártatva visszatérnek: az ördög húzza a nő
testét magával a város felé, az angyal kapaszkodik a testbe. Mikor középre érnek, hátul
az asztalon egy másik nő sír. A mellette lévő férfi pofonja figyelmezteti őt - no és bennünket, hogy mi ezt időben, azaz balról jobbra forgatva nézzük, és csak semmi Paradicsom. A síró (?) anya fiára/fiaira emlékezik. Az orkesztrán a táncosok, öt nő körben,
esnek. Sírás, pofon, város, kör, esés, bűnbe esés. Sancta mater. Földre hullanak és felugranak. A bűnben ott a vigasztalás, a mama tekintete, aki - míg apám ordít, hogy
„hát ezt se tudod megcsinálni rendesen?!" - azt súgja oda: „nem baj, kisfiam." A szerelmetes fiú azonnali feloldozást nyer az Atya azonnali büntetése alól. De mikor fölkel,
és újra táncol, megintcsak a apja tekintete gátolja, és újra el fog esni. Mindez azért,
mert az Atya csak akkor lesz atyává, ha szerelmetes fiát „megfeszíti". Rex tremendae
majestatis, Qui salvandos salvas gratis...
Az orkesztra előterében az öt nő mozdulatai tétovák, hátul férfiak alkotnak kört.
A kör, a tökéletesség, a vég-telen tánca fölöslegessé teheti az angyal és az ördög vitáját.
Az angyal és az ördög leugranak az asztalról a táncba, a férfiak kör-tánca végessé lesz,
elfutnak a városba. A nők és az angyal a térben maradnak. Az angyal botladozik, többször elbukik. A nők a földön fekszenek. Akárha táncolnának. A balett beszédében
a mozdulatlanság nem mozdulatlanság szükségszerűen, hiszen a táncbeszédben lehetséges, hogy anafóraként mozdulatok sokaságát idézheti föl. Nem a balett sajátja ez, hiszen mindennapjaink egy-egy kimerevített tekintete is lehet egy létemlék jelölője. Az,
hogy valaki nem beszél, nem jelenti azt, hogy nem mond semmit. Az angyal a földre
csap, megismétlődik az előbb az asztalon elcsattant pofon. Kézzel körbe mutat, majd
a menny felé. Előttünk áll a gáton önmagunk kétségeinek az emblémája, az önmagát
megkérdőjelező jóságunk. A test kérdőjele a Kroki második részének, a megfeszítésnek
a bevezető motívuma. Talán az angyal kérdésére adott válasz az áldozat} Ki akarja ezt?
Senkit nem hallok a közönség soraiból, aki azt ordítaná, hogy „feszítsék meg!". A nők
is elrohannak a városba.
A Stabat Mater mint műfaj nem, de a táncbeszéd mint kifejezésforma viszont nagyon is megengedi, hogy a megfeszített a női test legyen. Retorikailag egyszerű megfordítás ez; arra való, hogy rámutasson, a szenvedő a szenvedést jelöli, mindenkiét. Félig
mezítelen férfiak jönnek. Az asztalból, életünkből gyorsan elkészül a kereszt. A mater
kifeszítve. A testek önmaguknak adnak pofont. Emlékeznek a büntetésre, amely rendbe tette őket? A mozdulatok sem a színpadon, sem a kígyó farkánál, a nézők terén
nem mindig „tisztán" saját mozdulatok. A pofon ugyanúgy lelkiismeret, önbüntetés,
mint ahogy mástól a testre támadó erőszak, büntetés-szeretet. A kereszt felé vonulva
* Brooks, Peter: Body Work. Objects of Desire in Modern Narrative, Harvard U. P.: Camb-

ridge, Mass., 1993. - Brook bemutatja, hogy miképp értelmezhetjük a női szemérem latin nevét
[pudendum] a test és az életmondás kétségekkel teli viszonyulásának az analógiájaként, ha figyelembe vesszük, hogy a latin szó a púdere „szégyenkezni" igéből származik. Vö.: a könyv 17.
oldala.

1994. december

89

a férfiak behúzott vállal jelzik az elemi agresszivitást, akárha majmok lennének, a maguk
ember előtti rituáléját folytatva. A rettenetet, mely általuk az orkesztra légkörét eluralja, a Kroki ritmusa, a balra forg(at)ás oldja föl: a rettenetet magukkal hozók a menny
felé forgatnak. Az ősi, szinte ember előttihez kapcsolódó jelleg imigyen is hangsúlyt
kap. Ahogy a történet a kereszt, az azon megfeszített asszony, az eredet/vég felé halad,
a férfiak mozdulatai egyre inkább a megfeszített fájdalmas anya által lesznek meghatározottak: a combon elcsattanó ütés, a transzba esett test vonaglása jelzik, hogy a gáton,
a határon, a menny és pokol, a nő és a férfi különb(öző)ségének a határán, a színpadon
folyik a táncbeszéd. Általmennek. A mozgást nem a lélek, hanem a test és a test által
mondott „másik lélek" irányítja, nem apánké, hanem a mamáé: hátra lépve a fej köröz,
és a test a magzati pozícióba merevül, a lábat keresztezik a táncosok. A végtagok gyakran néznek egymásra. Ha ugyanazon testen a kezek, a lábak találkoznak, vagy a test
más pontjait érintik, ha a fej és a test alsó része találkozik, akkor a test menthetetlenül
magába zárja azt a mondást, amit táncol. A táncbeszéd retorikájában figyelmeztetés ez
arra, hogy amit látunk, az magunkÁm keresendő. A test lehajol, a kezek összekulcsolódnak, és a meghajlott férfitestek ringatni kezdenek, mintha kisgyermek lenne a karjukban. A nőt imitáló agresszív lények ilyetén átlényegülése csúfolódás-e vagy az anya
olthatatlan szeretetének a győzelme a színpad jobb fele és a nézőtér elkerülhetetlenül
merev elképzelései felett? Ami a tánctérben megtörténik, az a kritikus szerint talán
mindannyiunkkal megtörténik, de vagy nem vesszük észre vagy nem merjük észrevenni. A testek kinyílnak, és a város felé fordulnak. Ami ezután történik, pontosan e
miatt a fordulat miatt nem a bensőségesség cselekedeteit jelöli, hanem a (kép)mutatásét.
Az anya/nő lekerül a keresztről, az asztal másik oldalán fekszik immáron kiterítve.
A zenében megszólal a hegedű. Pontosan az a szerepe, mint Bach Máté Passiójában a hegedűvel kísért híres alt áriának a mű közepén. Erbarme dich, Mein Gott, um meiner
Zábren willen! Scbaue hier, Herz undAuge weint vordir Bitterlich. [Nr. 47.] A szöveg és
a zene egymást erősítve és ugyanakkor ellentmondva is egymásnak egyszerre kyrie és
lacrimosa. A kiterített anya körül az angyal és az ördög vívja kötelező vitáját. Kettejük
jelenése a mi életünkben és a mater tetemében folyik (vö.: az ördög és az angyal a kiterített mater mellett, az asztalon). Üldözik egymást és ölelkeznek. Az ördög az angyal
lábán, majd kettejük helyzete megfordul. Az ördög fölemeli az angyalt. Majd ugyanez
megtörténik fordítva. Az angyal átöleli az ördögöt. A testek egyben vannak. Az ördög
ül az angyal talpán, az egyik test a másik test hatástalanság)a. A jó és a gonosz együtt nem
az idő, hanem a menny, a mama, a nő princípiuma felé forog, balra. Amen.
Á végén a sötétben mindenki átfut a városból a Paradicsomba. A nézők zavartan
tapsolnak is meg nem is. Nem tudják (még/már), mi történ(t/ik) bennük. A farmer és
a színházi estélyi egyaránt megvéd a testünktől, meg attól tartok, a leikünktől is.
A Kroki többszörösen szerkesztett történet. Olyan táncbeszéd, amelynek a végén
csak annyit tudhat a néző, hogy látott valamit. Az élmény nem tartalmazza magát
a törtenetet, hiszen a történet olyan jelekbe öltözik az előadásban, amely jelek elsődlegesen „gyönyörködtetnek", a zene, a tánc, a mozdulat, a forgás, a szín, a fény, a fehéresvilágoskék horizont mind-mind olyan hangulatokat kelthetnek a nézőben, amelyek
kellemesek, ringatnak. A ringással szükségszerűen ellenpontozott ugyanakkor maga
a történet, ami végül is elringat, illetve lehetővé teszi, hogy mi azt hihessük, hogy elringat. Megváltottak. Megváltott a kereszt, a kereszten a test, az anya, a tánc. A kritikus
tisztában van azzal, hogy az előző mondat minden alanya kétértelműén kapcsolódik az
állítmányhoz. Az előadás egész első része a test önazonosságának és másságának

90

tiszatáj

a szimbolikus ellentétében beszél. Az általunk, illetve a testünk által birtokolt zsidógörög-keresztény kulturális örökség a lehető legteljesebben van folyamatosan jelen
mozdulatban és hangban egyaránt. Hallatlan gazdagság, halhatatlan emberség. Gracias.
*

Az előadás első része után teljesen lehetetlen a Requiemról, a második részről úgy
beszélni, hogy ne használjuk föl azokat a meg/belátásainkat, amelyeket a Kroki - Requiern első része alatt szereztünk. A koreográfusok különbözőek, de maga az a tény, hogy
az első rész koreográfusa a második részben táncol, sokszorosan összefűzi a két részt.
A Requiem tánctere a sík orkesztra. Az egyetlen díszlet egy monstrózus építmény, amely kerekeken gurul. A Kroki asztal-keresztjének a megfelelője ez: talán koporsó, talán Kháron ladikja, az a gát az élet és a halál között, amely az e/feledés folyója,
amin csak Hermész vihet által. A táncosok hermetikus vagy inkább hermatikus figurák,
azoknak a görög szobroknak a modern megfelelői, amelyek az utak mentén a vándor
számára az utat (? a követendő utat) mutatták. A hermák tehát útjelzők, külső formára
egyértelműen fallikusak. Hermész a tolvaj, a vándor és az írás istene, a lélek vezetője,
aki a feledés és az emlékezés vizén átviszi a várakozókat, bennünket. A tánc magában
a zenéhez mondott értelmezés, ám ugyancsak magában legbenső elemi cselekedeteink
emlékezete is. S emellett írás is, amelyet minden alkalommal újra meg újra elolvas
a néző, aki a színházban, ebben az ugyancsak nagyra sikerült csónakban ülve néz, olvas
és értelmez végig, az előadás végéig. Hermész afféle tenger-, vagy inkább óceánparti
kirándulásra visz bennünket itt. Nem hagy a feledés-emlékezés végtelenjében, bármikor véget vethetünk eme végtelenséget kísértő kirándulásnak. Elég csak arra figyelmeztetnünk magunkat valahogyan, hogy színházban vagyunk, és a tárgyak azonnal lehetővé teszik, hogy kikerüljünk Hermész ugyancsak ragadós ö/eléséből. A kritikus itt
azt gondolja, hogy ez nem ilyen egyszerű, mert azt elfeledni, hogy a végtelennel paráználkodik az ember, időbe telik, és maga is egy külön felejtés, egy külön előadás.
A táncosok Hermész megtestesülései. A Szegedi Kortárs Balett általvisz a létezés
egyik partjáról a másikra, és vissza is hoz bennünket, de nem sértetlenül. Ezért a sérülésért ugyanakkor nem megrovás, hanem hála jár nékik. A seb, amit ejtenek rajtunk,
megjelöl(het) bennünket, és akkor fölismerhetőek leszünk, legalábbis magunk számára.
A díszlet az óra járásával egy irányban gördül (?) előre a színpadon, ő az idő,
amely mindenkit elkerülhetetlenül a halál/feledés felé visz. A mozdulatok talán elmondják, hogy mi az, amit imigyen elvesztünk, és hogyan készítjük elő esetleg magunk is ön-felejtésünket. Ha az élet én-történet, afféle testünkre (el)szabott regény,
akkor olyan kérdések merülnek föl, hogy ki írja ezt a történetet, ki mondja (ki), amit
az „író" megírt, mik a szavak/jelek, melyek ezt a mondást véghezviszik. A test beszél,
ez egy balettelőadás. A mindennapi életben beszél a test, pedig az nem balettelőadás,
hanem társadalmi méretű színház. A balettelőadás második részében Mozart Requiemje
a hangzó, a mindennapi életben a zene nem hallatszik, csak ott van. Ha nem így lenne,
akkor a színházban nem tudnánk azonnal a legbenső ismeretség szintjén beszélgetni
a zenével. A táncosok teste mondja a „szöveget", mi pedig olvassuk azt/őket, lelkünkkel
és testünkkel. De ki az, akinek jó, hogy mondják, és aztán mi olvassuk, majd mondjuk
a „szöveget"? Igazából mi, az ember vagyunk ennek az előadásnak a végső alkotói, táncosok és leskelődök együtt. A mi egyetemes ember(telen?)ségünk fogta a kitűnő koreográfusok kezét akkor, amikor elkészítették az előadás absztraktumát.

1994. december

91

Ahogy az orkesztra elénk tárul, az elmúlás színpompáját idéző háttér horizontján
ott éktelenkedik a jel, a halál, a koporsó. Tőlünk indul a halál, a háttér felé a - Kroki
angyalát táncoló - férfi, és e/veszik. A vesztés a zene. Ahogy az ember fia fölmegy a halálba, a Requiem zenéjének az irtózatos melankóliája ránehezedik a színtérre és a nézőtérre. Ránehezedik, hogy fölemelje a résztvevőket a tánc dialógusába.
Shakespeare-i mérvű a tett, itt a néző zokoghat a félelemtől, és ugyanakkor a tánc
más részeiben az öröm nevet majd belőle.
Az egyetlen táncos a színen a legalkalmasabb arra, hogy a nézőt mint egyetlen
embert, mint személyiséget magával rántsa. Egyrészt technikai szükségszerűség - nevezhetnénk rendezői fogásnak is - , másrészt szimbolikusan fölidézi kultúránk azon
helyeit, ahol is a történet az embert egyként szerepeltette ön magában: íme Adam
Kadmon, az Éva megteremtését megelőző Ádám, aki még se nem férfi, se nem nő, hanem ember. A nem előtti ember, a halál előtti ember. O az Akárki, a középkori moralitásjáték egyetlen szereplője, aki csak magában, ön-magában szembesülhet a halállal.
Ő az, aki mi vagyunk, sokadmagunkkal együtt egyszerre egyedül, feledve, akikre nem
emlékszik a másik, akikre nem emlékeznek mások.
A férfi leugrik az építmény másik oldalán, e/kezdődött az előadás másodszor is.
Itt már bennem táncolnak.
A tánctéren egymás után megjelennek a táncosok, és egyre többen csinálják
ugyanazt: sírnak, kezeiket tördelik, térdet hajlítanak, és mindezt újra. A test irgalomért
könyörög, a néző embersége irgalmáért. A test, mely önmagát váltja meg.
A Requiem első képéből következik, hogy amit ott a táncbeszéd még nem választott szét - például a férfit a nőtől - , azt itt megteszi: a nők a tánctér első részében,
a férfiak a hátsó részben - ott, ahol a Krokiban az almafa volt - táncolnak. Amikor
a nők a fejüket hajtják, akkor a férfiak a lábukkal mondják ugyanazt. Szétváltak, de
egyként vannak külön. A kezek hátranyújtása, a vágyakozás vagy a kín jelölése mutatja, hogy az orkesztra világa nem a saját világ. A test az ottlétet kényszerként éli meg.
A két csoportból egy nő és egy férfi a tánctér középpontjába kerül. Adám és Éva, a két
petefészek, méhednek gyümölcse(i). íme az ember, minden forog, et lux perpetua luceat
eis. Megindul az eddig a színpad hátsó részében megnyugvó építmény, forog, az élő
halál, a forgó koporsó tetején megjelennek a lányok, pirosban, miközben a tánctéren
hátul a férfiak forgás közben esnek. A koporsón pirosba öltözött testek, lányok korzóznak, élnek.
A koporsó építményére a táncosok létrán mehetnek föl. Fontos jel ez, hiszen
figyelmeztet, a halált és a halálba vezető utat részben mindenki önmaga választja, és a lépéseket is önmaga teszi meg. Az pedig egy ehhez szorosan kapcsolódó kérdés, hogy
nem maga a lépés szükségszerűen az én feladása, hanem esetleg akkor tesszük meg valójában a halál felé az első lépéseket, amikor lépéseinket a halál közelítéseként gondoljuk
el. Ez az egyén választása. Csakhogy a választás nem szükségszerűen a koporsó túlsó
oldalát kell jelölje. Talán „erről is szól a Requiem".
A zenei felütés melankóliája már fölveti azt a kérdést, hogy mennyiben kell feladnunk magunkat a mítosz rituális végzetének? A mindennapi élet számunkra nem
igazán nyilvánvaló rítusai cselekedeteink jó részét sorsszerűvé teszik, szeretetünket szégyenné változtatják, testünket börtönné, az undor tárgyává. Ugyanakkor a kultúra
mítoszai ezt a mindennapi rituálét ellenpontozzák, és megadják testünknek és lelkünknek az istenesülés lehetőségét. A zene az utóbbi mitológiát jelöli. A táncos teste és
mozdulatai viszont átkötnek abba a mindennapi életbe, ahol mi a testünkkel és mozdu-

92

tiszatáj

latainkkal önkéntes/önkéntelen passiónkat éljük. Lelkünk és testünk nem egy ugyanazon isten rítusait járják, ahogy nem is ugyanazon személy tanította erre őt/őket,
hiszen a test a mama, a lélek az atya törvényei szerint igyekszik a másikat rendben tartani. Hogy ez ne így legyen, ahhoz el kell nyernünk az emberség, a philia, a szeretet fiúlányságát, a nemtelen kegyelmet, ami atyánk szemében bűn, anyánk ölében melegség.
A Requiem balett második részének, a Dies irae-nek az elbeszélő szövegekben
(ideértve a filmet és a liturgiát is) lezáró szerepük van. Ehhez viszont mind a zenei
requiemben, mind az eltáncolt requiemben túl korán szerepel. Valószínűtlensége a vigasz. Ilyen korán nem halhatunk meg, nem lehet vége, van - legalábbis narratív, elbeszélt - remény.
A pirosba öltözött lányok korzózásától kezdve három színben mondja a jelmez
a zenével és a tánccal párhuzamosan a történetet: a fekete a kritikus gyanúja szerint nem
a gyász, hanem a gyász kötelezettségének a színe. Nem kell meghaljon senki ahhoz,
hogy feketét öltsünk, sirassunk. A fekete az elvárt szín, amivel önnönmagunkat bélyegezzük meg, hogy legalább így lehetséges legyen bizonyos cselekvések testi megnyilvánulása. A fekete nem jelöl, a fekete a horizont, az a szín, amilyenre az atya tekintete az
életünket festette a mi szemünkben. A piros a maga meghatározhatatlanságában a fekete semlegességének, kötelező voltának az ellentéte, minden, ami nem az. A halált idéző
sárgás (?) szín pedig végül is a koporsón túli lét színe, nemlét, kötelező kiegészítője a fekete szín által jelölt nemlétnek. Csak míg a fekete metonimikusan mondja a nemlétet,
addig a halál színe ikonikusan jelöli önmagát, a halált. A megváltás vagy a piros színben, vagy a kékben, vagy a zöldben várható, azaz valami olyan cselekvésben vagy történésben, amelynek ezek valamelyike a jellemző színe.
A pirosba öltözött lányok a tánctérbe vetik az emelvényről magukat. Az ugrás
hatásos kép, és retorikailag is hatásos: ez is megfordítás, mert nem ők vesznek el, hanem az általuk így birtokba vett tér szereplői esnek bele abba az örvénybe, ami maga
a tánc, a véres el-beszélés. Öt férfi és öt nő az orkesztrán. Az ölelést esés követi, a nő
teste a férfi - vele/érte folytatott - küzdelmének a jelzőjévé válik: a nő teste a férfi hátán, vállán forog, majd ezt folytatja a földön gurulva, hogy aztán mindezt szinte megismételje: az ütés kettejük szikrázása. Lehetne büntetés, de itt a csók eltáncolása. Itt
testek küzdenek egymással. A történtek érthetetlensége, illetve a bűntudat az, amely
a tánctérben maradottakat térdre kényszeríti, hogy sírjanak. A piros szín elveszik.
A forgás a koporsót is magával forgatja, átkerül a színpad jobb oldaláról a bal oldalra hátulra. A halál végigsöpör a tánctéren. Ezentúl minden az ő nevében, vagy inkább az ő szemszö(ve)géből történik. A halál az interpretáció, az állítmány. A tánctéren pirosba öltözött férfi hajol és forog, a pirosba öltözött lány akkor mászik föl az
emelvényre, amikor a zene a cum resurget creaturánkl tart. A zene, a szöveg és a mozdulat programszerűen egybevág: resurget, „ismét fölemelkedik", de ugyanakkor ez irónia
is, hiszen a koporsóra hágó test nem az új élet, hanem a régi feledés felé veszi útját.
Nehéz úgy elgondolni a színpadon látható mozdulatokat, hogy közben sikeresen vigasztaljuk magunkat a föltámadás gondolatával. Testünk van, és nem tetszik, hogy
ugyanazon cselekvés, amelyik örömmel ringathatna bennünket, a kín eredője, életünk
helyett halálunk, tudat és érzés helyett feledés, szerelem helyett undor.
A Tuba, mirum spargens sonum tétel az emelvényen játszódik. Legyen ez az egyén
életének a metaforája: a nő- és a férfitestek fölmennek a szimbolikus koporsó emelvényére, fölemelkednek ebbe az élethelyzetbe, a testek magán a koporsón emelik föl
egymást, az ember teste ki/föltárul, megnyílik az életnek, nekem, a személyiségnek,

1994. december

93

aki maga a feledés vagyok, halál, ha úgy tetszik. Az életnek tekinthető harc és ölelkezés
vonzások és taszítások egymásutánisága, se nem jó, se nem rossz, történik. Ez a testre
szabott látomás azonban véget ér, véget vet neki az atya, Rex tremendae majestatis. De
mielőtt a zene fülünkbe öntené Claudius módjára a hatalom mérgét, a koporsó forogni
kezd és elfoglalja leghátul, szemünk, lelkünk, tudatunk, testünk legmélyén a maga mindent meghatározó helyét. Ez a hátsó helyzet határozza meg majd annak az árnyjátéknak a szerepét, amely a Rex tremendae tételben hamarosan bekövetkezik: az orkesztra
jobb hátsó részében két pirosba öltözött férfi teste küzd és öleli egymást, árnyékuk
óriási méretűvé válik az elmúlás horizontját jelző hátsó falon. Hogy harag lesz jutalmuk, azt a koporsó térbeli helyzete és a zene párhuzamosan teszik egyértelművé.
A kritikus úgy gondolja, hogy nem azt táncolták el a Szegedi Kortárs Balett táncosai,
hogy „emberek, ezt nem szabad!", hanem azt táncolják el, miért gondoljuk úgy, hogy
nem szabad. Nem rájuk, hanem a harag királyfiára kell neheztelnünk. Ha minden
embert megbírálunk azért, mert azt csinálja, ami szokásaink szerint nemkívánatos,
akkor aligha maradnak sokan, akik nem válhatnak előbb-utóbb utálatunk áldozataivá,
s ami ebben a megalázó, az az, hogy ez az utálat nem is a mi utálatunk, hanem egy
olyan tanult cselekvés, viszonyulás, amelyet az atya kegyeinek az elnyeréséért vallunk
a magunkénak. A csapdát nem vesszük észre: azzal, hogy önként/elenül magunkra
vesszük ennek az igazságtalanságnak az erkölcsi nyűgét, az atya tekintetét még áthatóbbá tesszük, saját életterünket pedig fokozatosan beszűkítjük. Minden egyes megvetés
önmagunk utálatának az aktusává válhat az atya tekintetén keresztül egy másik ember
szemében - irántunk/ellenünk.
Négy fekete ruhába öltözött nő kísérel meg táncolni, történetet élni a színpad
elülső részén, de kevés sikerrel jár próbálkozásuk, testük kimerevül, föltárulkoznak, de
nem az élet résztvevőivé, hanem áldozataivá válhatnak így. Próbálkozásuk sikertelenségét a forgás oldja föl, majd testük meggörnyed, és ismét haránt vetik magukat. Salva
me. A zenében a legfájdalmasabb - mert a legkilátástalanabb - kiáltást a test is elkiáltja
a kimerevüléssel. A csapás vajon a salva me könyörgésének a hiábavalóságát jelzi-e vagy
a test vágyát a megváltásra?
A kérdés itt megint zavaróan kétértelmű. Mi a test megváltása? A gyönyör vagy
a fájdalom? A fájdalmas gyönyör és a gyönyör kínja rendkívül érdekes szóképek, de
van-e okunk használni őket? Ugyanakkor a fájdalom, a kín képzeteit nem hagyhatjuk
el, ha a gyönyörűség és a szeretet fogalmaival érvelünk, mert akkor beleesünk abba
a csapdába, hogy a boldogság azonos a kíntól és fájdalomtól mentes jó érzéssel. De akkor
miért Jézus a szeretet analógiája? A szavak gúzsba kötnek bennünket, helyettünk elmondanak olyan állításokat, amelyeket eszünkben sincs megtenni. A beszéd, amely
állítólag a gondolat leghűségesebb megnyilvánulása, nem a mi gondolatainkat közli
kizárólag, vagy ha igen, akkor meg az a furcsa a beszédünkben, hogy némely állítások
idegenül hatnak. Ki beszél?
A fekete ruhába öltözött nők lábujjhegyen közelítenek a háttérhez, mennek
a halálba.
A Requiemnek most kezdődik egy olyan része, amelyben három emberpár táncolja el a test és a lélek koporsóhoz vezető passióját. Amikor az első pár - két pirosba
öltözött lány - megjelenik a tánctérben, az énekhang a Recordarét énekli, ami egy Jézushoz szóló szerelmetes könyörgés, amely arra emlékezteti az Emberfiát, hogy én vagyok Jézus földi útjának a célja, ő, a Szeretet, rám irányul. (Recordare, Jesu pie, Quod
sum causa tuae viae.) A kép a Paradicsom és Platón Lakomájának a gondolatait idézi föl:

94

tiszatáj

azt, ahogy megszületik a másik, az ember párja. Az európai kultúra nem tud ezzel
a gyökeresen európai hagyománnyal mit kezdeni. Minden ember életét Oidipusz történeteként mondjuk el. Gondosan a mítosz nyakába varrunk minden ellentmondást,
az igazságot az isteni igazságszolgáltatásra bízzuk, s amikor előttünk a fiú - esetleg saját
gyermekünk - , civilizált szeretetünk ridegségével taszítjuk el magunktól, hogy méltán
hihessük majd azt, ellenünk tör. Velünk is ezt tették. De én most itt ülök a szegedi
Nagyszínházban, és eszemben sincs annak az Oidipusznak a „szemével" nézni, aki
én kell hogy legyek. A két pirosba öltözött nő testével Jézus szeretetéért könyörög.
Az egyik a másikat ölébe vonja - anya és lánya, csapnak, gurulnak, egymást aligha
lennének hajlandóak elereszteni, hiszen egyek. A Quarens me („engem keresve") fölhangzásával egy időben húzza magához az egyik test a másikat. Kit szeret, aki szeret?
Vagy ahogy a mama mondja tárt karokkal: ki szeret engem?, ami úgy is mondható,
hogy ki vagyok én? A két test egymás formája és tartalma, mindkettő meg tudja szülni
a másikat és a másik szeretetét. Verziók. A testek egyfolytában egybekapcsolódnak,
egymáson gurulnak, egymás előtt, mikor fölemelkednek, egymás hátának vetülve
teszik azt, ölében viszi az egyik a másikat. Anya és magzatja. Éntestem, énvétkem.
Az első páros táncát a női alt és a férfi bariton, esetleg tenor hangja kíséri. Az énekhangok a Kroki kontratenorjának a mintájára itt is a tánc gát-lás-talan-ságát hivatottak
hangsúlyozni. A tánc közben megjelenik a téren egy harmadik, pirosba öltözött nő,
akinek a ruhája, habár piros, különbözik az előbbi kettőétől. A tánctér benépesül,
majd elhallgat a zene. Csönd, amire táncolnak. A nem hallható zene, a másik zene,
amely ideális voltánál fogva tökéletesebb, mint bármely hallható változat.
Azért nincs zene, mert az Isten elvette a ritmust, az élet legelemibb szemiotikai
biztosítékát? Vagy azért nincs zene, mert ez itt a döbbenet? A táncosok térden, sírnak.
Az átvezető részben emberek, pirosba öltözve, a koporsóhoz közelítenek. Az
emelvény a félelemmé átlényegült tárgy, látványa megingatja a mozdulatokat. Ugyanakkor rejtelmessége a vágy tárgyává is teszi őt. Taszít és vonz, a tekintet fókusza. De
kinek jó, hogy ezt meg tudja tenni? A test hajol, sír, forog, esik. Fél és előre is bünteti
önmagát azért, amit tenni szándékozik, a halálért. Majd három emberpár, pirosba öltözött nők és férfiak vonulnak át az orkesztrán, egymás ismétlődései. Minél többen teszik ugyanazt, annál sorsszerűbbé válik a színpadi táncbeszéd világa a néző számára, hiszen annál kevésbé lehet a tánctérben történteket a táncos „hősszerepének" a nyakába
varrni. Az ismétlődő rész kiemelkedő motívuma a térdelésből való fölugrás, és ismételt
térdre ereszkedés. A térdelés a megalázkodás és a könyörgés testhelyzete nem engedi
meg az ugrást mint lehetséges folytatást. Ez így egy eltáncolt oxymoron vagy legalábbis
paradoxon, amely az alázatba kényszerített test és lélek képébe beletáncolja, belerejti
a hatalom vesztét, és megőrzi a lázadás gesztusában a szeretetet. Bárány és leopárd,
Pasolini Jézusa.
A második kettőst a piros ruhába öltözött nő és a piros nadrágot viselő férfi táncolja. Táncuk nemcsak a Reqmem előző részeit idézi föl, hanem - talán a rendezői
szándék szerint akaratlanul - a Krokit is. A férfi és a nő együttese vonzás és taszítás, vágyakozás és menekülés, fölugrás és aláhullás, lökés és ölelés, elfutás és arcok találkozása. A duett szervezőeleme a két ember és a koporsó viszonya. A lány többször megkísérel az építményre hágni, a létráról a férfi húzza vissza lábánál fogva. A bizonytalan
szeretet, úgy tűnik, fölülkerekedik a biztos halálon. Az én megvalósításának a kísérlete
győz a halai hatalma által sugallt ön- (vagy én-) feladás kényszerén. Nem kell meghalni.
Nem kell felejteni, elfojtani, büntetni és végezni, esetleg kivégezni. Az ölelés, mikoron

1994. december

95

az egyik test a másik keretévé, új szövetségesévé válik, amikor az egyik test - és teljesen
mindegy, hogy (a) férfié vagy (a) nőé - magzatává teszi a másikat, összefoglalja az egész
előadást. Lehetséges, hogy mind a Krokiban mind a Reqmemben a két test egymásba
foglalását jelző mozdulatok azok a jelek, amelyek az egész előadás táncbeszédének
a biztosítékai, a kötőszók és a modalitást jelölő „táncnyelvi" elemek. Az egyik test félti
és megőrzi: szereti a másik testet. Azért a test szót használom itt, mert pontosan azt
a különösebb mély belátáson nem alapuló előítéletünket fosztja meg hatásától a balett
ezen tulajdonsága, amely a testet az „alantas" megfelelőjévé teszi, és kizárólagosan
a lélek szövegét veszi figyelembe. Mintha ezek ketten nem együtt és egymással ellenkezve lennének a létünk.
A nő elveszett.
Bűnös világ. Bűnös cselekedetekben tobzódik táncos és néző majd két órája. A halál táncává vált a balett. A jelmez részben halotti színt ölt. A mitológia itt özönvizet,
tüzes esőt, kiűzetést javasol drasztikus gyógyszerként. Pedig a gyógyszer nem ezekben
a rémtörténésekben van, hanem magában a táncban, a színházban. A halál kiforgatható, ahogy azok a szavak is, amelyek belehazudták a szeretetünkbe, testünket pestisessé, de legalábbis megvetendővé téve egy-egy atyáinknak tetsző állítmánnyal. Olyan
áldozat következik itt a tánctéren, amelyben fölmutatják az orkesztra két szélén azokat
a történeteket, amelyek elmondhatóak (lettek volna/lennének) az eltáncolt ember megvalósulásai között. Nem történetek, feketében játsszák őket. Az áldozati szín közepén
négy bádoglavór, három sárga ruhába öltözött nő és középütt egy pirosba öltözött
férfi. A bádoglavórban ott a keresztség vize, de ott van az a víz is, amelyben Pilátus
mosná tisztára gyávaságát. Ez az élet eleje és vége, amely megszül és elemészt. A víz
megmosdatja a testeket, Lacrimosa. A poraiból föltámadt ember lemossa magáról a bűneit. De a tisztaság nem - csak - az isteneken múlik, hanem az emberen is. Az élő oltár
közepén táncoló négy test hajával szivárványt húz az orkesztra átvilágított terére,
ahogy hátraveti elébb vízbe mártott fejét. A szivárvány átöleli az egész táncteret, békét,
ad a küzdőtérnek. A béke, a requiem az ember testének a legbelsejéből ered, nem véletlen, hogy a hajukkal szentelik meg a teret a táncosok, azzal az archetipikusan a hatalommal összekapcsolt testrésszel (? a haj testünk része-e), amely ugyanúgy kettős viszonyulásunk tárgya és áldozata, mint ahogyan testünk is az. A nagyszerű hármasoltár képet
átmenet nélkül váltja föl a harmadik kettős, amely egyben a Requiem dramaturgiájában
az utolsó bonyodalmat is alkotja. A két pirosba öltözött férfi ugyanúgy eltáncolja az
ölelés és taszítás, az erőszakosság és a féltés, a szerzés és az elhagyás sztereotipikus mozdulatait, ahogy azt az előző két páros is megtette. Kettőjük tánca nem minőségében
különbözik az előző két duettől, hanem drámai szerepében. Ő k mindent - mint később kiderül - utoljára tehetnek. Az utolsó emberpár, akik még a halál előtt vannak,
akiknek még piros ruha adatik. Ebben a részben mintha az eddigieknél is többször jeleznék a mozdulatok a fölemelést, a megmentést; itt mintha kevesebbszer érintkezne
a test a földdel. Az egyik test a másik terévé válik, megszűnnek a mennyiségi különbségek. Mindenki szép, mert szeret. Mintha a Kroki ringató férfiai magzatukra leltek volna, önmagukra.
A koporsó amolyan szomorú mesebeli palotaként csalogatja az egyik férfit. Az
többször nekifut, de a másik lelki testének az ereje visszatartja. Ölében forgatja a szeretetet, mint mikor kisfiút forgat apja. Filius, philia. íme, az én szerelmetes fiam, akit
nektek - nem - adok. A szeretet csak azért lehetséges, mert nem mondják. Ha nemcsak
az énekhangban lenne jelen a nyelv, ez a metafizikus börtön, akkor már rég vége lenne

96

tiszatáj

az előadásnak. A veszteség elkerülhetetlen. Végül is ez requiem és nem glória. Az egyik
táncos ölében a másik e/veszfendő teste, pietá. A szeretettet megfeszítik. A fájdalom
a test fölugrásaiban jelenik meg. Az egyik ember elveszett. A katasztrófa az orkesztrán
maradt táncos szólójában teljesedik ki. Mindenki elveszett az elvesztett másikban. A test
könyörög, meghajlik, forog, arcát takarja, mellét üti. Keze ott, ahol Jézus sebe található. Kezét nézi. A test most így görnyed önmagába. Az arcát eltakarja, majd nagy ugrással zárja le egyszemélyes szenvedésének a történetét. Vetkőzik, hogy kövesse társait,
íme, Uram, egy a bárányok közül.
Az utolsó emberfia akkor indul a halálba, amikor a zene Agnus dei tételéből fölhangzik az a rész, amely a halál csöndje után örök fényességet kér az Úrtól és szentjeitől. A zene és a színpadkép egymást ellenpontozzák: az építmény tetején az elveszejtett
emberek, az ének az Urat kísérő szenteket idézi. A katasztrófa után nem igazán várunk
már lényeges történést, a kóda majd levezeti fájdalmas belátásunk döbbenetét: ez az én
sorsom. De ebben az előadásban a tetőpont a katasztrófa után következik, imígyen
a katasztrófa megszűnik katasztrófa lenni, és egyszerű késleltetéssé válik. A történés
akkor fordul meg, amikor az elébb elveszett férfi nem engedi elveszni szeretetének alanyát és tárgyát, visszatartja az ugrástól. Ez a tett egyszerűen a rituális ismétlődés törvényének a megszegése. A törvény megbontása rávilágít a törvény oktalanságára: az,
hogy mindenki, aki szeret, azt kell hogy gondolja, hogy a szeretet miatt el kell vesznie,
önkényes - és önkéntelen - szokás, olyan automatizmus, ami a történet/az élet egyetlen résztvevőjének sem jó. Elhagyása nem veszteséget okoz, hanem a veszteség veszik
el, és megmarad a testben a lélek, hogy elmondja történetét, az életet. A halálból viszszatért emberekre a kegyelem deus ex machinájaként eső hullik, amit már a bádoglavórból bocsátott szivárvány megígért. Az eső megtisztít - a halál gondolatától.
Forognak, esnek, de a földön a vizes falevelek a kegyelem jelét hordozzák magukon. Minden nő párját lelte egy férfiban. Az élet folytonossága többszörösen biztosított. Az egymáson átforgó testek megfáradt örömbe(n) térdelnek.
Et resurrexit.
Amikor a csuromvizes táncosok meghajolnak, egy táncos teljesen száraz jelmezben fut be a kórusba, neki nem volt párja. A kritikus úgy emlékszik, a bemutatón ez
a táncos a Kroki angyala volt, de az is lehet, hogy csak a kommentátor mássága ágál a
finálészerű lezárás ellen, mert az azt sugallja, hogy mindenki „jó útra tért", a halál leckéje után megtanult jól szeretni.
>:•

Meggyőződésem, hogy a Szegedi Kortárs Balett Kroki - Requiem előadása hosszú
évekig nem múlható fölül. Ennek a darabnak kultikus előadásként kellene fönnmaradnia, hogy legalább egyszer havonta elnyerje az erre vágyó közönség a kegyelmet.
1994. március

A Bethlen Gábor Alapítvány Kuratóriuma november 2-án az OSZK dísztermében adta át az idei díjakat. Bethlen Gábor-díjat kapott Gazda József (Kovászna), Kató
Béla (Illyefalva), Koncsol László (Pozsony) és Sulyok Vince (Oslo). Tamási Áron-díj)a\
Marosi Ildikó (Marosvásárhely) munkásságát ismerték el. A Márton Áron-emlékéremmel kitüntetettek: dr. Levendel László (posztumusz), Jeleníts István, Királyhelmec polgárai, Romániai Magyar Gazdák Egyesülete, Magyar Öregdiák Szövetség Bessenyei
György Köre (USA).
A hódmezővásárhelyi Ökumenikus Értelmiségi Kör, a Bethlen Gábor Gimnázium
igazgatósága és az 1977-ben érettségizett osztályok két évvel ezelőtt alapítványt hoztak
létre, hogy Grezsa Ferenc mellszobrának költségeit fedezzék. A szobor, Návay Sándor
alkotása elkészült, s október 6-án a gimnázium melletti Tudós sétányon helyezték el.
Avatóbeszédet Olasz Sándor, a Tiszatáj főszerkesztő-helyettese mondott.
•

4 i
*>

