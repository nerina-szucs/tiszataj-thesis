54

5SU

QÖRÖM

BEI

RNDRÁS

„Mégis győztes, mégis

és magyar"

Vázlat ftdy Endre Költészetéről

R tiszatáj diák-melléklete
6.
1993. március

I.
Nincs még egy másik olyan írója a magyar kultúrának, aki akkora kihívást adott
volna nemzetének, mint Ady Endre. Életműve rajongást és heves tiltakozást egyformán
váltott ki. Ady még életében elfoglalta helyét a legnagyobb magyar művészek között,
életművének megnyugtató irodalomtörténeti elemzése és értékelése tulajdonképpen
mindmáig nem történt meg. Halálának ötvenedik évfordulóján Nagy Lászlót még mindig az Ady művét körbefogó értetlenség indította A föltámadás szomorúsága című
versének írására, s Ady születésének centenáriumán is azzal a fájdalmas meggyőződéssel ajánlotta a közönségnek „Ady élete drámáját", az Ady-filmet, hogy „Ady megszenvedett igazával nem tudtunk élni igazán soha... Az Ady-pör elkezdődött rég, de
máig is tart".
Irodalomtörténeti alapismeretté szürkült az a megállapítás, hogy Ady a modern
magyar líra megteremtője, a Nyugat költői forradalmának legnagyobb alakja, és legfőbb
ösztönzője is. E tankönyvi igazsággal szemben mégis érzékelnünk kell többféle
kérdőjelező törekvést. Az egyik nem figyel Ady szimbolizmusának a franciákétól
határozottan elkülönülő jellegére, valamint költészetének az avantgárddal is érintkező
hangjaira, s egész művészetét a XIX. századba utalja vissza, annak lezárásaként értelmezi. A másik, nem kevésbé kizárólagosságra törő irány Babitsot állítja vele szembe,
Ady személyességét romantikus örökségnek minősíti. A korszerű költészetet Babits objektivitásra törekvő tárgyiasságában találja fel. Megfeledkezvén a szakirodalomnak arról
a már Ady életében is közismert megállapításáról, mely szerint Ady költészete nem
vezethető le a hagyományos élményköltészetből, az ő felfokozott személyessége lényege
szerint már a személytelenség általános emberi birodalmába tartozik, ilyen értelemben
létköltészet. „Ady képeinek érzékisége szinte fájdalmasan erős és közvetlen, de az, ami
képpé válik bennük, a leghidegebb biztonsággal és a legcélbatalálóbb absztraktsággal
fogalmi, megállapítható, minden pusztán egyénin messze túllévő" - írta 1909-ben
Lukács György.
Készültek Adyról újabban is kitűnő pályakép-tanulmányok (például Barta János,
Rákos Péter, Tamás Attila, Kis Pintér Imre munkái), de hiányzik a kézbevehető, használható Ady-monográfia, amelyik az újabb nemzedékeket segítené Ady megértésében és
megszeretésében. Király István grandiózus vállalkozása az egyes művek értelmezésében
megmutatkozó lenyűgöző részlettudása ellenére inkább elidegenít az Ady-életműtől,
agresszív prekoncepciója és gáttalan túlírtsága miatt. Az akadémiai kézikönyv Adyfejezetét is elkedvetlenedve teszi félre az érdeklődő olvasó is, mert abban a publicisztika
elemzése szorítja háttérbe a költészet értelmezését. így lehetséges az, hogy bár Adyról
rengeteget írtak, a részleteket illetően szinte mindent tudunk róla, az újabb nemzedékek
tudatában mégsincs az őt megillető helyen.

2

Pedig nemcsak történeti érték ő, nemcsak a maga korában hozott forradalmian új
szemléletet a magyar irodalomba. Kivételes érzékenysége, világszemléletének bámulatos
őszintesége, kérdésfelvetéseinek egyetemes érvényessége és bátorsága a ma embere
számára is eligazító, személyiségformáló erő lehetne. Ady őszintesége, létszemléletének
mélysége, gazdagsága, kifejezőkészségének az archaikumból építkező grandiózus ereje
ma is eleven érték, örök emberi és magyar aktualitás.
Fellépése korszakos jelentőségű a magyar kultúrában, teljes szemléleti forradalmat
hozott. Ez pedig azt jelenti, hogy világképe gazdagon befogadta a századforduló jelenségeit, s egy olyan magasabb szemléleti pozíciót teremtett, amelyik csak új kifejezési
eszközökben tudott hitelesen megnyilatkozni. A századforduló különös időszaka volt
a magyar irodalomnak és történelemnek: a felszíni nyugalom mögött egyre erősödő
politikai és szellemi ellentétek feszültek. A kiegyezéssel megalkotott dualista rendszer
egyfelől gyors polgárosodást hozott, másrészt viszont jelentős rétegek teljes elszegényedését okozta. A polgárosodással összekapcsolódott a friss szellemi tájékozódás, de a
történelemmel lépést tartani nem tudó magyar dzsentriréteg a polgárosodási igénynek
ellenállva a nemzeti konzervativizmus képviselője lett. Az irodalomban is hasadás következett be: Aranyék művészetében még egységben volt a népi és a magas irodalom, a
magyarság és az európai műveltség. A hetvenes évektől ez az egység megbomlott, az
irodalom egyik ága a népnemzeti epigonizmus idilli szemléletét eszményítette, a másik
pedig kozmopolita irányt vett. Ez utóbbinak legjelesebb képviselői, Reviczky Gyula és
Komjáthy Jenő azonban még a század végén fiatalon meghaltak, pályájukat nem tudták
kiteljesíteni, irányukat nem tudták hatékonyan kibontakoztatni. így a századforduló
táján a konzervativizmus, népnemzeti epigonizmus idillikus szemlélete uralkodott,
miközben a társadalomban egyre nőttek a feszültségek. Az országot színes fátyolba borította a milleneumi öntömjénezés, az ezeresztendős államiság öröme. Közben az erdélyi
magyar birtokok jelentős részét már román bankok vásárolták meg, s mindenfelé fölerősödtek a nemzetiségi önállósulási törekvések. A szellemi életben az akadémia és a
különféle hivatalos társaságok önelégült konzervativizmusa uralkodott, az egyre nyugtalanabb fiatalok azonban egyszerre szívták magukba a XIX. század megkésve érkező
eszméit a századforduló és századelő új szellemi áramlataival. Egyszerre hat Comte
pozitivizmusa, Spencer biológiai analógiákkal dolgozó fejlődéselmélete, Darwinnak a
létért való harccal összekapcsolt evolúciós elmélete, Taine-nek a. faj, idő és környezet
determináló hatását hangsúlyozó millieu-elmélete, a marxizmus materializmusa, Renan
humanizált Jézus-koncepciója. A századforduló táján különösen felerősödnek - bizonyára a kapitalizálódás elszemélytelenítő hatására való reakcióként is - a szubjektivista,
irracionalista szellemi irányok. Még a természettudományos felfedezések is az irracionalizmust támogatják (Plank kvantumelmélete, Einstein relativitáselmélete). A szubjektum értékének felerősödését különösen az életfilozófiák ösztönzik. A Nietzschének is
forrásul szolgáló Schopenhauer a külvilágot is szubjektív tudattartamként értelmezte:
„Die Welt ist meine Vorstellung." Nietzsche hatása sokrétűen bontakozik ki: a dionüszoszi és az apollóni (az ösztönök féktelenségét kiélő és a fegyelmezett) emberről szóló
elmélete éppúgy hat, mint a „felfokozott életet" hirdető koncepciója és tanítása a régi
értékek szétzúzásának szükségességéről, új értékrend teremtésének elkerülhetetlenségéről: a felsőbbrendű ember jogairól és kötelességeiről. Hamarosan bekapcsolódik ebbe a
szubjektivitást erősítő kórusba Bergson elmélete az intuícióról és a szubjektív időről,
majd Freudnak a személyiség tudatalatti birodalmát felszabadító mélylélektani iskolája.

4

Éppígy torlódtak össze részben a nyugati irodalmakhoz viszonyítva megkésetten,
részben azokkal szinkronban a különféle művészeti irányok: a népnemzeti epigonizmus
eszményítő realizmusával párhuzamosan tűnik fel az individualizmus materialista és
idealista változata, a test jogait követelő naturalizmus és a lelki-szellemi alapozottságú
szimbolizmus, de hat a parnasszizmus, szecesszió és az impresszionizmus is. Mindezek
az eszmék és művészi irányzatok ott kavarognak a századforduló és a századelő légkörében, de Ady előtt (amennyiben hatottak már) mindezek csak részletekben, töredékesen jelentkeztek. Adyban álltak ezek össze egy új világérzékeléssé, melynek adekvát
kifejezési formájául olyan szimbolikus univerzumot alkotott, melyben az ellentétek
kiegészítik egymást, s egy hatalmas feszültségű teljességet érzékeltetnek. Költészetében
kimutathatók az egyes hatások, többnyire nyilatkozott is ezekről, de nem az ösztönzések
a fontosak, hanem az, hogy Ady egy mindent befogadó szuverén költői univerzumot
teremtett, melyben a századelő emberének legmélyebb egzisztenciális kérdéseivel egyetemes szinten vetett számot.
Nem könnyen talált rá erre a szintézisre. Első két kötete (Versek, 1899; Még egyszer, 1903) még a századvég epigonizmusának a nyomában indult, legjobb esetben
Reviczky és Komjáthy ösztönzését kamatoztatta. De 1903 nyarán Nagyváradon találkozott élete nagy szerelmével, Diósi Ödönné Brüll Adéllal, akit verseiben majd Lédának
nevez. Léda egy gazdag párizsi kereskedő felesége volt, Ady 1904 februárjában követte
őt Párizsba, s ettől kezdve gyakran tartózkodott az európai művészet fővárosában.
A Léda-szerelem és Párizs élménye egyszerre felszabadította Adyt. Ebben a két nagy
élményben született meg az igazi Ady-látásmód, melynek alapja a személyiség kiteljesítése, feloldása mindenféle partikuláris kötöttség alól, felszabadítása arra az igényre,
hogy az életet a maga teljességében és gazdagságában élje meg, s gáttalanul ítélkezzék
minden visszahúzó kisszerűségen. Ennek a szerelemnek az eksztázisa ígérte Ady számára a személyiség teljességét, melyet aztán az élet minden területén és minden
pillanatában igényelt és keresett, de amelyet soha sehol nem találhatott fel, s melynek
hiányát a szerelemben is mélyen átélte. Párizs pedig a magyar élethez adott eszményi
távlatot és ítélkezési alapot. Ettől kezdve Ady költészete nagy erővel fordult szembe a
hagyományos, konzervatív szemlélettel, s az élet minden területén új értékrendet teremtett.
Mélyen átérezte a századforduló életfilozófiáinak szubjektivista sugallatait: személyisége a létezés teljességének megélésére és kifejezésére törekedett. A Teljesség vágya
és lehetetlensége egyszerre kínozza. Legfájóbb létélménye, élettapasztalata az Egész
szétesése, a teljes élet átélhetetlensége, a létezés csonkasága. Legtömörebben a Kocsi-út
az éjszakában című versében fejezte ezt ki:
Milyen csonka ma a Hold,
Az éj milyen sivatag, néma,
Milyen szomorú vagyok én ma,
Milyen csonka ma a Hold.
Minden
Minden
Minden
Minden

Egész eltörött,
láng csak részekben lobban,
szerelem darabokban,
Egész eltörött.

5

Fut velem egy rossz szekér,
Utána mintha jaj-szó szállna,
Félig mély csönd és félig lárma,
Fut velem egy rossz szekér.
Ez a vers Ady atmoszférateremtő erejének és versszerkesztő képességének is példája. A csonka Hold képe már az első strófában az ismétléssel, refrénnel is nyomatékosítva érzékelteti és előrejelzi azt a létfilozófiai érvényű szomorúságot, melynek okát
a középső strófa a lét egészére kiterjesztő módon, négyszeres anafórával, azonos
sorkezdettel oly döbbenetesen kifejez. A valaha létezett egységes világ, a Minden Egész
hiányát, szétesését érzékelteti fájdalmasan és sugallatosan ez a veszteséget kifejező
strófa szinte végzetszerűen kopogó négy sora. A refrénsor összegző drámai ellentétét a
közbülső két sor szemléletesen, érzékletesen nyomatékosítja. A záróstrófa pedig ezt az
„eltöröttséget" az egész életút tragikumává emeli. Valóban egyszerre érzékletes és szimbolikus ez a vízió, szemléletes látvány, mégis létvízió.
Ady „a lét végső metafizikai kérdéseitől az időszerű politikai gyakorlatig egy addig nem ismert és egységes összefüggésrendszerben látta és láttatta a világot" (Kis
Pintér Imre). Átélte nemcsak az egyén, hanem a nemzeti közösség és az emberiség
létélményét is. Költői személyiségét az emberiség médiumának tekintette, ezért akart
szembesülni minden emberi minőséggel. Felfokozott egyéniségét a léttitkok megismerésének terepévé tette. „Minden Titkok" megismerésére és kifejezésére törekvő személyiségében hatalmas ellentétek feszültek. Szemléletében az Elet a „Minden Titkok" megnyilatkozásának a terepe, ellentmondások, ellentétek sokaságából álló Egész. Költészete
az Egész, a Teljesség kifejezésének kísérlete. Ebben az Egészben minden mindennel
összefügg. A rész mindig az egészre mutat, a rész sérülése az Elet sérülése. Ezért Ady
költészete az emberi sors létérdekű kifejezése: létharc. Minden motívumában a létküzdelem feszültsége nyilatkozik meg, költői világképe ezért hangsúlyosan drámai karakterű. Individualizmusának legmélyebb értelme az azonosulás az emberi lehetőségekkel,
az emberi létezéssel.
II.
A teljesség átélésének és kifejezésének a szándéka teremtette meg költészetének
szimbolista kifejezésmódját. Babits Mihály állapította meg róla, hogy „csak az érdekli
az életből, ami szimbolikus jelentőségű... metafizikája minden dolgok szimbolikus
voltának nagy érzése; ez a metafizika nem halványítja, hanem még növeli az Élet fontosságát. Az élet maga a nyelv, amelyen a titok beszél". Ady úgy élte a világot, mint
egy titokzatos erőktől irányított, ellenséges természeti elemekből, kínzó, ellentmondásos ösztönökből összerakott EGÉSZ-et. Ez különíti el elődeitől is: az Egész átélésének a
tudata. Lukács György univerzális költőnek nevezte: „Univerzalitása abban nyilvánul
meg, hogy épp olyan intenzitással átéli - máskor - az ellentét másik oldalát, és a
valóság pátosza oly erős benne, hogy a világ igazi rendjének megfelelő dinamikus
egyensúly az egymás mellé rakott ellentétekből »magától« helyreáll." Ezt az egyensúlyt
Ady rendkívül tudatos kötetkompozíciókkal teremtette meg.
Minden motívumában a teljességet akarta kifejezni, a teljességet viszont ellentétek
küzdelmében látta megragadhatónak. Szimbolista költői nyelve ennek az összefüggő és

6

ellentétekből álló teljességnek az adekvát kifejezési formája. Szimbolizmusának is alapja
az a modern irracionalizmus, amelyik nem bízik többé az érzékek és az értelem megismerőképességének kizárólagosságában, a látható jelenségek mögötti lényeget akarja
megragadni. Szimbolikus látásmódjához természetes ösztönzést kapott a franciáktól.
Párizs a francia költészettel való bensőségesebb megismerkedését is jelentette számára.
Baudelaire és Verlaine ösztönzését nem kell azonban túlbecsülnünk. Ady sem Baudelaire allegorizmusát, sem Verlaine zeneiségét nem veszi át, főként nem másolja. Szimbolizmusa lényegesen különbözik a francia mintáktól. Nem allegorikus, hanem mitikusán megelevenítő, látomásszerű, benne a kép önmagával azonos, nem fordítható
egyszerűen át fogalmi nyelvre. Fogalmilag bármennyire körüljárjuk is, mindig marad
benne valami megragadó titokszerűség, hiszen sokrétű, legtöbbször antagonisztikus elemekből áll. A Jó Csönd-herceg előtt című kis remekműve kínálkozó példa ennek
illusztrálására:
Holdfény alatt járom az erdőt.
Vacog a fogam s fütyörészek.
Hátam mögött jön tíz-öles
Jó Csönd-herceg
Es jaj nekem, ha visszanézek.
Óh, jaj nekem, ha elnémulnék,
Vagy fölbámulnék, föl a Holdra:
Egy jajgatás, egy roppanás,
Jó csönd-herceg
Nagyot lépne és eltiporna.
Ama kevés vers egyike ez, melyet maga Ady is magyarázott: „A jó Csönd herceg
se rossz herceg, a legnagyobb hatalom, s én nemcsak arra gondoltam, amikor az ember
éjjel, egyedül riasztgatja el magától a rettenetes, félelmes csendet, de arra is, hogy jaj
volna nekem, ha egyszer, míg élek, elhallgatnék, s engedném, hogy a Halálnál borzasztóbb csönd rám feküdjön." Nyilvánvalóan érezzük azonban, hogy ez a magyarázat még igen hosszan folytatható volna, mert sokkal kevesebb, mint amit a vers
- különleges szimbólumával, bravúros kompozíciójával, a kijelentő és a feltételes mód
szembeállításával stb. - sugall. Nagy erővel megszólal benne például az alkotó személyiség szenvedése küldetésének teljesítése közben, menekülése ettől a szenvedéstől,
ezért jó és nem rossz a Csönd-herceg. De ez a vágyott nyugalom az elhallgatást, az
alkotás és az élet megszűnését is jelentené, tehát a személyiség - bárhogy vágyik is
olykor reá — nem vállalhatja önszántából. Ady szimbolizmusának természetéből következik, hogy egy-egy jellegzetes szimbolista verse sokféle magyarázatot váltott ki. A Jó
Csönd-herceg előtt is ezek közül való. Ezek szembesítésére nincs itt lehetőség, csupán a
legújabb, e vers francia mintáját is felfedő elemzésből, Rába György Szimbólum és
világnézet című tanulmányából idézek néhány gondolatot: „A vers gondolatmenetéből
egyértelműnek kell ítélnünk, hogy ez a rém épp azért jó, mert rossz: amíg űzi a költői
ént, csakis addig él, sőt éppen ez az űzettetés élteti.. Csönd-herceg nem más, mint a létért vívott harcban a darwini természetes kiválasztás elvének testet öltött alakja, az elv
látomásként megjelenített élménye." Ezt a megállapítást, majd a többféle reális értelme-

7

zési utat végigjárva így egészíti ki Rába György: „A Jó Csönd-herceg előtt költői értéke
sokrétű, mégis egyetlen szimbólumként gazdag. Kimutathattuk benne az irodalmi
örökség szuverén átvételét és meghaladását, egy világnézet átélésének költői látományát
s egyik lényegi elvének személyiségalkotó problémává hasonítását, valamint nem
utolsósorban a lírai önkifejezést a benyomások élethűségével visszaadó művészetét. Ady
a személyiség tág skáláján játszva, a biológiai mozzanatoktól a rendező értelemnek a
főszerepbe iktatásáig egy emberi lét teljes értelmű megjelenítését egyetlen, noha átfogó
összefüggés röpke tíz soron át tartó villanófényénél tárja elénk."
Mindemellett - a franciáktól megint csak élesen különbözően - Ady szimbolizmusa erőteljes társadalmi, politikai, erkölcsi ítélettel is telítődik. Ezen a szálon is világosan
elhatárolható a szépség önelvűségét valló francia esztétizmustól, s a zeneiség Verlaineféle változatától is. A fáziskülönbségnek az irodalomban gyakran előnyei is vannak.
Az, hogy Ady a francia szimbolizmust akkor ismeri meg, amikor annak szélsőségességeire már rálátása nyílik, másrészt az, hogy Ady személyisége nemcsak esztétikai,
hanem teljes világszemléleti forradalmat hoz, a szimbolizmus új értelmét és új változatát
teremti meg költészetében. Kis Pintér Imre tanulmánya is a különbözést, az Adyra
jellemző egyénítő jegyet hangsúlyozza: „kezdettől jelen volt Adyban - úgy is, mint
magyar örökség és úgy is, mint erkölcsi program - a közösségteremtő akarat.
A küzdelem tehát olyan általánosan érvényes új ideálokért, igazságokért, antropológiáért, erkölcsi értékekért, szociális és metafizikai garanciákért, egyszóval olyan új
típusú közös hitért, amelyről a nyugat-európai modernség ekkor már és még - kevés
kivétellel - eleve lemondott".
Szecessziós és impresszionista vonásokkal színezett szimbolista költői univerzumának különlegessége a teljességre törő szimbolikus motívumrendszer, az egyes
motívumok egymást árnyaló organikus összekapcsolódása is. Képzetkincsének legfontosabb forrásai - miként ezt Barta János egy régi tanulmánya alaposan feltárta - a magyar
történelem (király, bíbor, kincs, hódolás, Dózsa, kurucok), a Biblia (Messiás, Úr, Isten, próféta, mártírság, feltámadás, Veronika, apokalipszis), az antik mitológia (szatír,
Faun, Apolló, Prometheus), az orientalizmus (Gangesz, Babilon), az ősfoglalkozások és
az ősi életforma (kipányvázás, vágtatás, bujdosás, erdő, bozót, kút-ásás), az égitestek
(Hold, Nap, csillagok), a színek (különösen a fehér, fekete, piros, arany). Ismétléssel,
motívummá emeléssel mitizálja Ady a legkülönfélébb képzeteket (közeledés, távolodás,
öröm, sírás, szem, csók, hajó, ló). Látomásában mindezek a képzetek átlényegülnek,
mítoszként, titokzatos erőként működnek. Hasonlóképpen szimbólummá emelkednek a
nagybetűvel írt fogalmak (Minden, Titok, Egész, Élet, Béke, Gondolat, Idő, Sors, Halál). A költői személyiség is nagyon gyakran mitikus cselekvésben, legtöbbször mitikus
küzdelemben - nővel, magyarsággal, Istennel, halállal - jelenik meg a versekben.
Szimbolikus költői világa hatalmas létküzdelem tükre, stilizált, mitikus, titokzatos, sejtelmes univerzum.
Életművének első szakaszában a támadó, romboló gesztusok az erősebbek, a tízes
évek közepétől pedig a kipróbált értékek őrzése, egy jobb korba való átmentése, az általános emberi értékek védelme benne a domináns. Ezzel párhuzamosan módosult kifejezésmódja is: szimbolikus látásmódja mindvégig megmaradt, de jelentős mértékben
egyszerűsödött. Az első időszakban a bonyolultabb, úgynevezett vegetációs szimbólumok (Jó Csönd-herceg, ős Kaján, disznófejű Nagyúr, Halál-tó), később inkább a fogalmi szimbólumok jellemzik (Holnap, Gondolat, Idő), viszont utolsó éveiben vers-

s

beszéde a szürrealisztikus látásmódra jellemző töredezettséget, váratlan képzetkapcsolásokat is mutat az egyszerűsödés realisztikus tendenciái mellett.
Nagy motívumkörei egymással összefüggnek. Tüzetesebb elemzéskor - Rákos
Péter tanulmánya ad erre érvényes mintát - az egyes motívumkörök kiterjedését, kapcsolódásait („statikáját") és időbeli változását („dinamikáját") is figyelembe véve lehet
költői világképének arányait és jellegét érzékeltetni. Főbb motívumköreinek jelzésszerű
megnevezése is dokumentálhatja költészetének korszakos újítását.
III.
Ady Endrében kivételes küldetéstudat, elhivatottságérzés működött. A Nyugat,
melynek Ady vezéregyénisége volt, nagy teret engedett a személyiség kibontakozásának, tisztelte az egyéniséget. Ady - éppen grandiózus küldetéstudatából következően sokat foglalkozott saját egyéniségével, költői és emberi céljaival, de ez nem valamiféle
primitív egocentrikusság volt, hanem olyan magasrendű küldetéstudat megnyilatkozása, amelyik önnön sorsában az emberiség létlehetőségeit vizsgálta. Természetes, hogy
minden motívumkörében jelentős az öntanúsítás is, de van verseinek egy csoportja,
amelyben közvetlenül öntanúsító, ars poetica jellegűen nyilvánítja ki életcélját, költői
programját, emberi elhivatottságát. Büszkén vallja magát küldetéses költőnek, költői szerepeiben is küzdelemben hozza az újat, az emberileg jelentőset. Költői személyisége is
az emberi létharc megnyilatkozása. Egyszerre szólal meg benne a prófétai gőg és az elátkozottság tudata. Szeretetvágy és zsenitudat küzd benne, éppígy megszenvedi az ösztönök és az értelem harcát is saját költői személyiségében. Költői hivatását társadalmi,
közéleti küldetésként is éli. 1906-ban, Új versek című kötetével vált egyszerre a modern
magyar irodalom vezető egyéniségévé és másokat is saját egyéniségük kibontakoztatására ösztönző mesterévé.
Az Új versek prológusa (Gőg és Magóg fia vagyok én...) nagyarányú költői program bejelentése: a költői személyiség azonosul a magyarság történelem formálta lényegével, tudatosan vállalja az archaikum értékeit, s ezt úgy akarja korszerűvé, ma is
életképessé tenni, úgy akarja megújítani, hogy közben ne veszítse el magyar karakterét,
a történelmi múltból átörökített, jellegzetesen magyar értékeit sem. Az újnak ez a programja azonban olyan ellenállásba ütközik, hogy a költői személyiség az érckapukkal elzárt, bebörtönzött mitológiai alakok (Góg és Magóg) rabsága örökösének érzi magát.
Mégis „új időknek új dalaival" akar betörni a mozdíthatatlan magyar világba, hogy
korszerűen életképessé alakítsa azt. Ebben az eltökélt küzdelemben nemes küldetéséért
bármely szenvedést vállal, számot vet azzal is, hogy esetleg elpusztítják. Átérzi és - a
Vazul-mítosz szuverén átformálásával - nagyerejűen kifejezi fenyegetettsége mitikus
nagyságát, de rendíthetetlen küldetése teljesítésében, kétely nélkül vallja küldetése
értelmét és diadalát a lehetetlennel is szembeszegülő költői személyiség:
De addig sírva, kínban, mit se várva
Mégis csak száll új szárnyakon a dal
S ha elátkozza százszor Pusztaszer,
Mégis győztes, mégis új és magyar.

9

Az esztétikai és a társadalmi program szétválaszthatatlan Ady számára. Ezt nyomatékosan kifejezik jelkép értékű helynevei: Verecke, Dévény, Pusztaszer. A századforduló öntömjénező derűjével szemben hangzik föl ebben a versben a súlyos kérdés:
„Szabad-e sírni a Kárpátok alatt?" Ez a „sírás" az illúziótlan magyar sorslátás megjelölése.
Ady küldetésének egyénítő jegye éppen az, hogy az illúziótlan szemlélet, a megnyomorító tények tudatosítása váltja ki belőle a feltétlen küzdelem, feltétlen szembeszegülés igényét. Öntanúsító programverseinek gyakori eleme az újnak és a magyarnak
létfontosságú összekapcsolása. Az Új versek záródarabja, az Új vizeken járok is kulcs
fogalommá emeli az „új"-at. Küzdelemben, az epigon lírával, a szürkeséggel szemben
vállalja a száguldást, az új élettitkok felkutatását, átélését: „Új kínok, titkok, vágyak
vizén járok...".
Ady költői énje a „Holnap hőse", aki folyton az emberiség előremutató, jövőt
formáló eszméiért, tapasztalataiért küzd. „Minden percben új, félelmes az Élet" - vallja, s teljes odaadással vállalja az újat, míg az igénytelent, szürkét, maradiságot negatív
pátosszal, kemény indulattal utasítja el. De Ady Endre roppant mélyen átélte alkotó
személyiségének belső antagonizmusait is. Az ős Kaján annak a végzetszerű belső
küzdelemnek a nagy formátumú vizionárius kivetítése, amelyik költői személyisége
romboló és építő erői között zajlik. A lehúzó, földre roskasztó elem leginkább determináló forrása a magyar sors:
Uram, az én rögöm magyar rög,
Meddő, kisajtolt. Mit akar
A te nagy mámor-biztatásod?
Mit ér bor- és véráldomás ?
Mit ér az ember, ha magyar?
Ebben a hatalmas kompozícióban a költői személyiség két énjének, ellentétes
erőinek a halálos párviadalát látjuk. S ebben az ős viadalban az egész addigi életét,
élményeit összegző személyiség megfáradása, csömöre nem tud felemelkedni a diadalmas távlatokhoz. Máskor viszont méltatlan ellenségei kényszerítik muszáj-herkulesi
szerepre, ők hajtják „Mindig új hitnek, dalnak, tűznek" a megfáradt embert, önvesztükre így növesztik föl, így erősítik. Szarkasztikus erővel kényszeríti hódolásra és csöndre
a méltatlan ellenfeleit (A muszáj-Herkules).
Lenyűgöző tágasságú és szinte ijesztő mélységű Ady önszemlélete. Egyforma
őszinteséggel járja meg a végleteket, a gőgös, büszke rendkívüliség érzését éppúgy
kivallja, mint a riasztó és fájdalmas magányosságot. A Szeretném ha szeretnének kötet
prológusát Király István a világirodalom egyik legnagyobb magányversének minősítette. Ennek első két strófája a személyiség kivételességét, titokjellegét hangsúlyozza, de
ebben a valóban Nietzsche szemléletét felidéző büszke elkülönülésben is van egy
különleges horizontváltást hangsúlyozó félsor, az, hogy ez a kivételesség és titokszerűség „minden ember" nembeli jegye. Az öntanúsításban tehát az emberi lét arculata mutatkozik meg:
Sem utódja, sem boldog őse,
Sem rokona, sem ismerőse

10

Nem vagyok senkinek,
Nem vagyok senkinek.
Vagyok, mint minden ember: fenség,
Eszak-fok, titok, idegenség,
Lidérces, messze fény,
Lidérces, messze fény.
Ez a kivételes fenomén, az ember azonban a vers második egységében éppily
sorsszerűnek, végzetesnek tudja a személyiség magányát, a titokszerűségből is eredő
tragikumát, beteljesíthetetlen szeretetvágyát. Az ellentétező kötőszóval indított második
rész azt a paradoxont érzékelteti, hogy a személyiségnek önnön értékéről, külön
voltáról kellene ahhoz lemondania, hogy szeressék, hiszen a magánytól való menekülés
a vers első részében értékként megjelenített személyiségjegyek feladásának folyamata,
ellentételezése:
De, jaj, nem tudok így maradni,
Szeretném magam megmutatni,
Hogy látva lássanak,
Hogy látva lássanak.
Ezért minden: önkínzás, ének:
Szeretném, hogyha szeretnének
S lennék valakié,
Lennék valakié.
Az Új verseket évről évre követték az újabb Ady-kötetek (Vér és arany, 1907; Az
Illés szekerén, 1908; Szeretném ha szeretnének, 1909; A Minden Titkok versei, 1910;
Menekülő élet, 1912; A magunk szerelme, 1913; Ki látott engem, 1914), az ezerkilencszáztízes évek elején azonban sokan úgy érezték, hogy Ady költészetének az íve
megtört, pályája hanyatlik, egyre kevesebb a tökéletes új verse. Később betegsége is elhatalmasodott, utolsó kötetét barátai válogatták és állították össze (A halottak élén,
1918).
Hatvany Lajos 1913-ban baráti levélben a koncentráció hiányát vetette szemére.
Ady hatalmas öntanúsító versben utasította vissza a vádakat és a tanácsokat. A Hunn, új
legenda büszke öntudattal fogalmazott ars poetica: a rendkívüli személyiség élete
„summája ezrekének", lelke „példázat", művészete az emberi sors történelmi összegzése
és teljessége, semmiféle „enyhe szabály" vagy példa nem befolyásolhatja. Neki a
Halállal is „külön alkuja lehet", mert „milliókat vállal", magát az emberi sorsot, az
Életet fejezi ki. Költészete nem öncélú szépségkultusz megvalósítója, hanem az elérhetetlen emberi teljesség hatalmas formátumú kísérlete:
A tolakodó Gráciát ellöktem,
En nem bűvésznek, de mindennek jöttem,
A Minden kellett s megillet a Semmisem.

11

Ady küldetéstudatának tragikus paradoxonja az, hogy a teljesség elérhetetlen,
nélküle viszont csonka az emberi létezés. Küldetéstudatának legnagyobb, összegző verse
az 1914-ben írt, de kötetben csak 1923-ban, Az utolsó hajókban publikált Új s új lovat.
Ebben a gyönyörű imádságban feloldja a teljességigény és a teljesség lehetetlenségének
paradoxonját. A múló emberi sorsra kárhoztatott személyiség a rendíthetetlen küzdelemmel, az Elet akarásával, a partikuláris veszteségeken messze túlmutató, magának
az életnek az elvét vállaló magatartásával végessége ellenére halhatatlan, mert az emberiség legfontosabb, legnemesebb elvét teljesítette:
A végesség: halhatatlanság
S csak a Máé a rettenet,
Az Embernek, mig csak van ember,
Megállni nem lehet.
Maga az emberi teljességért való küzdelem kiérdemelheti a „megérkezettség"
érzését. Ez a küzdelem, ez az örök újat akarás, ez a száguldás emeli ki a személyiséget a
közönséges, partikuláris, igénytelen emberi sorsból. Ady hatalmas életkultuszának is
kiemelkedő megnyilatkozása ez:
Elet s Halál együtt-mérendők
S akit a nagy Nyil útja bánt,
Hadd, óh, Uram, szépülten futni,
Megérkezett gyanánt.
Boldogíts, hogy a nagy Nyil útján
Megállás nélkül az Öröm
Almát álmodhassam magamba
Minden mérföld-kövön.
Riadó, szennyes, kerge nyájak
Ne állítsák meg új lovát
Emberednek, hogy hadd nyargaljon
Előbbre és tovább.
A nagy Nyil útján, meg nem állva,
Hitelesen és szerelmesen,
Förtelmeit egy rövid Mának
Nézze túl szemem.
IV.
Ady szemléletének, világérzékelésének központi eleme az Élet mitizálása. Költészetének motívumkörei is ezért kapcsolódnak organikusan egymásba, ezért alkotnak
különleges univerzumot. Különös módon még a romboló tendenciák átélése is ennek a
nagy életakaratnak a része. Még a századvégi dekadencia világával érintkező motí-

12

vumai, a pénz és a halál is az életteljesség igényének vannak alárendelve költészetében.
Azok is az Élet-titok faggatásának elemei. A pénzmotívum csak az Új versek és a Vér és
arany kötetekben jelenik meg közvetlenül. Mindig a nagyobb, teljesebb élet vágya
motiválja. Az életcsúcsra váró személyiséget gátolja szándékában a pénz hiánya. Azért
imádkozik Baál Istenhez, mert asszonya „bíborra termett", mert királynő a párja (Ima
Baál Istenhez). Az Egy ócska konflisban lírai személyisége is attól szenved, hogy a
képzeletében, vágyaiban megélt nagyobb élet a pénz hiánya miatt lehetetlen:
Királyném, megölnek a vágyak.
Sohse vágyott, mint te meg én,
Földi pár úgy az élet-csúcsra
Es sohse volt még ily szegény.
Ezért harcol időtlenu. a disznófejű Nagyúrral, ezért sír az életfa alatt. E motívumkör legtöbb versének az az érzés az alapja, hogy a személyiség méltóságát gátolja a
pénztelenség:
Ha elfutnak a gyér aranyak,
Fölséges, nagy, úri magunkból,
Istenem, be kevés marad.
Rossz hatalom ez Ady költészetében, harcolni, küzdeni kell vele és érte. Abszolutizálása olykor dacos kihívás, leleplezése annak a szemléletnek, amelyik az ember
boldogulásában jelentéktelennek minősíti az anyagi eszközöket. Az arany-motívum Ady
költészetében a kihívó őszinteségnek is eszköze. Az emberlét történelmi távlataiban is
nagy, meghatározó erőnek minősíti:
Nemzetek halnak s újra kikelnek
S szent a bátor, ki, mint magam,
Vallja mindig: vér és arany.
A haláltéma Ady egész költészetében fontos szerepet kapott. De ez sem csak a
francia dekadens líra hatásának köszönhető. Ihletésében Baudelaire halálciklusánál fontosabb Ady örökös halálfélelme, betegsége, és főként felfokozott életvágya. A századvég és a századforduló emberének ráción túli tájékozódási igénye a halál titkát is meg
akarta fejteni. Ady költészetében is ilyen értelemben fonódik össze minden motívummal
a halál, önálló ciklusokat is képez. Halálversei is az élettitok kutatásai. A mulandóság
leheletszerűen finom megérzése és érzékeltetése; az elmúlás átélése és a halál élvezése
mint egy kivételes létállapot titkának megragadása; a halál mint a vágy kielégülése, teljesülése; a halál mint a szabad tartalmak formába törése, a művészi alkotás törvénye; a
testbe zártság tragikuma; az elmúlás közeledésének borzongató életérzése - és még soksok más téma jelenik meg benne (Párizsban járt az ősz, A Halál rokona, A ködbe-fült
hajók, Búgnak a tárnák, A Halál lovai). De mindezeket összegzően ennek a motívumnak is az a legmélyebb értelme, hogy Ady számára a halál ténye is a teljes életre
ösztönző erő. Az elkerülhetetlen elmúlás személyisége nagy hajtóereje. A Halál automobilján című versét értelmezve mondta, hogy „legalább automobiltempóban kell él-

13

nünk, éreznünk és tennünk, hogy az élet juttathasson egy kis mámort és egy kis vigasztalást". Ady létfilozófiájában az Élet és Halál valóban „együtt mérendők". Verseinek
gyakori motívuma az „önhalottság", melynek szintén az az értelme, hogy az élet dimenzióit újabb aspektussal bővítse, önmagát, az embert, az emberi minőséget és lehetőséget a halál utáni perspektívában is megmutassa. A halál motívumköre Ady költészetében a háború idején jelentős mértékben átalakult, konkretizálódott, háborúellenes
tartalmakkal telítődött, a pusztítás kifejezője lett, az elpusztítottakat, az életből kiszorítottakatjelenti elsősorban (A halottak élén, Krónikás ének 1918-ból).
Folytonos küzdelmet vívott Ady az Istennel is: istenes verseinek alapja biblikus
műveltsége és titkokat kutató transzcendens érzékenysége. A tételes vallásokban nem
hitt, de rendkívül mély és gazdag Isten-élménye volt. Számtalan, egymásnak gyökeresen ellentmondó változatban jelenik meg költészetében az Isten. Van, amikor küldetésének igazolója, küzdelmeiben segítője:
Oszlik lelkemnek barna gyásza:
Nagy, fehér fényben jön az Isten,
Hogy ellenségim leigázza.
Az arcát még titkolja, rejti,
De Nap-szemét nagy szánalommal
Most már sokszor rajtam felejti.
Es hogyha néha-néha győzök,
O járt, az Isten járt előttem,
Kivonta kardját, megelőzött.
Máskor a megfáradt ember harmóniavágyának megszemélyesítője (Az Úr érkezése,
Istenhez hanyatló árnyék). De ellenséges küzdőtárs is, „Rettenetes, zsarnok lakó:
Lelkünkbe ezredévek hozták". Tehát nem más, mint az ember félelmeiből fölépített
képzet. De nyomatékosan nevezi az Istent a Halálnak is, az Életnek is, a Mindennek is.
Ady szinte minden pillanatban másként viszonyul az Istenhez. Személyes perlekedéseiben az Isten is egy a titkok között. Kegyetlennek, az ember sorsa iránt közömbösnek is
látja (A nagy Cethalhoz, Isten, a vigasztalan). Istenélményében a hitetlen hit paradoxona is nagy erővel szólal meg, a hit igénye és a lélek belső kételye együtt jelenik meg
(Hiszek hitetlenül Istenben).
Sokszor gőgös individualizmusának kellett a felsőbb hatalom, akivel kapcsolatban
megélheti az alázatosság és hála érzését is. Máskor könyörög az Istenhez az életéért:
Ugy-e, Uram, hogy mosolyogjak
S tovább virítsak Te szép, álnok
Nagy parkodban,
Miként a fiatal virágok?
így akarod, így kell akarnod,
Minden plántáknak ültetője:
Bú és gaz hogy
Leghűbb virágod be ne nőjje.

14

Érvelően vitázik Istennel az emberi lét értelméért (Ne sújts bénasággal, Egy avas
kérdés, A csillag-lovas szekérből). Vitázó értelemkeresése, személyes Isten-viszonya,
sokféle Isten-képet megjelenítő küzdelme modern Isten-élmény foglalata: a hiány érzése
és a megnyugvás kívánása között hánykolódva keresi az emberi lét értelmének az igazolását, transzcendens bizonyosságát, de a hit mély akarása közben sem tudja elcsitítani a
gondolkodó elme kétségeit. Költészetében az Isten-élmény különlegessége éppen abban
látszik meg, hogy ebben is emberiség-léptékű: őszintesége az Isten és ember közötti
viszonynak, küzdelemnek minden elképzelhető fázisát mélyen megélt és megszenvedett
őszinteséggel mutatja meg.
V.
Ady az Új versek című kötetét Léda asszonynak ajánlotta: „E versek mind-mind a
Léda asszonyéi, aki kedvelte és akarta őket. Én el szoktam pusztítani a verseimet fogyó
életem növő lázában, mély viharzásokon és poklok tüzében. Ennek a néhány versnek
megkegyelmeztem. Engedtem őket létrejönni s átnyújtom őket Léda asszonynak." A kötet első ciklusa pedig a Léda asszony zsoltárai címet kapta. Ady ezzel maga is nyomatékosan kijelölte Léda szerepét új költészetének, új világszemléletének a megteremtésében. Szerelmi költészete nemcsak ezzel a kihívó gesztussal - férjes asszonyhoz írt,
mégis szakrális műfaji megjelöléssel illetett versek - különbözik lényegesen a magyar
szerelmi líra hagyományaitól, s hoz gyökeresen újat, hanem teljes szerelemf e l f o g á s á v a l , s z e r e l e m f i l o z ó f i á j á v a l és kifejezésmódjával. Ady ezt a motívumot
is az emberi lét titkainak terepeként fogta föl, a személyiség teljességigényének rendelte
alá, s különlegesen sokféle érzést szólaltatott meg benne, kivéve azt, amelyik a szerelmi
költészetben megszokott volt. A létet „örök titoknak" egységes világaként szemlélte és
kutatta. A Minden Titkok versei kötetében a ciklusokat is a főbb „titkok", költészetének
egymással összefüggő motívumkörei szerint rendezte el és nevezte meg. A szerelem
titkai ciklusnak A szerelem eposzából című versében fejti ki leggazdagabban szerelmi
lírájának filozófiáját. A szerelem Ady szemléletében a nemek küzdelmének nagy
csatatere:
Nekem a szerelem nem volt víg ajándék,
Lovagi birkózás, tréfás kopja-játék,
De volt ravatalos, halálos-víg torna,
Játék a halállal, titkos élet-forma.
A hagyományos szerelmi költészetet elutasítja annak hazugsága, álszemérmessége
miatt, s költészete alaptörvényének tekinti az őszinteséget a szerelmi lírában is. Nem
hajlandó álerkölcsöt hazudni, a szerelem titkainak elhallgatásával sem kíván érdemeket
szerezni, mert az ő életének a dolga az, hogy mindent őszintén megvalljon. így kap fő
hangsúlyt éppen az, amit eddig kötelező volt tagadni: a testiség, a szexualitás:
Mindig az a játék s mindig véres torna,
S mindig mintha kiki egy-egy Isten volna.
Ezt a nagy szándékot nagy okok okolják
S még a tagadók is mindig szándékolják.

15

Ennek a véres tornának az értelme az istenülés olyan érzése, mely az emberléttel
ösztönmélyűen adott vágy, ezért vallhatja Ady, hogy ezáltal a személyiség az Életnél és
a Halálnál mélyebb titok birtokába jutott. így közelítette ezen a ponton is a teljességet,
ezért minősíti a szerelmet „érdemes harctér"-nek, mert hozzátartozik az élet teljességéhez, ezt megélve nyugodtan mondhatja: „én nem csupán voltam". A „csatatér", „harctér" Ady szerelmi költészetének lényegi vonására utaló metafora.
Ennek a szerelmi lírának ugyanis fő jellemzője a diszharmónia, a nemek végzetszerű küzdelme. Értelme pedig az élet titkainak az átélése, az emberi teljesség nagy
kísérlete. A szerelmi motívumkörben az öröm és fájdalom, a hódolat és gyűlölet érzéseit éppúgy kifejezte, mint az élet és halál küzdelmét. Egyszerre látta szerelmét eszményi valóságnak és „tunya dögnek". Mélyen átélte a vágy kielégülésének a halállal érintkező érzését, azt, hogy a vágy teljesülése a vágy halála. Megszólalt a Léda-szerelem
verseiben a nyers, vad érzékiség, elátkozottság, a bosszúmámor, az érzéki szomorúság
és az önistenítés, a kételkedés és az egymásra találás, a gyöngédség és a pusztító
szándék, a harc és az elérhetetlenség, a szerelmi eksztázis és a szeretni nem tudás, a féktelen testiség és a tisztaságvágy, a távolítás a megtarthatóságért és végül a kegyetlen
leszámolás (A vár fehér asszonya, Héja-nász az avaron, Ruth és Delila, Hányhat a
máglya, Örök harc és nász, Lédával a bálban, Hiába hideg a Hold, Az örök halálmenet, Valaki útravált belőlünk, Elbocsátó szép üzenet). Roppant feszültsége van ennek
a szerelmi lírának, nincs benne semmi öröm, nyugalom. Itt minden mozzanat mitikus
arányokat kap, mert ez a líra nem egyetlen nő szerelmét keresi és énekli, hanem az
emberlét lehetőségeit kutatja ebben a motívumkörben is. Az emberlét drámáját éli át.
„A nő, ahogy ezekben a versekben feltűnik, már nem is konkrét nő, hiába ismerjük,
tudunk róla mindent - írta Ady barátja, Schöpflin Aladár - , mégsem láthatjuk a maga
valóságában. Szimbólummá vált a költő víziójában, méretei emberfelettivé nőttek, lefoszlott róla minden, ami esetleges, képzeletté van szublimálva, félelmetes istennővé,
akiből egyaránt árad átok és gyönyör... Realitása nincs ennek a szerelemnek, de van
hitelessége." Éppen ez a hitelesség, az átélésnek, az érzésnek a hitelessége adja e
különös szerelmi líra szuggesztivitását. A Léda asszony zsoltárai ciklust a Héja-nász az
avaron című verssel zárta Ady. Korai szerelmi lírájának egyik jellegzetes darabja ez:
Útra kelünk. Megyünk az Őszbe,
Vijjogva, sírva, kergetőzve,
Két lankadt szárnyú héja-madár.
Új rablói vannak a Nyárnak,
Csattognak az új héja-szárnyak,
Dúlnak a csókos ütközetek.
Szállunk a Nyárból, űzve szállunk,
Valahol az Őszben megállunk,
Fölborzolt tollal, szerelmesen.
Ez az utolsó nászúnk nékünk:
Egymás húsába beletépünk
S lehullunk az őszi avaron.

16

Az animizáció, a ragadozó madarak képében megjelenített szerelmi küzdelem atmoszférája azért is erősen tragikus, mert az emberlét drámája is ez, örök ismétlődés. Az
életből kiszoruló ember szemével nézi az örök küzdelmet. A szimbolikussá emelt Nyár
és Ősz egyetemes létidőt jelez, szinte előrevetíti a Nyár „új rablói"-nak a hasonló
sorsát, a kérlelhetetlenül következő űzöttséget és Őszbe távozást, majd lehullást.
A Léda-szerelem „dinamikája" egy kilenc évig tartó szerelmi küzdelem páratlanul
sokrétű vízióját mutatja, mely a kezdeti izzás után egyre hűl, már Az Illés szekerén
kötettől ciklusok szerint is kettéválik a szerelmi motívumkör, cikluscímként is ebben a
kötetben szerepel utoljára Léda neve. Egyre többször jelennek meg más nők emlékei,
egyre több a szerelem dacos vállalása, magyarázó, fogadkozó igenlése, a búcsúzás
gesztusa. Végül 1912. május 16-án megjelent a Nyugatban az Elbocsátó szép üzenet,
„Ady legnagyobb verseinek egyike s talán a legkegyetlenebb vers, amit asszonyhoz
valaha írtak... Költő még nem szólt ilyen vakmerő őszinteséggel a költők szerelméről,
amely több is, kevesebb is más emberek szerelménél" (Schöpflin Aladár). Ez a vers
igazában csak Ady szerelemfilozófiája felől érthető meg. Kegyetlenségét nem menti,
csupán magyarázza, hogy egy hosszan készülő szakítás véglegesítésének a szándéka, a
visszavonhatatlansághoz való ragaszkodás motiválta. „Az egész vers egy nagy fájdalom
kompenzálása, Ady nemcsak Lédával szakít végleg, hanem a fiatalságával is, azzal, ami
a legkedvesebb értékeit adta életének. Ennek a szavakban ki nem fejezett, szándékosan
lefojtott fájdalomnak a sorok mögötti remegésében van a hatalmas vers kegyetlen, sivár
szépsége" (Schöpflin Aladár).
A Lédával való szakítás után a szerelmi motívumkör előbb a kiüresedés, megfáradás, öregedés, élet-elrontottság érzéseivel küzd, vágyakozás és utálat kettősségét éli
meg Ady az „ifjú karok kikötőjében". 1914-től pedig Boncza Bertához fűződő szerelme,
majd házassága új, nyugalmasabb, meghittebb, a háború iszonyatával szemben is menedéket jelentő szerelmi lírát motivál, az úgynevezett Csinszka-verseket (Es mégis
megvártalak, Cifra szűrömmel betakarva, Őrizem a szemed, Nézz drágám kincseimre,
Összebúvó félelem órái). Ez a szerelmi költészet is stilizáció, ez is mítosz, de egészen
más jellegű, mint a Léda-szerelem volt. Nem az a fontos számunkra benne, hogy
milyen volt valójában a Csinszka-szerelem, hanem az, hogy Ady milyennek láttatta
költészetében. Most egy egyneműbb, egyszerűbb, szelídebb líravilágot teremtett.
VI.
Ady költészetének leggazdagabb motívumkörét a magyarságversek adják. Százhúsz verse kapcsolódik közvetlenül ehhez a témakörhöz. Mélyen azonosnak érezte magát a magyarsággal, s éppen a magasrendű azonosságtudat jogosította föl arra, hogy
indulattal és nagyfokú politikai tisztánlátással bírálja a magyarság hibáit. Bírálata miatt
rögtön ráragasztották a nemzetietlenség vádját, a magyar faj és fajta szó gyakori
használata miatt pedig később keverték rossz hírbe. Az első vádat azért kapta, mert nem
fogadta el kora Magyarországának hivatalos önszemléletét: „Aki a magyar társadalmat
nem belülről nézte, mint a középosztály tagja, hanem a kívülállás tárgyilagosságával,
aki nem azt a képet rajzolta, amelyet az önmagának önmagáról alkotott, az nemzetietlen
volt. Nemzetinek lenni nemcsak konzervativizmust jelentett, hanem osztály-szolidaritást
azzal a vezető osztállyal, amely a maga életformáit, ízlését, szemléletmódját a
nemzetiség rangjára emelte" - állapította meg Schöpflin Aladár. Ady később elátkozott

17

szóhasználata a maga korában a nemzetfogalomnak a magyarság minden rétegére való
kitágítását jelentette. Minőségi igényű nemzetfogalom az ő magyarságának az igazi tartalma:
Kirabolt, szegény, kis magyar,
Kitárul a felé karom,
Kit magyarrá tett értelem,
Parancs, sors, szándék, alkalom.
Ady - miként Fülep Lajosnak egyszer maga fejtette ki - úgy élte meg a maga
magyarságát, mintha ő lenne az utolsó magyar, aki még tehet valamit ezért a népért.
Úgy érezte, hogy a magyarság sorsa az ő kezében is van, s neki ennek a népnek a
riasztójának, ébresztőjének kell lennie. Még akkor is, ha reménytelennek látja ennek a
népnek a történelmi sorsát. Ebbe a reménytelenségbe belenyugodni nem tud, s nem
is akar.
Azért bírál kegyetlenül, hogy óvja, ébressze a magyar értékeket, irtsa a magyarság
hibáit. Magyarsága tehát csak feszültségben élhető meg: azonossága szembenállás is. Ez
teszi drámaivá magyarságverseit, magyarságélménye csupa küzdelem. Ond vezér unokája ő, de a saját korának eszményített magyarságképével, mely a hódító volgai lovasban jelölte meg a magyarság emblémáját, eltökélten szembenáll:
Hiába akarnám, szeretném,
Nincsen hozzá semmi közöm,
Más a szemem, gerincem, eszmém.
Más a lovam, a vérem, álmom,
Tőle jövök és idegen
Az én ősöm, fajtám, királyom.
Ilyen bánat-folt nincs fölvarrva
E kerek földön senkire,
Csak a fajából kinőtt magyarra.
Magyarságversei a Petőfi-féle szemléletes tájköltészet helyébe víziószerű tájat
teremtenek. Lelki élményét, indulatát vetíti ki a tájba. Költészete összefüggő látomás a
tájról és az emberekről, legtöbbször önvallomással, önportréval összekapcsoltán. Vadság, szürkeség, terméketlenség, sár, por, dudva, műveletlenség, butaság, lemondás,
akaratnélküliség - ezek a meghatározó jegyei ennek a víziónak. Aki ki akar emelkedni,
valami nemesebbet, többet akar, annak szinte reménytelen itt a helyzete {A magyar
Ugaron, A lelkek temetője, A Halál-tó fölött, A Tisza parton, A Hortobágy poétája,
A magyar Messiások, Lelkek a pányván).
Hasonlóképpen kegyetlen jellemzést ad Ady magáról a magyar fajról: megkésettség, tunyaság, tenni nem tudás, öntudathiány, szolgaszellem, hajlongás, civakodás,
gyávaság, kihasználhatóság, úttévesztés jellemzi, ezért sorsa törvényszerűen lesz a
szétszóródás, a pusztulás. Ady magyarságbírálatát a háború előtt a felrázó szándék
formálja átokszerűen kegyetlenné, ostorozóvá, a háború idején viszont a szánalom

50

hangja erősödik föl magyarságverseiben. (Nekünk Mohács kell, A civódó magyar,
A fajok cirkuszában, Hajlongani emerre, amarra, Az Idő rostájában, A hőkölés népe,
A mesebeli János, Az eltévedt lovas, A szétszóródás előtt). Bírálata szeretetből, a fajtája
sorsa iránti aggodalomból fakad. Indulatát, keserőségét a fajtájával való mélységes azonosságtudat, a fajtához való hűség motiválja. Lelke szerint a legigazibb magyarnak
lenni, mégis a mostani magyarságtól végzetesen idegennek lenni - ez a tragikus tudat
jellemzi Adyt.
Költészete az új nemzeti azonosságtudat megteremtésének is kísérlete: magyarságverseinek másik része büszke öntudattal vallja meg magyarságát, hűségét a fajtájához.
Költészetében gazdagon megrajzolja egy szellemibb, lelkibb magyarságnak a képét is
(Szent Margit legendája, Találkozás Gina költőjével, Vitéz Mihály ébresztése).
A magyarságot „szükség"-nek és „érték"-nek minősíti az emberiség szempontjából
is. Életének értelmét e közösséghez tartozásban látja (A föl földobott kő, Én nem vagyok
magyar?, Az én magyarságom, Lovatlan Szent György, Utálatos, szerelmes nációm).
Megalkotja az összetartozás-tudat, a küldetés, hűség és keserűség, kivertség,
üldözöttség összetett érzésének kifejezésére úgynevezett kurucverseit, melyekben a levert Rákóczi-szabadságharc bujdosó katonáinak szerepében szólaltatja meg mély magyarságtudatát, hűségét (Bujdosó kuruc rigmusa, Négy-öt magyar összehajol, Sípja régi
babonának). Ezekben a versekben a keserűség és a vád is magasztalásba fordul,
legmélyebb hangjuk az eltéphetetlen azonosulás. Ady magyarságélményének éppen ez
az ambivalencia a lényege: a magyarság hibáinak gyűlölete és a magyarsággal való mély
azonossága. A „fajából kinőtt magyar" fájdalma az övé (Ond vezér unokája).
Magyarságverseihez szorosan kapcsolódik forradalmi és háborúellenes költészete.
A forradalmi változást sürgette és elkerülhetetlennek tartotta Magyarországon. A magyar társadalom belső feszültségét ekkor a feudális örökség, hierarchia elszánt védelmének és a munkásságot képviselő szociáldemokrata, illetve a paraszti mozgalmaknak a
küzdelme jellemezte. Ady publicisztikájában és költészetében egyaránt érzékenyen
reagált minden olyan eseményre, eszmére, amelyik ezt a harcot erősítette. Forradalmi
versei a paraszti és proletárszolidaritásnak a megnyilatkozásai előbb (A grófi szérűn,
Küldöm a frigyládát, Csák Máté földjén, Dózsa György lakomáján), majd az 1912-es
forradalmi hullám idején a lelkesítő azonosulás, a forradalom győzelmébe vetett hit
kifejezői (A Tűz csiholója, Rengj csak föld, Rohanunk a forradalomba, Új tavaszi
sereg-szemle). Forradalmi verseiben a közösségre hatni akaró szándék következtében
kifejezésmódja jelentős mértékben egyszerűsödött.
Amikor a polgári demokratikus forradalom helyett a világháború tört ki, Ady az
első pillanattól kezdve a háború ellen volt, a háborúban az ember, a Gondolat teljes
eltévelyedését látta. Ady számára „a háború nem egyszerűen történelmi bűn vagy szerencsétlenség, hanem metafizikai karambol, a realitássá vált embertelenség" (Kis Pintér
Imre). Apokaliptikus víziókban jelenítette meg a pusztítást (Emlékezés egy nyáréjszakára, Mai próféta átka, Krónikás ének 1918-ból, E nagy tivornyán). A háborúval
szemben kialakította szemléletének új időperspektíváit, a pusztítással szemben a Tegnapot, egy emberibb világ reményének lehetőségét akarta megőrizni. A „mag hó alatt"
képzetét állította költészete középpontjába, s a pusztítás láttán is magasrendű humanizmusának adott kifejezést (Ember az embertelenségben, Mag hó alatt, Intés az őrzőkhöz,
Üdvözlet a győzőnek). Szinte példa nélküli erkölcsi emelkedettség ez a magyar
költészetben - a tragédia tetőfokán.

19

Ady életműve a legnagyobb formátumú művészi kísérlet volt a XX. század elején
annak érdekében, hogy „mégis győztes, mégis új és magyar" legyen a dal, hogy a
magyarság közelebb kerüljön az eszményi emberi minőséghez. Nem ő tehet arról, hogy
az örömteli beteljesülés hangjai helyett a „ne tiporjatok rajta nagyon" könyörgésével
kellett zárnia életművét. Adynak a magyar és az egyetemes emberi sorsot együtt szemlélő életműve ma is változatlanul időszerű ösztönzés arra, hogy magát az emberi
minőséget „mégis győztes, mégis új és magyar" értékekkel emeljük, hogy ne szégyenüljön meg bennünk az ember.

20

