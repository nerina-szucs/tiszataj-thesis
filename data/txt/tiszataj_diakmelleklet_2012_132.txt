A TISZATAJ DIAKMELLEKLETE
132. s z á m

LACKFI JÁNOS

Nyelvi robbanásveszély
AVAGY TOVÁBBDÚDOLNI A VOLTAT

Kedves

Olvasónk!

Közel húsz évvel
ezelőtt,
1992 októberében
indította a Tiszatáj
diákmelléklet-sorozatát,
amelyet
most, három év
kihagyás
után
újraindítunk.
Reméljük, hogy az új sorozatunk is olyan
sikeres
lesz, mint az előző.

1. S z ó n y o m o z ó

Régóta elszántam magamat egy izgalmas játékra, most ki is
próbálom hát. Csupa olyan szavakat szedegetek elő a nyelvi
arzenálból, amelyek még sosem járták meg a tollam végét.
Vagy inkább sosem kerültek ki a billentyűzetet kalapáló
ujjaim alól. No jó, annyi szót leírtam már, szemfényvesztés
lenne az olvasót azzal hitegetnem, hogy betűrengetegemben
ellenőrizhető, mit vetettem már papírra, mit nem. Maradjunk
abban, hogy olyan szavakat keresgélek, amelyek bizonyosan
nagyon ritkán, talán még sosem fordultak meg szövegeimben.
Itt van például a „nyápic" - épp az imént, egy kedves tanítványommal chatelve hökkentett meg, miért ilyen ritka
vendég nálam? Próbaképpen végigfuttatom a keresést két
utolsó prózakötetemen, mert ugye ma már nem vagyunk
puszta találgatásra kárhoztatva, akár pontosan ellenőrizhetem is magam. Nos, egyikben sem találkozom a szóval, az
elmúlt tíz év tanulmányait, esszéit magába sűrítő, másfélmillió leütésnyi könyvemben is csak egyszer szerepel holmi
„nyápickodás". jó kis jelző pedig, szakasztott mintha a „nyálas, pici fickó" összevonásával keletkezett volna. A körötte
repdeső jelentésfelhőben pedig ott zümmög a „pilincka", a
„pálcika", a „piszok", a „porcica" és még sok efféle nyüzüge,
incifinci apróság.
A „dögönyöz" nyilvánvalóan a „dögből" eredeztethető,
a beszélő mégis önkéntelenül kutat emlékezetében a „dögöny"
után, mely nyelvújítás-ízű főnévképzőjével olyan csalókán
idézi a „függönyt", a „sürgönyt", a „közönyt" vagy éppen a
„közlönyt". A függés, a sürgés, a közömbösség vagy a közlés
jelentéshátterének ez esetben a metaforikus „döglés" felel

55

12 diákmelléklet

meg. Számomra sajátos, családi zamata is van a szónak: nagyapám egyszerű vasgyári géplakatos létére hadilábon állt bizonyos szavakkal, melyeket persze annál nagyobb vehemenciával használt. A Szputnyikot magabiztosan Pusznyiknak titulálta (azt mondom én is, fiam Pusznyik, úgy, úgy], Dorottya lányomat Boroskának nevezte (mik vannak, ki hallott már ilyen
nevet?), röntgen szavunk bonyolult fonetikai képletét a sokkal magyarosabb és logikusabb
„rögönnyel" váltotta ki - mindannyiunk legnagyobb megrökönyödésére.
Az „ösztövér" Lator László nagyszerű visszaemlékezésében akad horogra, a számítógépes
kereső még csak nyomát sem mutatja ki három említett kötetem anyagában. Az „ősz tevétől"
a „vérig", a „köszvényig", a „pöszmétéig" vagy a „köztörvényesig" annyi minden kihallható
ebből a balladásan darabos, recsegő-ropogó hangzóállományú jelzőből. Ráadásul még mintha
saját ellentétét is magában hordozná, hiszen az ösztövérségtől mi sem idegenebb, mint egy
„ősz, kövér" figura.
Ugyanezen a vérnyomon (ösztövérnyomon) tovább haladva csak úgy potyognak elém a
régi kedvencek, melyeknek se híre, se hamva a három mintául választott dokumentumban.
Itt a „gerezna" például, ez a jó ismerős, mely valahogy jóval többnek látszik holmi lenyúzott
állatbőrnél. „Belezés" és „erezet", „garázdaság" és „gizdaság" éppúgy felrémlik, mint a „gerezd" szó, amely egy jószággal kapcsolatban érdekes képtelenségnek tetszik, hacsak nem
gondolunk a nyúzott vad kocsonyás nyersesége és egy gerezd remegő narancshús véletlenszerű, ám annál intenzívebb hasonlóságára.
Hova visz a nyelv? Miféle csőbe húzza be azt, aki használja, aki anyagával dolgozik, aki
veszélyes közelségbe kerül ezzel a burjánzó, lápos televénnyel? („Televény", ez is csak egy
Csokonai-tanulmányom idézetanyagában szerepel. A felvilágosodott poéta olyan ujjongó
örömmel tartja magasba a nyelvújítás-ízű szót, mint bennszülött a frissen szerzett üveggyöngyöt...) Tornáz Salamun szlovén költő nyilatkozta egy ízben, hogy a negyvenes éveit taposó
írónak vigyáznia kell, nehogy felrobbantsa a nyelv elképesztő ekrazittömege. Valóban életveszélyes elegy, jobb vigyázni vele, és azt hiszem, van is miért bosszút állnia, hiszen jócskán
visszaélünk engedelmességével.
Márquez Száz év magányaban olvashatjuk, hogy Macondo falucska lakói közt egyszer
csak fertőző járvány gyanánt eluralkodik a felejtés, és ki-ki elhagyogatja elméjéből a dolgok
nevét. A lakosság úgy védekezik a terjedő kórság ellen, hogy szépen minden egyes dologra
kitűz egy cédulát, a tehén hátán feltünteti, hogy TEHÉN, a kerítésen, hogy KERÍTÉS, a templom előtti téren pedig táblát ütnek a földbe ISTEN felirattal. Az anekdota rávilágít, hogy a
nyelv megnevező funkciója valójában önkényen alapul. Milyen alapon jelölünk valamit egy
konkrét hangzócsoporttal és nem egy másikkal vagy egy harmadikkal? Milyen jogon változik
egy-egy valóságelem fonetikai hangulata nyelvről nyelvre? Első nyelvelméleti krízisem öt-hat
éves koromra tehető, amikor a zongora alatt fekve belém hasított a kérdés, hogy vajon ki és
milyen okból nevezhetett el egy ételt ilyen faramuci módon: KRINOLIN. Rögtön eszembe
jutott aztán, hogy az ABLAK vagy az AJTÓ nem kevésbé torz elmeszülemények, és attól fogva
nem voltak illúzióim a nyelv, mint univerzális hazugság természetével kapcsolatosan.
Vagyis amikor az iskolában arra tanítjuk gyermekeinket, hogy a nyelv „kommunikáció" és
célja az „információ-átadás", igazat is mondunk meg nem is. Ha azt szeretném, hogy valakivel
semmiképp se kerüljük el egymást, akkor így szólok hozzá: „holnap, 17.30-kor találkozunk a
Batthyányi-téren". Ám ha az agyamban ugyanebben a pillanatban kavargó masszáról kellene
őszintén számot adnom, alighanem valami efféle mondandó sülne ki a dologból: „fapapucs,

132. szóm

3

krokodil, nagymama, centrírozás, vasmacska". Tudatunk habverője ugyanis nem pihen, és
sajátos, asszociációs logikája (illogikája), törvénye szerint kavargatja folyamatosan a ránk
zuhogó világmozzanatok kásáját.
A szavak természetesen a valóságkezelés leghatékonyabb, roppant helytakarékos eszközei. Vegyünk egy példamondatot: A traktor elütött egy bálnát. Jó, nem mondom, kevéssé
valószerű kijelentés, bár ha idén is annyi csapadék hull, mint a múlt évben, könnyen lehet,
hogy a derék parasztoknak szabadkozniuk kell majd: „annyian vannak a dögök, mint a rosseb, nem tuttam kikerűni, biztos úr kérem"... Szóval ha ezt a mondatot szavak nélkül próbálnám szemléltetni, a fél ház leomiana, míg beállnék a traktorral, a másik fele, míg begyömöszölném a bálnát, hogy végre elmutogathassam: ez az izé tönkreizélte azt az izét. Mindez
szavakkal gyerekjáték, hangzóállományát tekintve a „gépdaru" egy grammal sem súlyosabb,
mint a „pille". Behunyt szemmel kimondom: „Afrika", és bár sosem jártam ott, látom magam
előtt a kontinenst, még csak a fülem se megy teli homokkal. Ugyanez a helyzet a mamuttal,
semmi véres erőfeszítésbe nem kerül begyömöszölni a kobakunkba, pedig jókora darab állat,
és meglehetős régen kihalt már.
Gondoljunk csak bele, a valóságnak micsoda megerőszakolása egy átlagos, közepesen bonyolult mondat is akár... „Ülök a számítógépnél, szól a zene, kinn süt a nap, félig lehúztam a
redőnyt, és fogalmazom az esszémet." Ez a jámbor mondat csupa önkény, hiszen a jelenségeknek és cselekvéseknek ez az illuzórikus rendje a „való világban" sohasem jöhetne létre.
Mindezek egyfajta kusza káoszban léteznek csupán, egyidejűségbe olvadva, elvegyülve egymással. Ha megpróbálnám hűségesen visszaadni, mindezen cselekvések leképeződései hogyan zuhognak be agyamba különféle érzékeimen keresztül, hogyan kavarognak egymásba
olvadva, alighanem fel kellene rúgnom a nyelv törvényeit, és egy szavalókórussal egyszerre
elmondatni az egyes tagmondatokat, amiből persze csupán értelmezhetetlen hangzavar
származna.
Folyamodhatok persze másféle trükkökhöz is: Gépelek a számítóülésnél, zenél a szó, kint
napozik a sütő, félig leredőnyöztem a húzást, és esszézem a fogalmamat. Vagy: Ülés nem
számít, szólás nem zene, nap nem süti, félredőny nem húzás, esszézni nem fogalom. Vagy:
Zenélek a szólógépnél, számít az ülés, félig lesüt az esszé, napozom a húzásban, kinn redőnyözik a fogalom. Esetleg: Számszóló, gépredőny, fogalomsütés, fél napzene, kinn esszéhúzás.
(Weöres Sándor sakkoz végig következetesen egy hasonló logikai játékot Téma és variációk
című versében.) Mindezen fortyogó szerkezetek értelme persze csak akkor érhető tetten, ha
ismerjük az eredeti példamondatot vagy a tört rajzú képből visszakövetkeztethetünk rá,
valahogy úgy, ahogy az impresszionista képek foltjai vagy a pointillisták színpontjai is látvánnyá állnak össze bizonyos távolságból.
Bizony, a nyelv cseppet sem kegyes hazugságai révén kapjuk meg a szépségesen oskolás
rendet, amelyben „egy szálló porszem el nem hibban", és olyan bonthatatlan egységben hever egymáson alany, állítmány, tárgy és bővítmények, „akár egy halom hasított fa". Csak
éppen az élő nyelvek élő fáját még nem vágta ki, nem aprította fel senki. Melyikünk látott a
szabad természetben igét, határozót vagy jelzőt? Ezek csak suta emberi eszközök, hogy egyegy végtelenül bonyolult jelenséget részeire bontva megfoghatóvá tegyünk. Még főneveink is
csalnak, hiszen az esőt, mint jelenséget például abszurdum egyetlen szóval elintézni! Ha egy
parányi tisztesség szorult volna belénk, valahogy így nevezhetnénk meg ezt a meteorológiai
szórványt: CSEPP-CSEPP-CSEPP-CSEPP-CSEPP-CSEPP-CSEPP-CSEPP-CSEPP-CSEPP-CSEPP.

55

12 diákmelléklet

Alighanem Weöres Sándor teszi jól, amikor Grádicsok éneke című szerelmi költeményében cseles megfogalmazását adja az egymásba olvadó, egymást szemlélő pár viszonyának:
„arcodom arcomod". A végtelenségig fejthetnénk ezt a rejtvényt: „arcodon arcom, arcomon
arcod", „arcom az arcod, arcod az arcom", „arcomhoz ér az arcod", „arcom és arcod összeolvad", „arcodat csókolom, arcomat csókolod". És így tovább, ahogy a szenvedély felboruló
terében-idejében sajátosan forr eggyé és válik el egymástól az a kétfejű-négykezű-négylábú
szörnyeteg, melynek szakszerű latin megnevezése Amor.
A szavak persze, mondanom sem kell, rettenetesen unják, hogy céljaink érdekében
okostojás módjára felhasználjuk őket, és önálló lényekként saját életet követelnek maguknak, akár az emberi elme egyéb elszabadult szörnyei, a Gólem vagy éppen Frankenstein. Elhangzik a rádióban, hogy „felment az áramáramára", és csak némi töprengés árán rekonstruálhatjuk, hogy a szöveg korántsem óperzsául van, hiszen így tagolandó: „felment az áram ára
mára". A területi labdarúgó mérkőzés bíró sporijának címzett barbár csatakiáltás esetében is
némi elemzés szükségeltetik: „mititété, átátá"? Magyarra téve: „mit ítéltél, átalltál"? Jócskán
zavarba jöttem, amikor a Zemplén megyei Terényben egy idős asszony így zárta mondókáját:
„na jó, kő mennyi ennyi annyi". Mi mennyi? Mi annyi? Mi harminc? Hát persze, megy „enni
adni" a jószágnak, napnál világosabb! Aztán amilyen szemfüles alak a költő, elkapja az efféle
leleteket, rájuk vetődik, és saját javára kamatoztatja őket. Kemény István például ezt a hasznavehetetlen indiai varázsigét tette meg egyik kötete cikluscímének: „Ma gamrama radtam".
Csekély keleti nyelvtudással is helyreállítható a tömörségében vigasztalan ténymegállapítás:
„Magamra maradtam".
A nyelv orvtámadásainak ki van téve minden beszélő, ha far felől kerülünk, az alattomos
jószág rögtön kirúgja bárki fogát. Ledöbbentem például, amikor a piacon így kínálták a termelői paradicsomot: „finom, illatos, tessék, szagolja meg a KACSÁT"! Hirtelen sem a baromfiudvari, sem a kórházi kacsa szagolgatására nem támadt gusztusom, aztán persze rájöttem,
hogy a voltaképpen kocsányt, avagy szárat tekintik a zöldség „kacsának" az adott dialektusban. Egy másik zöldséges a Déli pályaudvar aluljárójában, a kartonpapírjaikon éjszakázó
hajléktalanoktól tíz lépésnyire kínálta portékáját, mégsem élt a gyanúperrel, és kiírta táblájára vevőcsalogatónak: CSÖVI KUKI KAPHATÓ. Mit mondjak, nem futott össze a nyál a számban. Azt sem kérdeztem, ki a beszállító, nehogy további részletekről értesüljek: „á, olyan friss
ez, tegnap még kinn himbálózott a mezőn". Persze a kisördög nem csak az amatőrökre leselkedik, profiknak sem árt az elővigyázatosság. A pécsi egyetemre mentünk felolvasni egy
költőbarátommal, és az est előtt megmutattam neki legújabb művemet, vajon szerinte előadjam-e. Igennel válaszolt, ám hozzátette, hogy az első sorban szerinte nem egészen szándékosan fogalmaztam így: „Ma délután lehányva minden ruhát, ingben-glóriában szaladok ki a /
költészet fagyos és elnéptelenedett nudista-strandjára". Nem voltam már elsőfű, nyeretlen,
mégis szépen lépre mentem...
Különös előszeretettel állnak lesben a szavak olyan magányos utak mentén, ahol egy-egy
tétova, védtelen kisgyerek botorkál, aki még biflázgatja csak a nyelv törvényeit. Az első
adandó alkalommal rávetik magukat, és elhegedülik a nótáját. Ismerősöm kisfia valamit
ráejtett a lábára, szaladhattak vele a kórházba. Ahogy ott ülnek a folyosón, a srác, aki akkoriban tanult olvasni, egyre csak lógatja az orrát. Az apuka rákérdez: nagyon fáj? Mire a kicsi:
nem, de apa, itt gyógyítják a hordókat is? Ismerősöm elképedve kérdezett vissza: a miket?
Hát a hordókat! - vágja rá határozottan a fiú. Az apuka ekkor veszi észre, hogy a szemben

132. szóm

5

lévő ajtón nagy betűkkel ez áll: BETEGHORDÓK. A gyermek pedig elképzelte, hogy ahogy a
beteg gyerekeket, úgy a beteg kifliket, hordókat, cipőfűzőket is alighanem itt gyógyítják, csak
persze más-más ajtó mögött.
Egyik este feleségem mesélte az asztalnál, hogy Afrikában a Tanganyika tó vize pár fokkal
felmelegszik, bizonyos lények kihalnak, mások elszaporodnak, borul az ökológiai egyensúly...
Ágnes lányom a család legkisebbje, ezért próbál mindig „terepszínt ölteni", akár egy idegen
országban ledobott ClA-kém, akit megtanítottak ugyan kazahul, usankát is nyomtak a fejébe,
de azért fhéjl, hogy lebjúkik, ha megkhéwrdezi walakitől, plíz, mewre wan a khocsma. Ha a
kicsi elárulja, hogy valamit nem ért, a négy nagyobb testvér rögtön ráförmed, hogy lehet
ilyen ostoba valaki! így aztán roppant bölcsnek próbál látszani, hogy megálljon a lábán. Óvatosan, homlokát ráncolva kommentált most is: igen, az nagy baj, ha fölmelegszik a TANGANY1TOGATÓ. Az első derültséghullám után arra jutottam, ez afféle dévaj Karib-szigeteki
évnyitót jelenthet, banánszoknyával, tengeri csillag-melltartóval, tangahúron pengető zenekarral. Kiss Judit Ágnes kolléganőm később felvilágosított, hogy nem tudok én semmit a
világról, a tanganyitogató ugyanis egy szakma, nevezetesen a chippendale-fiúk magyar neve,
és ha ők felmelegszenek, az tényleg globális katasztrófa, hiszen így már mi marad végképp
szertefoszló férfiideáljainkból? Nos, ilyen és efféle merényleteket követnek el ellenünk a
szavak, amikor éppen senki se látja. Csak a detonációt érzékeljük utólag...
Nos hát, ha azt szeretnénk, hogy diákjainkat érdekelje a nyelvtan, az irodalom, a robbanékony és jelentésteli nyelv maga, készítsük fel őket erre a fajta vadászatra! Járjanak beépített ügynökként (felszentelt ócskásként) a világban, tűzzenek gombostűvégre minden furaságot, gyűjtsék össze, rendszerezzék és mutassák be leleteiket a többieknek. Vegyék észre,
hogy a www.fuggoagy.hu honlap megalkotóinak szeme előtt valószínűleg nem jelent meg a
Dali-féle látomás: a zsinóron függő, kioperált agyak sokasága. A PÁTY1 FALÓ csárda tulajai
aligha gondoltak bele, hogy a trójai atyafiság is szóba jöhet, már persze csakis görög vendéglő
esetében. A rádiót kinyitva meghökkentő bejelentést hallunk: „tornázási munkálatok miatt a
környező útvonalakat lezárták", és már látjuk is Rubint Rékát, amint fürgén végzi tornázási
munkálatait: „hu-há, égjen a zsír, csuda csinik leszünk a strandon, bocsika fiúkák, autóval
most nem lehet erre jönni". Kis kombinálás után rájövünk, hogy eredetileg banális „csatornázási" munkálatokról lett volna szó, csak sikerült menet közben bekapcsolódnunk a parttalan
szövegáramlásba. Ugyanígy begyűjthető az immár szándékosan játékos, ámbár kissé alpári
ANYÁD P1TÁJA cégtábla, mely különös és talán nem is oly gusztusos képzeteket ébreszt a
fogyasztandó étkekkel kapcsolatosan. Az efféle trükkök némi leleménnyel folytathatók, nyugodtan megtervezhetjük az APÁD CSEVAPCSICSÁJA vagy az ÖREGANYÁD KALÁCSA vendéglátó-ipari üzemegységek reklámját. Egyik elhivatott magyartanár ismerősöm a tananyag
kötelezőségeire fittyet hányva értelmes rendszámtáblákat álmodtatott kisiskolásaival. Nyilván a mi szemünk is megakadt már egy-egy HUJ vagy HAJ vagy LEJ vagy GAZ vagy EMU vagy
IZG vagy LFS betűösszetételen. így még akár mulatsággá is válhat a kötelesség, tanítványaink
értelmetlen definíciómagolás helyett rászabadulhatnak a nyelv dzsungelének szabad és
megejtő világára, lefáradás helyett megtanulhatnak nyitott füllel közlekedni ebben a világban.

55

12 diákmelléklet

2. T o v á b b í r t h a g y o m á n y

No jó, de miként jutunk el a mindenki használta, kevés erőfeszítést kívánó élőszótól az egyre
inkább elit-mulatságnak tűnő nyomtatott betűig? Mire jó ma a könyv? Nos, egyszerűen néhány folyóméter aranycirádás bordó gerinc jól mutat a szürkemárvány fölött, a diszkrét,
pasztellszínű tapéta hátterén. Csak le ne szedjen egyet valaki, mert megbomlik a szép harmónia! Ennyire tőrőlmetszett újgazdag módjára persze talán kevesen rendezik a könyvtárukat, ám a múzeumi jellegű, passzív könyvtárolás sajnos egészen gyakori eset. Szomorú, hervadt könyvtáros kisasszony ücsörög a polcok árnyékában, és bágyadtan lapozgatja a lesújtó
olvasási statisztikákat. Hát igen, a ma könyvtárának nem elég, ha pusztán könyvek tára, néhány megszállott könnyű- és nehézbúvár kutatási tere, hanem átjáróházzá kell lennie, megkerülhetetlen vonatkozási ponttá, az információk sűrűsödési helyévé. Szerencsére jócskán
akad lelkes, elhivatott, tettre kész könyvtáros, aki kezét-lábát töri, hogy valami újat mutasson
fel a kedves látogatóknak. Jártam olyan vidéki könyvtárban, amelynek előszobája telis tele
volt halmozva jelmezekkel, játékokkal, díszletekkel, ezerféle tábor, foglalkozás, ünnepség,
rendezvény kellékeivel. Aki internetezni, szórakozni, sakkozni, nagyiklubozni, ügyintézni
beszédül egy ilyen könyv-örvénybe, azt esetleg még magával is ragadhatja a nyomtatott betű
szeretete, vagy legalábbis szokja annak közelségét.
Márai írta kései, kesernyés naplójában: ő bizony nem jön haza élő mementónak, hiszen az
emlékművek közös sorsa világszerte, hogy oldalba vizelik őket a kutyák. Valóban, ha az íróköltő szobra csupán egy darab bronz az utcasarkon, amelynek évente egyszer dobunk egy szép
koszorút, hőzöngünk egy kicsit mellette, virtuálisan megdöngetve koporsóját (ébredj, vén
csont!), az vajmi kevés. Már másnap elcsendesedik minden, a koszorúk stílusosan bekoszolódnak, a hamis aranybetű megkopik, a galambok lepiszkítják az okos bronzkoponyát, mi pedig
elszaladgálunk mellette, nem érünk rá, hiszen fontos dolgunk van, vár az élet, az adóbevallás, a
politikai vitaműsor, a nagyáruház, a gyerekek különórája, no meg kedvenc focicsapatunk rangadója. Nincs is evvel semmi baj, hadd tolongjon, nyüzsögjön az élet, csak éppen az írott szó is
pöröghetne vele együtt, elkísérhetné vibrálásaiban, ahogy az rendeltetése is.
Hiába mondjuk, hogy költőieden világban élünk, mikor bárhová nyissunk is be, mindenütt versek csorognak a fülünkbe. Bizony, csak már úgy hozzászoktunk, észre se vesszük...
Presszóban, szupermarketben, távolsági buszon, vendéglőben, plázában, benzinkúti nyilvános vécében, mindenütt bömböl vagy szivárog a (többnyire nem túl minőségi, többnyire
angol nyelvű) megzenésített versek özöne. Belénk ivódik, zakatol, dörömböl a fejünkben, a
szívünkben, vérünkké válik, és butulva dúdoljuk napokig, hogy „óóólvaszd fel jééégszívemet"
vagy csak annyit, hogy „waka-waka-waka". Mégpedig függetlenül minden értelmes megfontolástól, no meg attól is, vajon Shakira-rajongók vagyunk-e vagy sem.
Hogyan is töpreng nem kisebb író, mint Marcel Proust? „Nyugodtan utálhatják a rossz
zenét, de azért meg ne vessék! Minthogy sokkal többet és sokkal szenvedélyesebben játsszák,
éneklik, mint a jót, lassanként sokkal inkább magába itta az emberek álmait és könnyeit.
Éppen ezért méltó az önök hódolatára. Noha a Művészet történetében helye nincsen, hatalmas helyet foglal el viszont a társadalom érzelmeinek történetében. A rossz zene tisztelete,
hogy ne mondjam, szeretete nem csupán annak az érzületnek egy formája, amelyet a jó ízlés
irgalmasságának avagy szkepticizmusának nevezhetünk, hanem ráadásul a zene társadalmi
szerepének, jelentőségének tudatosítása is (...) A nép, a polgárság, a hadsereg, a nemesség,
minthogy mindjüknek egyazon postás kézbesíti a rájuk lesújtó gyászt vagy az őket elárasztó

132. szóm

7

örömöt, éppígy ugyanazokat választják láthatatlan szerelmi üzenetvivőül, bizalmas gyóntatóul. Ezek pedig a rossz zeneszerzők (...) Ez vagy amaz a harmónia, ez vagy amaz a hangszeres részlet nem egy szerelmes vagy álmodozó lelkében a mennyei harmóniát vagy éppen a
kedves hangját csendítette fel. Egy rossz románcokat tartalmazó, a sok használattól elnyűtt
kottafüzet éppúgy meg kell, hogy indítson bennünket, mint egy temető vagy egy kis falu. Mit
számít, hogy a házak stílustalanok, hogy a sírköveket a felismerhetetlenségig ellepik a feliratok és az ízlésficamra valló díszítmények! E porhalmazból az esztétikai gőgjét kellő beleérzéssel és tisztelettel egy pillanatra elcsitítani képes képzelet előtt a lelkek egész csapatja
kaphat szárnyra, csőrében tartva a még zöldellő álmot, amely megérezniük engedte a túlnani
világot, s élvezettel vagy könnyekkel ajándékozta meg őket az itteniben."
Mindez mélységesen igaz a dalban nap mint nap felcsendülő zenékre, de nem feltétlenül
jelenti azt, hogy a köz érdeklődésére csakis rossz művek, gyenge, banális szövegek, kificamodott melódiák tarthatnak számot. Ha egy szöveg jókor van jó helyen, ha szinte véletlenszerűen „átgázolnak rajta" társadalmi erővonalak, akkor bizony slágerré válhat arra éppen alkalmasnak nem tűnő, pompás költemény is. Alkalmasabb példát keresve se lelhetnénk, mint
éppen József Attila Hetedik)ét, melyet Hobó üvöltözött ezrek előtt, és amelyet ezrek üvöltöttek és üvöltenek vele mind a mai napig. Márpedig ennek egyes sorai korántsem egyszerűek,
igen komoly filológusi és esztétái apparátussal is csak nagy nehezen felfejthetők. Nem mindennapi rejtvények például a következők: „egy, ki magva erdőségnek, / egy, kit őse bőgve
védett... egy, ki tudja, hol a kapocs, / egy, ki kendőcskére tapos... egy, ki lelkét üti nyélbe", de
első közelítésre a „dongják körül, mint húst a légy" talányossága (kik, kicsodát, miért?) vagy a
„kettő vitéz és tudós négy" számszerű leltára is alaposan feladja a leckét. Mindamellett a „fáj
a szívem érted", a „szeretlek is meg nem is" vagy a „hosszú fekete haj" színvonalához szokott
(szoktatott) közönség, vagy legalábbis annak meglehetősen széles rétege éppoly lelkesen
gajdolja a népszerűség falát áttörő irodalmi szövegeket, mint máskor sok méretes szamárságot - melyeket önkéntelenül vagy nosztalgikusán egészen művelt emberek is zümmögnek
magukban. A „sárga rózsától" a „kertész leszekig" vagy a „fürdik a holdvilágig" számos-számtalan remek szöveg jutott a „nép ajkára" megfelelő zenei tálalásban.
Szabó Lőrinc kereken kijelentette: minden költő a giccset akarja megírni, csak nem mindegyiknek sikerül. Szabó T. Anna pedig hozzáfűzte: valamennyi lírikusban ott van elrejtve,
titkon a rocksztár - T. S. Eliot, ez a művelt, bonyolult, kifinomult, Nobel-díjas költő is a Macskák musical nyávogott verseinek köszönheti világhírét. Valaha nem is igen vált el egymástól
költészet és rocksztárság: Walter Von Der Vogelweide, a középkor egyik legnagyobb lírikusa
például írni sem tudott, ellenben remekül pengetett, színpadi jelenlétével hengerelte le a
közönséget. A mai értelemben véve dalszövegíró volt, annak pedig egész ügyes, hiszen dalait,
amelyeket dohszagú, görnyedt megjelenésű írnokok lejegyezgettek a papírra, a mai napig a
világirodalom gyöngyszemei közt tartjuk számon. Azt pedig talán szükségtelen is mondani,
hogy szólások, szállóigék formájában hány és hány klasszikus verssor kering a mai napig
szerte a szabad nyelvi természetben. Egy kocsma kerthelyiségében sörözgetve, őszi időben
hallottuk az alábbi megjegyzést egy tizenhat-hét éves fiú szájából, akit a pultos kérésére az
összegyűlt faleveleket söprögette körülöttünk: „Itt az ősz, itt van újra". Mi késztette vajon őt
arra, hogy a kishibás idézetet előhúzza agya valamelyik távoli rekeszéből? Alighanem a teljesebb megfogalmazás homályos igénye, az az érzés, hogy a jelen tapasztalathoz hasonlóval
valahol már találkozott, és kereste a két pólus összeszikráztatásának különös jóérzését.

55

12 diákmelléklet

Ugyanezért hozza fel a sportújságíró, hogy a visszavonuló futballedző „letészi a lantot", ezért
használja Ady frappáns félmondatát a menősködő diák: „na, álmodik a nyomor", és hasonló
okokból csacsog így a női magazin internetes bloggere: „ha férfi vagy, légy férfi".
Klasszikus versek szómintázatai úsznak a levegőben, letüdőzzük, öntudatlan mintákként
magunkban hordozzuk őket, és ha úgy tetszik, változtatunk is rajtuk, sajátunkká költjük őket,
amint régebben minden falusi dalnok saját szája íze és emlékezete szerint alakította az elébe
kerülő szövegeket-melódiákat. Dallamok más és más versmondatokkal párosultak, hatalmas
szózene-körforgás volt az egész világ. Balassi két törökirtó hadművelet között verset faragott, nem csak német virágénekek, lengyel és román danák vagy olasz slágerek ritmusára,
hanem fülét hegyezve a túlsó tábor irányába, ahol például a Gerekmez bu dünya sensiz nótáját
hangicsálta az ellenség. Meglehet, ahogy az igencsak fejlett török orvostudomány művelői
átjártak fegyverszünetben jó pénzért gyógyítani a honfitársaik ütötte sebeket, még talán egyegy banda is átrándult, hogy mulatságul szolgáljon egzotikus dalkészletével.
Mi lenne, ha újra továbbszőhetővé válna a vers, az összecsengő szavak zenéje? Rengeteg
versmegzenésítő együttes bizonyítja e gondolat életképességét. A szövegek pedig folyton
alakulnak, érinthetetlen szent textusból formálódó szövetté változnak át, valahányszor egyegy újabb lírikusi nemzedék villantja fel soraiban régebbi idők egy-egy ismerős alakzatát.
Hiszen már Arany sem restellte papírra vetni: „Hasadnak rendületlenül légy híve, óh, magyar", Tóth Árpád rigmusba szedte: „Egy gondolat bánt engemet: lóverseny nélkül halni
meg". Ez utóbbi, valljuk meg, tényleg meglehetősen leverő perspektíva. A minden kölkösségre kapható Weöres sem átallt elszöszölni Petőfi dalával: „Temetésre szól az ének, / Temetőbe kit kísérnek? / Akárki, már nem földi hapsi, / Nálam százszorta boldogabb fi". A diákok
évtizedek óta nagy lelkesedéssel adóznak a „továbbköltés" ragadós szenvedélyének. Fújják
teli torokból: „A kis szobába toppanék, / Repült felém anyám, / S én kinyitám az ablakot, /
Ma is repül talán". Mikor ezt a változatot megosztottam a balatonkenesei diáksággal, a közönség egyik tagja méltatlankodva fortyant fel: az nem is úgy van, hanem hogy „Negyvenhetes bakancsával / Szétrúgta a pofám". Nyilván van, akit ekképpen fogad otthon karatemamikája.
A Kozármislenyben évente megrendezett „szófaragó táborba", ahol tíz-tizennégy éves
gyerekeknek vezetek írásműhelyt, kicsit félve vittem le Villon oly távoli „tutimegmondó"
versét, az Apró képek balladáját, melyben a dörzsölt versbeli én csak úgy kérkedik tájékozottságával: „Tudom, mi a tejben a légy, / tudom, ruha teszi az embert, / tudom, az új tavasz
mi szép, / tudom, mely gyümölcs merre termett". Annál szimpatikusabb, mikor a versszakvégi refréneknél mintegy ijedten üti fel fejét a kétely és az önbizalomhiány: „csak azt nem
tudom, ki vagyok". A diákok hamar ráéreztek a ritmusra, és saját élettapasztalataik alapján
gyúrták át a refrént, amelyhez aztán már csak a „tudáslitániát" kellett hozzápasszítani.
Tudom, mi almán rohadás,
tudom, ember eszi az embert,
tudom, mi fűben kutyapotty,
tudom, olaj fedi a tengert,
tudom, hogy minden pénzt ellopnak,
tudom, a zene jó dolog,
tudom, hogy a ma is volt holnap,
de nem tudom a matekot.

Tudom, fára száll a madár,
tudom, hogy vízre száll a matróz,
tudom azt, hogy enni remek,
tudom, hogy a pia letaglóz.
Tudom, hogy hálót sző a pók,
tudom, a Holdra feljutok,
tudom, nem kéne tévét nézni,
de nem tudom a matekot.

132. szám

9

??

Záporoznak ilyenkor az ötletek, csak a szakmai kontroll iránytűje szükséges, mely megmutatja, merre érdemes mennünk, mikor ütközünk falba, melyik megoldás lehetne még
erősebb, töményebb. A Szent-Györgyi Albert Gimnázium fiataljai is gyorsan rátaláltak életkori témájukra a rögtönzött versbarkácsolás keretei között.
Sejtem, hogy pénzt akar a rendőr,
sejtem, felrobban a vegyész,
sejtem, hogy későn jön a mentős,
sejtem, az ellenőr nagy ész.
Sejtem, doppingol a futó,
sejtem, melyik színész meleg,
sejtem, hogy nem leszek ufó,
de nem sejtem, hogy ki leszek.
A kozármislenyi gyerekekkel hamar ráhangolódtunk a reneszánsz kori Christine de Pisán
magányversére is, hiszen ehhez az életérzéshez sem kell okvetlenül száz évekkel korábban
élni. És persze segítségünkre van a fordítás kegyes csalása is, hiszen némi archaizálás mellett
nagyon is mai hang csendül itt, nem holmi ijesztően kibogozhatatlan jelentésű nyelvemlékkel
állunk szemben.
Magam
magam
magam
magam
magam
magam
magam

vagyok, ha ablakom kitárom,
vagyok szobámba rejtezetten,
vagyok hallgatni nagy sírásom,
vagyok, letörve, ernyedetten,
vagyok, bár mind keservesebben,
vagyok kuporgón a sarokban,
vagyok hívemtől elhagyottan.

Megkapóan hasonló, mégis egészen sajátos választ sikerült kerekítenünk erre a szövegre,
s vajon mi fejezhetné ki pontosabban a gyermek bizonytalanságát, kiszolgáltatottságát, kifosztottságát, elkenődöttségét, mint éppen a földre pottyant fagylalt olvadó látványa:
Magam
magam
magam
magam
magam
magam
magam

vagyok,
vagyok,
vagyok,
vagyok,
vagyok,
vagyok,
vagyok,

ha megdöglött a macskám,
ha kifogyott a tollam,
ha kilyukadt a zoknim,
ha kiömlött a kávém,
ha csücsülök a vécén,
ha fagyim leesett,
egyre szerelmesebb.

Az irodalom, mint tudjuk, nem csak magunk megismeréséhez visz közelebb, hanem meg
is hosszabbíthatja életünket, hiszen segítségével időben-térben akár roppant távoli sorsokba
is átpottyanhatunk egy pillanat alatt. Bár az idős kor meglehetősen távoli és különös bolygó
egy általános iskolás szemében, környezetéből nyilvánvalóan erről is van közvetett tapasztalata. Úgyhogy bízvást visszhangra találhatott Eustache Deschamps szellemes és önironikus
tirádája is:

55

12 diákmelléklet
Irigy vagyok, ősz homlokom,
Felfújok bármi semmiséget,
Minden gyanús, a múltamon
Merengve hosszasan mesélek,
S az új dolgokból mit sem értek.
A játék már nem élvezet,
Viszont nagy kedvvel zsémbelek.
Sírom szívem emlékeit,
Ifjakról mondok élceket:
A halál így jelentkezik.

Hátam hajlik, púposodom,
Tompul fülem, elhagy az élet,
Hajam kihull fejbúbomon,
Két orrlikam cseperészget,
Mellemben fájdalmat érzek,
Már-már minden tagom remeg,
Hol hadarok, hol hebegek,
Gőg s türelmetlenség feszít,
Nem járok, ha nincs, ki vezet:
A halál így jelentkezik.

A cél természetesen nem az idősek rovására való gunyoroskodás volt, hanem az, hogy az
iskolaszagú „legyél nagyon udvarias!", „add át a helyed!", „segíts vinni a szatyrot!" steril,
érzelmileg átélhetetlen parancsai helyett konkrétan belehelyezkedjünk világukba, és (a József Attila-i felszólításnak engedelmeskedve) „a másik tükrében mossuk meg arcunkat":
A vécére már alig járok
vagy minden percben menni kell,
bezárnak, ellopják a kulcsot,
ha kiszököm, már fél siker,
vagy öt kiló gyógyszert eszem,
a vénség kibabrál velem.

A homlokom ráncosodik,
a ránckrémek már nem használnak,
a hátam fáj, ha leülök,
ha felállók, szaggat a lábam,
ha lefekszem, fáj mindenem,
a vénség kibabrál velem.

Megsütöm a szemüvegem,
hozzá a szappan lesz a krumpli,
száz éve húsz éves vagyok,
bezárkózva merek aludni,
koporsót is vettek nekem,
de nem babrálnak ki velem!
Volt egy tizenkilencedik század végi német költő, Christian Morgenstern, számos megkerülhetetlen irodalmi csíny elkövetője. Úgy feszegette a líra határait, hogy mindeközben megmaradt szórakoztató, esendő, gyermekien naiv lírikusnak. Talán legismertebb bravúrstiklije
gimnáziumi tankönyvekbe is bekerült, s magyar fordításban (ha jól emlékszem, Szabó Lőrincében, de lehet, hogy Tandoriét használom) a következőképpen „hangzik:
Hal éji éneke
uu
uuuu
uuuu
uuuu

132. sióm

11

J J

uuuu

Az ötlet zseniális, nemkülönben a kivitelezés, íme a tökéletesen üres, verstanba illően lecsupaszított költemény-hely, a csupasz forma, a jelentés nélküli ritmus, mely egyben a halnémaság és halpikkelyesség meditatív, tipográfiai szobra. A mű egyszeri gesztus, meg nem
ismételhető. Parti Nagy Lajos remek ötlete viszont mégis „kimozdította" holtpontjáról ezt a
kikezdhetetlen művet, s visszaadta az irodalom gyakorlóinak. Morgenstern-hommage-ában
Parti megírja a hal megírhatatlan énekét, mégpedig huszárvágás-szerű szellemességgel az
eredetileg megajánlott, de ott és akkor ki nem töltött időmértékben. Hadd idézzek egyetlen
szakaszt:
ó
puha
félholdnál
öleli az
árnyékát
tovasuta
lakkbőrönd
utazik a
szív mélyén
teli teli
ikrával
puha
ó
A módszer persze, akárcsak Morgensterné, érvényes költői műben többé aligha másolható, öntőformaként azonban annál inkább hasznavehető, és az edzésmunkát is kiválóan segíti,
amint azt az egykori hallgatóim alkotta mellékelt ábrák mutatják:
Pá,
pici
édeske,
kipi-kopi,
kopjál le,
ciki-cuki
popsicskád
valahova
told arrább,
pici,
pá.
(Horváth Dániel István)

55

12 diákmelléklet
Sört
ide
hozzátok
nosza-nosza
korsóban
boszanova
léptekkel
a hadova
nem kell már
csak a
sör.
(Ijjas Tamás)

A mai diákokból általában idegenkedést kiváltó ántik formákkal való ismerkedés egészen
más hangulatú, ha fúrás-faragásnak fogjuk fel a dolgot. Ehhez persze nem árt némi minimális
szaktudás, és persze türelem sem. Nekimehetünk például egy műsorújságból vett szappanopera-cselekménynek, ahogyan tettük is azt egyetemi tanítványaimmal. A ritmusképlet táblára írása után következett a forma kitöltögetése bekiabálós és ötletekből-gyurmázós alapon,
így ki-ki láthatta a dolog buktatóit és jól mulattunk kevéssé örökbecsű, ám legalább mulatságos és hasznos variációink megszülése közben. Kellett hozzá a kissé nekromán és hatásvadász történet diszkrét bája is...
Alkaioszistrófa:

Vagy:

Holtnak hiszik már csalfa Letícia
Szép kisbabáját, ámde a Gonzaló
Tüstént gyanút fog, sírt kiássa,
Túlhevített agya meg kikattan.

Meghalt a kisded, már ha a hír igaz,
Ám kötve hinné ezt deli Gonzaló,
Hantot kitúrván elterül majd,
Szépesze semmibe szétfoszolván.

Vagy még:
Csepp gyermekecske korhad a föld alatt,
Ezt nem kajálja meg sose Gonzaló,
Mint egy vakondok, sírt kifurkál,
Buksi fejében a fény kilobban.
Egy internetes hírportálon lelt másik sztori szerint valamelyik erdélyi magyar parlamenti
képviselő műtétje során tévedésből kiskanalat felejtettek a szenátor úr belsőbb szerveiben,
ráadásul az evőeszközön egy magyarországi szülészeti klinika felirata szerepelt. Belátható,
hogy nemzetiségi-politikai üzengetés és nyilatkozattétel lett az ügyből. No meg a részünkről
három hangpróba is:
Alkaioszi strófa Mátyás királyos

beütéssel:

Rozsdás kanál volt képviselő-uram
Műtött hasában: felcseri műhiba,
így szólt az orvos: lásd be, huncut,
Kiskanalát aki meg nem enné...

Aszklepiadészi

haszonlesés:

Rozsdás kiskanalat nagy lezseren beiéVarrtak képviselőnk hájpocijába, jaj!
így szól: legközelebb hatdarabos ezüstEszcájg lesz a hasamba' tán?

132. szám

13
Szapphói

??

pesszimizmus:

Kiskanál rozsdáll a pasas belében:
Úgy unom már ezt a büdös szenátort!
Fel nem ajz többé a rohadt közélet...
Jöjj, operálj meg!
Nem kevésbé szórakoztató és legalább ennyire tanulságos jól ismert, klasszikus szövegeket átpofozni klasszikus strófaformába. Egyrészt megtapasztalhatjuk, hogy ezeket a bukfenceket voltaképpen bármely tartalommal elvégezhetjük, másrészt az is kiviláglik, hogy irodalmi nagyjaink nem véletlenül választják az elmondandókhoz éppen az adott formát, és
nem valamelyik másikat.
Alkaioszi anyatyúk:

Aszklepiadészi

Ej-haj, mi baj van, tyúkmama, mondja hát!
Itt benn, szobában laknia tán szabad?
Isten kegyelmes, dől az áldás,
Jól megy a sorsa a tollasoknak!

Édes jó tyukanyó, mondd, mi a cink veled?
Látom, kell a szobánk, fészkedet itt rakod!
Jó arc Istenatyánk, csípi a csőrödet,
Hogy felvitte a dolgodat!

Szapphói svájci

enyhén

szlenges:

frankos:

Tyúkanyó, drágám, mi a pálya itten?
Tán lakásunkban napozol bitorlón?
Jó az Isten, jó, de a bank szivat csak,
És kitoloncol.
József Attila ugyancsak népdal-egyszerűségű sorait sem kíméltük, csavarintottunk az
anyagon egyet-kettőt:
Alkaioszi:

Aszklepiadészi:

Nincs már apám sem, nincs ölelő anyám,
Nincs Istenem sem, béfogadó hazám,
Csókom, szerelmem, gyermekágyam,
Nincs temetőbeli sírhelyem sem.

Nincsen nékem apám, nincs ölelő anyám,
Nincs Jóistenem és béfogadó hazám,
Sem csókom, szeretőm, sem puha gyermekágy,
Nincsen már temetőhelyem.

Szapphói:
Nincs apám nékem, sem anyám, ki ápol,
Istenem sincsen, s anyaföld alattam,
Csók se jut nékem, szeretőt se tartok,
Szemfedelem sincs.
Ugye, milyen avíttas negéd kerekedett hirtelen a lecsupaszított, szinte üvöltőén kopár
eredetiből? A forma használata ugyanis nemcsak arra tanít meg, mire alkalmasak ezek a
patinásan görgő strófák, hanem arra is, hogy mire nem. Azért egy kicsi argóval itt is felturbóztuk még a dolgot a nagyobb hatás kedvéért:

55

12 diákmelléklet
Nincs faterkám sem, muter is bekómált,
Nietschen Isten sem, humuszom fogyatkoz,
Nincs puszókám sem, buja szőrű nyuszkóm,
Meg se születtem.

A versfaragás-továbbköltés kalandja élethosszig elkísérhet bárkit, hiszen a kapolcsi Kaláka Udvar Versműhelyének fiatalokból és felnőttekből álló résztvevőivel számos ilyen vállalkozást vittünk diadalra. Arany János Walesi bárdokja például voltaképpen egy munkaköri
leírással indul: „Edvárd király, angol király / Léptet fakó lován: / Hadd látom, úgymond,
mennyit ér / A velszi tartomány". Rendes király, ugye, pontosan így tesz, árgus szemmel
végignézi időnként birodalmát, hiszen, mint tudjuk, gazda szeme hizlalja a jószágot. Az csak
kicsit később válik nyilvánvalóvá, hogy egy levert forradalom utóhatásainak vagyunk szemtanúi. Ha az Arany-féle versszakot öntőformának tekintjük, bátran nekiláthatunk egy-egy
szakma karikaturisztikus jellemzésének, ahogy az egyébként a régi magyar irodalomban
napirenden is volt:
Kovács Balázs bérmikulás
Indul piros Ladán,
Hadd látom, úgymond, mennyit ér
Az ócska álszakáll.

Nyári Gyula mormon hentes,
Portékája bió.
Gyári nyula hormonmentes,
Bár negyvenöt kiló.

Izom Tamás tornatanár
A zebrán áthalad,
Elütné egy traktor, de az
Izmain fennakad.

Győzike a celebritás,
Zebratangát vesz ő,
Hátul a múltja látható,
Elöl meg a jövő.

A kegyes közönség, remélem, szíveskedik elnézni nekünk versfaragványaink alkalmi jellegét, és a nemes célt látni mindebben... A legszentebb, legnagyobb szabású mű is kipereg az
emlékezetből, ha memoriter-kényszerbe és fád ünnepi hangulatba csomagolják, ha nem
tartja felszínen élő-eleven torkok dünnyögése, dúdolása, danája. A „száll az ének szájról szájra" [avagy manapság „szájtról szájtra") illúzió marad, ha nem sikerül visszaváltoztatnunk a
verset azzá, ami kezdettől fogva volt: eleven szózenévé.
A módszerek természetesen korántsem újak, csak valahogy az irodalom feledkezett meg
ezekről az ugróiskolákról. A festőnek nem derogál skiccelni, krokizni, az orgonaművész és a
dzsezz-zenész egyaránt szívesen improvizál, még a Mozart-zongoraversenyek rögzített tételei belsejében is ott a nyitott kádencia, melyet a zongorista saját kedve és ízlése szerint tölt ki
mai, Mozart-kortárs vagy akár bluesos elemekkel. Kocsis Zoltán sem röstellt mintegy harminc variációt szerzeni a Kiskarácsony, Nagykarácsony...
kezdetű népszerű dalra, és ezeket
egy DVD-n közrebocsátani. A téma nekem sem hagyott nyugtot, és egyre több ritmikaitematikus egybeesés motoszkált az agyamban a legkülönfélébb stílusokban, mígnem nekiduráltam magamat, és mintegy irodalmi feleletként összekalapáltam ezt a kis variációsorozatot.
A sor folytatható, a példa szabadon (vagy kötötten) követhető...

132. szám

15

??

KISKARACSONY-VARIACIOK
Kocsis
1. Ómagyar
Küs Karátson, Nadj Karátson,
münden ajk tsak Iggyet álgyon,
sömmi Jermek witez lettél,
magosb Telgy fa mindenecnél.

Zoltánnak

Sors fonalát kik szőve bogozzák,
Jó utad óvják mennyei Párkák,
Nézd eme jászolt, s általa élve
Juss Crucifixum legközelébe.
5. Sezession

Kitsin böltső, nadj Köröszt fa,
iásol mellül Menjbe hinta,
ki kitsinként feli magaslosz,
műnket es ránts tenmagadhoz.

Kicsiny Karácsony, nagyobb Karácsony,
Ma sült malackám repül be számon,
Sehogyse bánom, sehogyse szánom,
Az élet így győz a rém halálon.

2. Lavs Christi Infanti

Tejes gyerekből, ki régen voltam,
Pelyhes fiúvá kihajladoztam,
Minden gyerekbe begyömöszölve
A mennyek bújnak, leszállva földre!

Kis Karátsony, Nagy Karátsony
Ez idnepen feltalálnom
Engiggyed szent segedelmed,
Uronk, Jézus, add kigyelmed!

6. Az ördög útja

Sidó s magyor vétkek nípe,
Térdepelvén Őelíbe,
Marháik most felajálvák,
Szakgasd le rólok a pányvát!

Kiskarácsony, Nagykarácsony,
zúzmarás a csizmám,
földre dobban, égre csattan,
csillag-szikra hull rám.

3. Anakreóni

Jég alattam, tűz felettem,
ugrabugra fények,
színarannyal kedveskedtem
égi-földi lénynek.

Kiskarácsony, Nagykarácsony,
repülünk az égi szánon,
szaporáz a ló előttünk,
sziporkáz a hó utánunk.

7. Aj, Románi

Az a jászol messze-messze,
suhanunk a hóba veszve,
kicsi Jézus, el nem érünk,
kicsi Jézus, egyre várunk.

Kiskarácsony, Nagykarácsony,
Fáj a szívem, hogyne fájjon,
Tömjént veszek fél petákon,
Jaj, meghalok!

4. Lateiner

Kicsi Jézus selyem kendő,
Csicsa gyöngyből elegendő,
Megvált minket, mikor megnő,
Jaj, meghalok!

Csöppnyi Karácsony, Szirtnyi Karácsony,
Esd a mi lelkünk messzi határon,
Csöppnyi a csillag, pedzik az égen,
Fújja aeolus, döndül az ében.

5 5

diókmelléklet

16

8. Bugivugi

10. Operett

Kiskarácsony, Nagykarácsony,
zúg az erdő: vapsuvapp,
jégcsapokkal orgonálok,
bugivugi nem harap.

Kiska, de rácsony, Nagyka, de rácsony,
snájdig a párom, életem álom,
barna szemedben fénycsillagszóró,
tutti ha volt már, most jön a szóló.

Bőrnyakkendő, farvitorla,
bébi, rázd a testedet,
tűlevéllel hint az éjjel,
szent havával eltemet.

Abroncsos szoknya, másli a hajba,
csak takarásban kapunk mi hajba,
hisztériával nem lépünk színre,
itt habos minden, így írta Imre.

9. When the saints

11. Rap

Ó, Kiskarács meg Nagykarács,
ó, fagyparázzsal mardosás,
kis jézus itt, szent József ott,
már készül ám a nagy titok.

Kicsi kará-karácsony, nagy a kará-karácsony,
ma a pokol lehelget csak a csatornarácson,
ez a parázna város csillagszóró-hiányos,
cigi-cigik repülnek, csupa csóró magányos.

Gyerünk lovon, gyerünk gyalog,
vagy szállva, mint az angyalok,
ó, Kiskarács meg Nagykarács,
négernek mennyben jut kalács!

Betlehemet-hemet látsz, öntsd le olaj-olajjal,
Szedd a gyufá-gyufádat, gyújtsd fel a já-a jászlat,
Égjen a tör-a törvény, mert az csak ön-csak önkény,
Lángol a Jé-a Jézus, szeretetör-tetörvény.

