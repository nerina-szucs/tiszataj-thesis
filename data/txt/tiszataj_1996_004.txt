tiszatáj
1 9 9 6 . ÁPR. * 5 0 . ÉVF.

Marsall László, Bogdán László,
Dobai Péter, Vitéz György versei
Beszélgetés Danyi Magdolnával
és Thomka Beátával
Veress Miklós Suki Béláról
Romány Pál: A költözködő falu
Diák-melléklet: Lukácsy Sándor
a prédikációs irodalomról

tiszatáj
IRODALMI FOLYÓIRAT

Főszerkesztő: ANNUS JÓZSEF
Főszerkesztő-helyettes: OLASZ SÁNDOR

A szerkesztőség tagjai: ANNUS GÁBOR (tördelőszerkesztő),
HAJÓS JÓZSEFNÉ (szerkesztőségi titkár), VÖRÖS LÁSZLÓ (a szerkesztőség elnöke)

tiszatáj
Megjelenteti a Tiszatáj Alapítvány Kuratóriuma
a Csongrád Megyei Önkormányzat, a József Attila Alapítvány
és a Nemzeti Kulturális Alap támogatásával.
Felelős kiadó: Kovács Miklósné, a kuratórium titkára.
Szedés, tördelés: Tiszatáj Alapítvány.
A lapot nyomja: Officina Nyomdaipari Oktató és Termelő Kft., Szeged.
Felelős vezető: Varga Ferenc.
Szerkesztőség: 6741 Szeged, Rákóczi tér 1. Tel. és fax: (62) 312-670. Terjeszti a HÍRKER Rt. és
az NH Rt. Előfizethető a hírlapkézbesítőknél és a Hírlapelőfizetési Irodában (Budapest, XHI.
Lehel u. 10/A, levélcím: HELIR, Budapest 1900), ezen kívül Budapesten a Magyar Posta Rt.
Hírlapüzletági Igazgatósága kerületi ügyfélszolgálati irodáin, vidéken a postahivatalokban; közvetlenül vagy postautalványon, valamint átutalással a Postabank Rt. 11991102-02102799-00000000
pénzforgalmi jelzőszámra. Egyes szám ára: 60 forint.
Előfizetési díj: negyedévre 180, fél évre 360, egész évre 720 forint.
ISSN 0133 1167

Tartalom
L. ÉVFOLYAM, 4. SZÁM
1996. ÁPRILIS
MARSALL LÁSZLÓ: Ajánlások és parainézisek (Fekete
turisztika - eligazítás; Kujon-bá dünnyögi)

3

DOBAI PÉTER: Az áthatolás lehetetlensége régi fényképek idő-papírfalán; Rügen, 1980. augusztus

5

KÁLNAY ADÉL: Háborús történet (3. Fogságban)

7

DOBOZY HAJNALKA: Buborékok

20

VITÉZ GYÖRGY: Gőgös; Huszonkilenc

24

BOGDÁN LÁSZLÓ: Átiratok múzeuma

26

HORGAS BÉLA: Az ötezer éves ember 1

30

TÉGLÁSY IMRE: Vasárnap; Tattoo; Az ige testté lón

37

VESZELKA ATTILA: A lenhajú lány; Még visszajársz;
Szirmok hangja

40

VERESS MIKLÓS: Sorsszimfónia - egy hegedűre (Suki
Béla emlékezetének); Metafizikai látlelet (1982 januárjából S. B. elmúlásáról)

42

ERDÉLYI ERZSÉBET-NOBEL IVÁN: „...mindaz, ami
történelmünk során velünk történt, benne van szavainkban." (Beszélgetés Danyi Magdolnával);

50

„Van a gondolatnak egy olyan tömör állapota, amelyben kristálytisztán ragyog" (Beszélgetés Thomka Beátával)

53

TANULMÁNY
DANYI MAGDOLNA: A látomás Pilinszky János költészetében

58

UTASI CSILLA: A pokol pannon tengere (Tolnai Ottó
árvacsáth című versciklusáról)

62

NÉZŐ
KÜRTÖSI KATALIN: Montreali anziksz

68

KRITIKA
KULCSÁR-SZABÓ ZOLTÁN: Már nem sajog

73

BOMBITZ ATTILA: Bolyongások az Átváltozások kertjében (Sándor Iván új regénye)

76

H. NAGY PÉTER: Redundanciák retorikája (Darvasi László:
A Borgognoni-féle szomorúság)

81

HAZAI TÜKÖR
ROMÁNY PÁL: A költözködő falu

85

BELÉNYI GYULA: Egy valósághű könyv (Erdmann Gyula:
Begyűjtés, beszolgáltatás Magyarországon 1945-1956)
Szerkesztői asztal

93

a belső borítón

ILLUSZTRÁCIÓ
MOLNÁR C. PÁL metszetei a 6., 23., 25., 41. és a 84. oldalon

DIÁK-MELLÉKLET
LUKÁCSY SÁNDOR: A prédikáció mint irodalom

MARSALL

LÁSZLÓ

Ajánlások és parainézisek
Fekete turisztika - eligazítás
Nincs „mutassátok meg", és efféle nyájaskodás.
A többes szám második személy esetünkben törlendő.
Megmutatni valahány országoló turista-csoportnak a kínzóeszközök múzeumait,
a vallató cellákat, várbörtönök tárlóit.
Döbbenteni nézőket, fölidézni borzongást-borzasztást, pontosan tervezett fokozással orcájuk elé tárni-tenni - legyenek a szem-bogarak tágak és rettegésesek - a relikviák gondosan rendezett látványát.
Vezetni a csoportot, akár Vergilius, Dante Alighierit, a Gulag jó egynéhány, és
a hitleráj deportáló táborai zömén, randa-bugyrokon által, kiváltképp reggel és ebéd
után.
Az időpontot a fölvezetőkre bízni.
Hangszórók ügyelői szakadatlanul fújják a Csárdáskirálynő keringőit - vágás ad
libitum -, beleüvöltetni a kínzók félholt nyihogását, kínzottak ordítását, a káromkodásokat.
Semmi álldogálás útközben - rövidke ürítkezés itt-ott.
A szállás-helyeken vas-sodrony, párna és takaró nélkül.
Reggelire-ebédre: csalánleves és balánda, dohányozni tilos!
Elfekvéskor óránként visíttatni házi szirénát, szobánként pásztáz két reflektor.
Reggel, pontosan 05 h-kor indulnak a légkalapácsok - fal alatt.
A kedves alt-hangú hölgy szólal: „Kérem vendégeinket, akiket netán sokkos állapotban leledzeni vélnek, segítsék az érkezett mentőautókhoz!"
„Ma a kolimai aranybányák túlélőihez kalauzoljuk önöket. A további utazást
mellőzőktől-megtagadóktól vízum és bármely valuta elkoboztatik."
(A hazatérni szándékozók forduljanak mindenkor készséges nagykövetükhöz.)
Folyamodni a „Beatrice" és „Dante" utazási irodákhoz!
Elszállítás kényelmes rabomobilokban - ingyenesen.
Kiosztani az újabb turnus jelentkezőinek kód-lapjait.
Hegyek tölgy-rozsdás ősze, vagy zöld legelők látványa - meleg déli-szél hangulat
- csak rácsos ablakokon át.
ígérni jutalmakat, mellékelve a legkiválóbb tréfa-írók mellékletét.
Némi vidulás kell.
De savanyított uborka - meg patkány- és egérszag is.

4

tiszatál

Kujon-bá dünnyögi
Tiszteld meg ibolyacsokorral matrac-porondon a kezdő tizenéves nymfákat, kibozontosodott Vénuszdombjukat hódolat illeti.
Fogadd ajándékul az alig félbehasított őszibarackot, vén buja kecske, mintha legszebb nagyanyád homlokát simogatnád.
N e feledd, ahol most kesze-kusza tigris-verejtékes parti bozótok áznak; ott majd
acatos peremű omlatag meddő-bányák: „belépni tilos" tabulával.
Jelenkor őket ügyeld dúvad-királyosan, a bugyijukban órabillegetőket, ringó
lófarukon felirat: piff: 500, paff: 1000, puff: 5000 USA dollár. Sejlik piramis a zakózsebben, a gatyádban lángoló útikaró.
Ha látod orruk gyökének bőre mögött a vadászó szalamandra szemét, adj nekik
szállást con sentimento d'affetto, óriási kiflit, lazacot, húsfélét; ha koppanás - egy - az
ajtógerezden, vadőr-strici érkezik nadrágszíján fenegetett bumeránggal.
Pénzed papírrepülő, s röpül mint a Luftwaffe kötelékben.
Ha van csipogód, csicsogtasd - meglehet bereccsen az ajtó, jönnek a vidám színekkel - kék-sárga-fehér-kifestett rabomobilos legények.
N e feledd a lefogások nagyját, noteszodba jegyezd a káromkodások javarészét.
Kísérd, kísérned kell a lekopott farizomlázasokat a rácsos tisztaszobáig.
Győzködd a Törzset: „fenébe a pénzem!" (hiszen valahol amúgyis loptad) ajánld: a zárka beton alapzatára te hordod a virágföídet zsákszám, magad ülteted a soksok szalvia-büdöske-petúnia palántát.
Hadd örüljenek, szóljanak megafonokból operettek csokorba szedett dalai.
Mindig akad legalább egy vigadozó boszorka - daloljon:
Majd ha női egy kardvirág,
felfakadó kecskeláb,
éccaka az ágyamba bú,
oda lesz a bánat a bú,
rám mászik a Morkolab.
Kihallgatásod után kérj kölcsön a törzszászlóstól ibolyacsokorra valót és fűzve
aranyszalagra akaszd az első sarki kicsike nyakába.

,1996.április

DOBAI

5

PÉTER

Az áthatolás lehetetlensége
régi fényképek idő-papírfalán
Emléked emlékezetem előtt jár,
képpel, képzelettel el nem érem. Harminc évvel ezelőtti kimondott
szavaid-szavaim-szavaink, mintha lennének
része egy idegen nyelvnek,
amelynek nincs se szótára, se grammatikája.
Még egyszer, újra most: megtanulhatatlanok.
Néha megnézem merész-szép ifjúságunk fényképeit,
de nem néznek vissza rám a halványuló papírlapok,
pedig látom, nevetsz, látom a régi csongrádi kertet,
a Tisza-töltést, a sötét fasort, a messzibe soroló jegenyéket,
látom egyszer-akkori tekintetedet,
és nem látom közben akkor-egyszeri nézésedet
A valóságon - a harminc-év-utánon - áthatol éber álmom.
Az álom nem idegen nyelven beszél, fényképarcaidról
ilyenkor élni kezd egy már élt mosoly
és lefényképezett tekintetedből élettel kérdő nézés riad felém.
Hív. Vissza hová? Mennem hogyan?Mikor odaérnem?
Hiszen ez az egész jelenés „ történik " mindössze néhány fényképen.
Tudom, bármikor eltehetném, akár össze is téphetem
mind a fényképeket, hogy ne fájjanak,
hogy ne mutassák meg nekem, mint egy tárgyat:
az időt, az időket, a feléjük képzelt időtlenséget,
a bátor ifjúságot, sugaras mosolyod, nevető nézésed,
immár életfogytiglan múlttá „rögzített"
tökéletes Tesegedet, veled időző énségemet,
hiszen nyilvánvalói, hogy mindkettő
csak káprázat lett mostra és végleges elváltozást - jövőtlenséget - szenvedett.

Rügen, 1980. augusztus
Gitivel

Balti fények. A felhők fehérek,
mint Kap Arkona zuhanó-meredek
falán a messzelátszó mészkőszirtek.
Szinte közeledni vélem Caspar David Friedrichet,
állvánnyal, vászonnal, palettával, ecsettel,

6

tiszatáj
hogy rögzítse, sietve, ilyen látszólag békésnek
a zord rúgeni partokat, a mezítlábas leányzókat,
mielőtt Gotland, Öland, Bornholm felől a támadó szélrohamoknak
fekete felhő-flottája színét ólomra váltja
a még most oly távlatos, sugaras égboltozaton.
Késik a rügeni festő... ó, hiszen Friedrich már rég halott.
Hirtelen alkonyodnak a balti hullámok,
de a lengésbe lökött vizek már nem nyugszanak meg:
halászbárkák raja fordul vissza a partnak,
de a dünéket már elérte a bombázó vihar.
Nézd, Giti, egy rügeni leány mégsem
menekül, tűnődve ül a néptelen strand-szegélyen,
a dagályok-kihordta, tenger-formálta köveken,
ó, nagyon szeretnék tűnődésének emléke
lenni,
az a férfi szívesen lennék,
akit e vihar-megnyílásban
-bármily halványan mégis magában futólag felidéz.

,1996.április

KÁLNAY

7

ADÉL

Háborús történet
3. FOGSÁGBAN
Amilyen hirtelen jött a szabadság, olyan hirtelen véget is ért. Alig vackalódtak el
éjszakára, alig bújtak össze amennyire csak lehetett, mert a gyorsan érkező sötéttel
metsző hideg is érkezett, az erdő egy pontjából, talán éppen amerre másnap elindultak
volna, ijesztő hangok hallatszottak, egyelőre még messziről, de a csend és a sötét közelebb hozta és felerősítette a hangokat. Emberek, mondta József, emberek, méghozzá
úgy jönnek, ahogy vadászathoz szoktak felállni. Meg fognak találni minket, ijedezett
Józsi. Szégyellte magát, hogy egy pillanatig is elhitte, ki lehet innen kerülni, meg lehet
menekülni. Talán jobb is így, vigasztalta Márton, úgysem lett volna semmi esélyünk.
Innen nem lehet csak úgy hazamenni! Azt se tudtuk volna, merre induljunk. Ha nem
pusztítanak el azonnal minket, akkor élve kellünk nekik. Elvisznek majd, hadifoglyok
leszünk. Ez mindjárt kiderül, intett a sötétség felé, ahonnan egyre élesebb, egyre durvább hangok közeledtek. József is csalódott volt, valamiért ő is reménykedett a megmenekülésben, de legalább pár szabad napban, ám most, ahogy egyre közelebb ért
hozzájuk a nagy fekete semmiből a háború zaja, már képtelenségnek tűnt az egész.
Ugyan hogyan is lehetett volna ennyivel megúszni, gondolta keserűen. Csak kucorgunk itt, mint árva alomban a rókakölykök, siránkozott tovább Józsi, valamit tenni
kéne azért! Már teljesen sírós volt a hangja, el is csuklott, szipogott, de az is lehet, hogy
csak a hidegtől, József legalábbis nem tudta elképzelni, hogy cimborája elsírja magát.
Ő továbbra sem félt, de tudta, érezte, hogy társai félnek. Talán Márton nem, bár ő is
nagyon csendes lett, gyanúsan csendes, mintha nem lennének szavai arra, ami nemsokára következni fog. Mit tehetnénk, felelt nagy sokára Józsinak, most nincs mit tenni.
El nem futhatsz, el nem bújhatsz, ez nem a mi erdőnk, nincs benne helyünk. Ha hadifoglyok leszünk, enni is adnak rendesen, mondta a nyavalyatörős, mert másként nem
lehet, így nyugtatta magát, és hogy nem válaszolt senki, még egyszer elismételte. Persze, sajnalta meg József, közben egyáltalán nem gondolta, hogy így lesz, de azt sem, hogy
másként. Üres volt a feje, sötét és alaktalan lett a jövő is, mint az erdő körülöttük.
Amikor megtalálták őket, már hajnalodott. Valahogy előszörre elkanyarodtak tőlük, mögéjük kerültek és csak visszafelé haladtukban akadtak rájuk. Lehettek vagy
harmincan és eléggé dühösek voltak, mintha Józsefék direkt bújócskát játszottak volna,
pedig ők szegények csak ott gubbasztottak egy kupacban, ahová repítették őket a megvadult lovak. Ezt próbálta is elmagyarázni Márton, ám senki nem figyelt rá, csak lóbálták a lámpát az orruk előtt és lökdösték őket a puskával, nagyot taszítottak rajtuk,
vagy valakibe belerúgtak, látszólag csak úgy, ok nélkül. A háborúban nem kell ok,
mondta jóval később Márton, már a táborban, amikor Józsi nyaggatta mindenféle kérdéssel. Józan esze szeretett volna mindenre valamiféle elfogadható magyarázatot kapni,
úgy volt vele, ha tudja, mi miért van, akkor jobban el lehet viselni. A háború az egyetlen magyarázat, ismételgette Márton, de Józsi nem akarta megérteni, látszott rajta,
ahogy konokul összeszorította a száját, hogy mást, okosabbat akart hallani. A z első tábor az erdő túlsó felén volt és nem is lehetett igazán tábornak nevezni. Egy falu köze-

8

tiszatál

pén, nagy udvaron taposták egymást az emberek, jobbára magyarok, legföljebb néhány
német szót lehetett hallani. A kerítés körül őrök álltak szuronyos puskával, időnként
be-bedöftek a lyukak között, bele a levegőbe, vagy megpiszkálták, aki túl közel került.
Állandó pálinka- és fokhagymaszaguk volt és folyton röhögtek valamin. Az őrök mögött időnként falubeliek jelentek meg, gyakran gyerekestül, olykor az egész család és
szájtátva néztek befelé a kerítésen túlra. Néha mutogattak, magyaráztak valamit egymásnak, vagy fintorogtak, némelyek feléjük rázták az öklüket, aztán elmentek. Egyszer egy öregasszony jött és kiabált befelé mindenféle szörnyűséget. Érteni még Márton
sem értett semmit, de azt tudni lehetett, hogy átkokat szór rájuk valamiért. Ki tudja,
kije halt meg, akit rajtunk kér számon, mondta Márton és magában József is megbocsájtott neki, messziről egészen olyan volt az alakja, mint az anyjának, meg is dobbant
a szíve, amikor először meglátta. Az anyám pont ilyen, mondta egyszer Józsi, és József
nem is csodálkozott. Régen rájött már, hogy valamiért az asszonyok egy idő után
egyformák lesznek, valami egyformává gyúrja azt a sok különböző alakot, arcot. N e m
tudta, miért van ez, s ha a szép erdésznére gondolt, még hihetetlenebbnek tűnt az
egész. Mert ugyan micsoda erő kéne ahhoz, hogy egy olyan asszonyt is, mint ő, képes
legyen mássá tenni? Ritkán gondolt az erdésznére, inkább nem is gondolt, csak egyszer-egyszer megjelent előtte a képe, de annyira elszomorodott tőle, hogy igyekezett
elhessegetni. A legszörnyűbb az volt, amikor álmodott vele, olyan valóságos álom volt,
amiből nem is akar az ember felébredni. Ráadásul gyönyörű is volt, akár egy mese.
A z erdészné nevetett és forgott, mint annak idején a tánc közben, hajfonata minden
fordulatnál az arcába csapódott Józsefnek, s ettől az asszony csak jobban kacagott és
vele nevetett József is. Aztán hirtelen megemelkedett alattuk a föld és hegyek bújtak
elő, magas, selymes füvű hegyek, s ők egyikről a másikra lépdeltek, talpukat végigsimította a fű, valami csodaszép épület felé tartottak, de hiába, az épületig sosem értek
el, se közelebb, se távolabb nem került, mégis elérhetetlen maradt. József ekkor sírni
kezdett, a szép erdészné pedig vigasztalta. Megsimogatta József fejét, s ugyanúgy a kötényéhez húzta, mint a gyerekekét szokta. József lassan megnyugodott, de nem volt hajlandó többet arra a gyönyörű palotára nézni, hanem azt mondta az asszonynak, haza
akarok menni, és ez már nem az ő hangja volt, hanem valami kisgyereké, talán az
asszony kisebbik fiáé, haza akarok menni, ismételgette, de a szép erdészné csak a fejét
ingatta és a szájára tette az ujját. Amikor fölébredt ebből az álomból, igazi fájdalmat
érzett a szívében, és azt kívánta, bárcsak sose álmodna többet, mert olyanok az álmok,
mintha egy mély sebet tépdesnének folyton. Kiszolgáltatottnak érezte magát, nem a valóság, hanem az álom kiszolgáltatottjának, gyengévé tették a szép képek, pedig erősnek
kellett lenni. Nem arra gondolt, hogy élni szeretne, hanem a félelemre, amit nem akart
érezni többé.
A gyűjtőben kevés ideig voltak végül. Csak összevárnak egy szállítmányra való
embert, aztán visznek is, mondta Márton, és igaza lett. Egy napon fölparancsolták őket
a földről és hajtották őket az állomásra. Megyünk, mint a birkák, morogta Józsi, Márton meg bólogatott, náluk van a fegyver, pajtás, ez már csak így van. Józsi nem szólt
többet, de József látta, hogyan nő benne az indulat, állkapcsa csak úgy rángatózott
megállás nélkül, kezét is ökölbe szorította és egészen elkékült már a nagy szorítástól.
József igyekezett mellette maradni, meg akarta védeni, érezte, bármelyik pillanatban
megtörténhet, hogy vissza kell fogni, le kell csillapítani. N e m akarta elveszíteni, mint
ahogy Mártont sem, összetartoztak ők már, mióta kilőtték a vonatot, vagy mióta ott
álltak a szemüveges fiú élettelen testénél, vagy még sokkal régebbtől, mióta a sors egy

,1996.április

9

helyre terelte őket, hogy együtt vegyenek részt ebben a vándorlásban, amit mások háborúnak neveznek, de ők csak hányódnak benne ide-oda szándék és akarat nélkül,
mint tollpihék a szélben, s nemsokára egyre messzebb lesznek, olyan messze, ahová
gondolni se lehet. És velük volt már a nyavalyatörős is, amióta József karjaiba vette,
benne bízott, a táborban is odafészkelte magát közéjük. A többiek eltűntek a tömegben, csak néha bukkantak fel, amikor sorban álltak a fekete kenyérért, meg a híg löttyért, amit naponta egyszer kiosztottak nekik. A disznóknak különbet vetettem, morgott Józsi, aztán csak megette. Azt mondod, ha ott leszünk, majd jobb ételt adnak,
piszkálta Mártont, ő meg úgy nézett vissza rá, mint aki azt akarja megtudni, bolondoznak-e vele. Mikor mondtam én ilyet, méltatlankodott, aztán csak legyintett. Sok bajod
lesz még, mondta máskor Józsinak, olyan vagy, mint egy betöretlen csikó. Ezt látta
József is, ezért őrizte annyira cimboráját az állomásra menet is, nehogy valami eszébe
jusson, amitől csak rosszabb lesz minden. Bele is kapaszkodott, mert elég nehezen tartotta a lépést. Amíg a gyűjtőben voltak úgy ahogy rendbe jött a lába, leszedték róla
a fadarabokat, de menni csak sántítva tudott, s minden lépésnél egy furcsa nyilallást érzett a sípcsontjában. Az állomás messze volt a falutól. Egy kopár mezőn állt a bódé és
egyetlen sínpár futott két irányba az ismeretlen messzeségbe. József meglepődve látta,
hogy másfelől is terelnek embereket, s egyre többen lesznek. A vonat még nem volt
sehol, amerről jönni kellett volna tompa dörgések hallatszottak, s időnként füstszagot
hozott a szél. Néha végigsöpört rajtuk, beterítette őket porral, szeméttel. Ez már az
ősz, mondta Józsi és mind bólogattak, érezni lehetett a levegő szagából. Nem korán
van még ahhoz, kérdezte a nyavalyatörős, akit Tóninak hívtak és nagyon vallásos volt,
minden este imádsággal zárta a napot és őket is erre biztatta. Tudtam egy-két imát, de
elfelejtettem, vallotta be Józsi, Márton semmit se szólt, József meg arra gondolt, hogy
amióta itt van a háborúban, valóban egyszer sem imádkozott, valamiért nem tud, csak
az van állandóan a nyelvén, hogy jaj, istenem, segíts, ettől többet nem képes mondani.
Azt se tudta, lehet-e ilyenkor bármit kérni, a tanító annak idején azt mondta, isten elfordítja onnan a szemét, ahol békétlenséget lát, akkor most nemcsak elfordul, hanem
tenyerébe hajtva fejét zokogni kénytelen. Korán van még az őszhöz, ismételte Tóni,
már a természet is megbolondult, úgy látszik. Otthon még biztos meleg van, mondta
Márton, de ez már más vidék. Azt hiszem, lesz még hidegebb is, tette még hozzá, és elnézett messze, a végtelenbe vesző sínpár nyomán, és sokáig nem tért vissza a tekintete.
Nagyon sokáig vártak a vonatra, már úgy volt, hogy visszaterelik őket, amikor
megjelent. Marhavagonokba lökdöstek mindenkit, s rájuk zárták az ajtót. Ettől kezdve
többé-kevésbé titok volt, merre járnak. Az apró ablakon csupán az eget látták, néha
a magas hegyeket, a fák koronáját, éjjelente meg pár fényes csillagot. Gyakran és sokat
álltak, ilyenkor megnyitották az ajtót, de kimenni nem nagyon lehetett, csak kilesni az
őr feje fölött, ám hiába, szinte semmit nem láttak, pontosabban mindannyiszor ugyanazt, egy-két kopott épületet, katonákat és pár embert, akik batyukon ülve nyilván egy
másik vonatra vártak, türelmesen. Sokat szenvedtek az utazás alatt. Éhségtől, hidegtől,
levegőtlenségtől, saját mocskuktól. Enni egyszer kaptak naponta, szükségüket is naponta egyszer végezhették. Lehajtották őket a vagonból és állandó ordibálás mellett
végezték el a dolgukat. József ilyenkor teleszívta magát friss levegővel és tudta, hogy
a többiek is ezt teszik. Volt, aki belemarkolt a fűbe és teletömte magát zölddel, mardoshatta az éhség nagyon, aztán benn a vagonban gyötörte a görcs, hányt, vagy éppen
a hasa ment. így járt, aki nem bírt uralkodni magán, ám József nem tett ilyesmit, ő csak
a levegőből lopott, egy idegen ország levegőjéből, ami semmiben nem különbözött az

10

tiszatál

otthonitól, legföljebb egy kicsit élesebben hatolt a tüdőbe, egy kicsit szúrta az orrát,
meg a torkát, mégis hihetetlenül jó volt, nemcsak belélegezte, hanem ette, sőt meg is
fürdött benne, megrészegedett tőle. Mindig nyílt pályán álltak meg, s mindig lakatlan
táj vette őket körül. Hát nagyobb a föld, mint hittem, mondta csodálkozva Józsi, hogy
itt mekkora rétek vannak és úgy hordozta körbe a tekintetét, mintha örökre meg kéne
jegyezni mindent, amit lát. Egyszer a szomszéd vagonból valaki nekifutott ennek
a végtelenségnek, de nem sokáig érezhette boldognak magát, legalább öten lőttek rá,
tisztára, mint a vadászaton, amikor a vad megugrik a bozótból, gondolta József, aztán elfordult, azt már nem akarta látni, amikor odaérnek a szerencsetlenhez és még néhányszor belelőnek. Megbolondult ez, vagy mi, ijedezett Józsi. Nagyon meg tudott ijedni
attól, ha látta mások mire képesek, mintha attól félt volna folyton, hogy egyszer csak
vele is megtörténik olyasmi, amit nem tud előre, hogy tőle is kitelik valami szörnyűség, amit nem gondolhatott magáról addig. Tóni többször rosszul lett, József azonban
már tudta, mit kell tennie, s Tóni valahányszor magához tért a rohamból, mindig
ugyanolyan hálás szemmel nézett rá, mint először. A vagonban nem sok szó esett.
Nem tudtak már találgatni, elfogytak erről a szavaik, ugyanazt meg minek ismételgették volna. Minden kifürkészhetetlen és bizonytalan volt, egyetlen bizonyosság létezett,
hogy még élnek, semmi más. Mindent meg lehet szokni, inkább kérdezte, mint mondta
Józsi, levesszürcsölés közben. Éhes ember mindent megeszik, válaszolta Márton, aztán
meg még nem is vagyunk igazán éhesek, s úgy nézett megint, mint aki tud valamit,
valami többet, ami mindenki más előtt rejtve van. József nem szerette ezt a nézését,
nem egyszer látta már, s mindannyiszor összeszorult tőle a szíve. Olyan érzés fogta el,
mintha ilyenkor Márton a jövőből nézne vissza rájuk, a jövőből, ami valahol ugrásra
készen vár, várja, hogy feltűnjenek valamelyik kanyarban, s akkor elébük álljon, s így
kiáltson, megvagytok! József pedig nem akart a jövőről gondolkozni, sem a múltról,
mert elgyengítette.
Lassan már azt sem figyelték, mennyi ideje vannak úton. Egykedvűek és üresek
lettek, s ebben az volt a jó, hogy nem tudott igazán fájni semmi. Pedig egyszerre változni kezdett a táj, az út is elfordult, már nem azokat a csillagokat látták éjjelenként,
a nap is másként sütött be a kis ablakon, máshová kellett állni annak, aki néhány percig
oda akarta tartani arcát a fénynek, nagy és még nagyobb hegyek bújtak elő a semmiből, olykor erdőben mentek napokon át, megváltozott az emberek ruhája az állomásokon, s még az arcuk, az arcuk is más volt, már tényleg idegen, csupán a fáradtság rajtuk, az volt nagyon ismerős. Hatalmas folyókon dübörögtek át, itt-ott láttak belőle valamit, a felcsillanó óriásvizet, nem hitték volna, hogy ilyen létezik. Néha olyan helyeken álltak meg, ahol sós illatot hozott feléjük a szél, s ha megnyalták ajkukat még az is
sós volt. A tengernél van így, mondta Tóni, én egyszer voltam ott, egy szép helyen.
A vasútnál dolgoztam, onnan küldtek. Abbáziában, az tényleg egy szép hely, minden
fehér, meg kék, hát szép nagyon, ismételgette, mint aki nem bírja most már sosem abbahagyni, de a többiek nem tudták, hol van az a hely, így magára maradva lassan elcsendesedett. Volt olyan, hogy napokig álltak egy helyen, távol az állomástól, valami vakvágányra tolva. Ha lezavarták őket a vagonból, nem nézhettek az állomás felé, pedig
olyan messze volt, hogy semmit nem láthattak volna meg.
Aztán egyre zordabb lett az idő, különösen éjszaka, egy reggel meg minden hófehér lett. Ilyenkor otthon még szüret van, sóhajtott Józsi, ezen aztán vitatkoztak egy
darabig, mindenki másként tartotta számon az időt. Számolni kéne a napokat, mondta
valaki, más meg azt mondta, minek, végül nem jutottak semmire. József azonban ettől

,1996. április

11

kezdve egy f o n á s t karcolt minden nap a bögréjére, és ilyenkor mindig eszébe jutott
a tanítója. O olvasott egy emberről nekik, aki egy lakatlan szigetre vetődik, naplót ír,
dolgozik és számon tartja az időt. Ez az ember nagyon érdekelte Józsefet, szerette a róla
szóló történeteket, igazi nagy hősnek látta, s folyton róla faggatta a tanító urat. Szerette volna megtudni, hogy tudhat valaki annyi mindent. Ja, az élet mindenre megtanít, mondta erre a tanító úr, s nem lehetett tudni, hogy ez biztatás, vagy fenyegetés,
mert a tanító úr mindig komoran, szigorúan nézett, amióta a felesége meghalt a negyedik gyerek szülésekor. József arról is sokat ábrándozott, hogy ő van annak az embernek a helyében, és még azt is el merte képzelni, mit csinálna másként ott, azon a lakatlan szigeten. Ezek jutottak eszébe, ahogy húzogatta a napokat, meg az, hogy vele most
olyasmi történik, mint azzal az emberrel, és akkor el is mosolyodott. Márton, aki látta
József hirtelen születő mosolyát, nem tudta mire vélni. Mi történt, firtatta, és aggodalom volt az arcán, valami baj van? El nem képzelhette, mitől lehet valakinek jókedve,
hacsak egy pillanatra is. József intett a fejével, de nem szólt. Nem tudott beszélni, talán
még gondolkodni sem igazán arról, amit megérzett. De később, egy éjszaka, amikor
csak ketten voltak ébren, azt mondta Mártonnak, azért az jó, hogy nem vagyunk
egyedül, előbb-utóbb csak kitalálunk valamit. Márton nem mondta, mit gondol erről,
tompán, élet nélkül felelt, inkább csak hogy szóljon. Hát, majd valamit ki lehet találni,
persze, de Józsefnek ennyi is elég volt, ígéretnek vette, úgy értette, hogy akkor most
megegyeztek valamiben, és ettől kezdve egy kicsivel könnyebbnek érezte a szívét. Kellett is, hogy ő erősödjön, mert a többiek szemmel láthatóan gyengültek, még Márton is
egyre szótlanabb és egykedvúbb lett. Szeméből eltűnt az az élénk szúrósság, ami először olyan ijesztő volt József számára. Vajon tart még a háború, szólalt meg egyszer
Tóni, vagy már régen vége van és elment mindenki haza? Erről megint elbeszélgettek
egy darabig. Márton úgy gondolta, hogy a háborúnak még nem lehet vége. Hosszabb
ügy az annál, mondta, nem folyt még elég vér. Csak néztek Mártonra, nem mindenki
értette, mit akar ezzel, de József tudta, mert eszébe jutott, mit mondott keresztapja,
amikor a háborúról beszélgettek, meg az őzek az erdőben, látta azokat is, fénytelen
szemüket, hát igen, vér kell az embereknek, sok vér, mire megnyugodnak.
A vagonban egyre hidegebb lett, úgy összebújtak, mint a juhok az akolban, de ez
sem segített, egy fadarabbal befedték a kis ablakocskát, a réseken azonban dőlt be a hideg. Márton egy éjszaka fölparancsolt mindenkit és járni kellett fel-alá, meg csapkodni,
dörzsölni a testüket. Másnap megpróbált beszélni az őrökkel, de azok elzavartak. Harmadnapra azért meglepetés várta őket, amikor leugráltak a vagonból. Egy dobkályhában tűz égett, vagononként terelték oda a foglyokat és odatarthatták kezüket, lábukat
a tűzhöz. Az őrök néha nagy darab fákat dobáltak a kályhába, ilyenkor felcsapott a láng,
s meg is pörkölte néhány óvatlan kezét. Olykor meg belekavart a szél, s úgy terítette
szét a szikrákat, mint vetőember a magot, de nem ugráltak félre, jól esett ez is, meg
a fény is, ami a szemükbe lobbant. Szerettek volna sokáig állni ott, de nem lehetett,
jött a következő vagon, s mire a helyükre értek, már a tűz emlékét is lemarta bőrükről
a jeges szél. Ettől kezdve ez minden nap megismétlődött, ha sokat nem is ért, mégis
valamit. N e m tudták, mi indította az őröket erre a jótékonykodásra, s azt sem tudták,
melyikre nézzenek ezután más szemmel. Még más is történt. Az egyik állomáson egy
csomó szalmát hoztak és behányták hozzájuk. Ebbe vackolták be magukat, betömködték a résekbe, még a kabátjuk alá is dugtak, hátha melegít. Ha egyszer hazakerülök,
csak bundában fogok járni még nyáron is, nyöszörgött Józsi. Meg fogunk fagyni, súgta
Tóni Józsefnek, ez szörnyű, ennek soha nem lesz vége, s úgy markolászta József karját,

12

tiszatál

mint aki el sem akarja többé ereszteni. A fagyhalál szép halál, morogta Márton, nem fáj
semmid, csak elalszol szépen. József bosszúsan nézett rá, miket beszél ez itten, egyéb
sem hiányzik Tóninak, mint egy kis biztatás. Tudom én, mondta Tóni, láttam egyszer
egy házaspárt, aki így halt meg. Egy hideg téli reggelen jöttem haza a munkából és ott
ültek egy padon. Már messziről láttam őket, mert egy utcai lámpa világította meg
a padot. Mondtam magamban, na ezek is megbolondultak, leülni ilyenkor. Emlékszem,
minden lépésnél hatalmasakat csikordult a hó, és a lámpákról karnyi jégcsapok lógtak.
Közelebb érve meg már azt is láttam, hogy mosolyognak. Ott mosolyogtak összedőlve
békésen a dermesztő hidegben. Csak amikor szólni akartam, láttam, hogy nincs azokban már egy csepp élet se. Másra sem tudtam gondolni, csak hogy jó nekik, milyen jó.
Elsírta magát, és nem is szégyellhette, mert egyre hangosabban zokogott, sírása betöltötte az egész vagont, és akkor valaki szintén sírni kezdett, aztán egy másik, harmadik,
csupa esetlen hang, síráshoz nem szokott férfitorkok. József is érezte, hogy forrósodik
a szeme, s akarata ellenére elindulnak a könnyei. Egyre többen zokogtak, egymáshoz
szorult testük ugyanarra az ütemre rázkódott, csak sírtak bele az idegen, fagyos éjszakába, amin értelmetlen és ostoba módon vonszolta őket keresztül a vonat. Siratták azt
az öreg házaspárt, és elsiratták magukat, eddigi nyomorúságukat, s az eljövendőt is, azt
is jó előre, hisz ki tudja, később lesz-e még könnyük egyáltalán.
A következő nap iszonyú hóviharral köszöntött rájuk, a réseken mindenütt zúdult a hó, különös módon azonban nem fáztak, még a kedvük is jobb volt. Csak vége
lesz már ennek az útnak, különben még lefutunk a földről, mondta Márton, József pedig örült, hogy megszólalt végre, s így beszél. Aztán, mintha minden Márton szavának
engedelmeskedne, nagy csikorgással, zökkenéssel megálltak, és nemsokára mindenféle
idegen zajokat hallottak kintről, autó hangját, meg lovak prüszkölését, lábdobogást és
egy furcsa, éles, visító zúgást. Leszedték a kis ablakról a deszkát és felmásztak leskelődni, de a kavargó hó miatt alig láttak valamit. Fát fűrészelnek, ismerte fel József, sokat hallottam ilyet az erdésznél, motoros gép, magyarázta, lábbal kell gyorsan tekerni
egy dobfélét, amire a gép beindul. Csúnya, fülsértő hang volt, de ők örültek ennek is,
a hosszú napok némasága után jó volt hallani. Szerintem megérkeztünk, mondta Józsi
és mindenki éppen így gondolta.
Amikorra kinyitották a vagon ajtaját, elállt a hó, és valami halvány derengést láttak az égen, ahol a nap készült áttörni a felhőket. Óriási hóba huppantak, néhol derékig ért, néhol térdig, ahogy a szél eligazgatta. Ide-oda ingadozva, hunyorogva álltak,
nyújtózkodtak, leskelődtek. József is izgatottságot érzett a gyomrában, találgatni próbálta, milyen lesz a tábor, szeretett volna már ott lenni, megtudni, megérezni valamit
abból, hogyan lesz ezután.
Úgy lett, hogy behajtották őket a táborba, ami egészen közel volt a vasúthoz,
majd vagononként szétosztották a foglyokat. Ott toporogtak éhesen, reszketve, mert
csoportonként mehettek be a fürdőbe. Márton megpróbált tájékozódni, odafordult egy
őrhöz, aki fegyverére támaszkodva álldogált mellettük és időnként nagyokat köpött
a hóba. A katona úgy tett, mint aki nem hallja, de nem is látja Mártont, egy messzebb
álló társa azonban rákiáltott Mártonra, hogy takarodjon a helyére, aztán még mondott
valamit,- ugyanúgy ingerülten kiáltva. Márton gyorsan visszalépett. A fürdőben orvosi
vizsgálat is van, meg fertőtlenítenek. A z tart ilyen sokáig. Próbálkozni kell, súgta Józsefnek, ki kell tapasztalni, melyik őr mennyit enged meg. Mindig tudni kell, mire
számíthatunk, kinél mit tehetünk, mit nem. József bólogatott, persze ezt kell tenni, hiszen ki tudja, meddig fognak itt élni. Eszébe jutott Tóni. Odaaraszolt hozzá óvatosan,

,1996.április

13

készen arra, hogy bármikor helyére fusson, ha visszazavarják. Odabent orvos is van,
mondjad a bajodat, hátha számít, mondta, és Tóni megint csak hálásan nézett rá, apjára
néz így a kisgyerek, pedig Józsefnél jó pár évvel idősebb lehetett. Egyszer csak kinyílt
a fürdő ajtaja, és nekik meg kellett indulni futólépésben az ajtó felé. Olyan volt, mintha
a pokol kapuja várná őket, gomolygó gőz áradt ki, és ők belefutottak ebbe a gomolygásba, el-eltűntek benne, kaparta a torkukat és sokan köhögni kezdtek. A gőz forró
volt és szúrós, s valahol bent a fürdő túlsó felén egyre többet és sűrűbbet okádott furcsa sistergéssel valami. Időnként vaskos lángok lobbantak elő a fehérségből, s amikor
döngve becsapódott mögöttük az ajtó, egy pillanatra még inkább fogolynak érezték
magukat, mint a vagonban, vagy kinn, a havon dideregve. Hármasával állították fel
őket, mindent le kellett venni magukról és ledobálni egy halomba. Sárgásbarna szappandarabot nyomtak a kezükbe, úgy nézett ki, mint egy kő, s hozzá egy gyökérkefét.
József látta, hogy hatalmas kövekre vizet öntenek, s azonnal gőz borít el mindent. Nekik egy vályúfélébe kellett állniuk és dörzsölni magukat a kefével, meg a szappannal.
Aki korán abbahagyta, vagy gyengén csinálta, annak intettek, hogy jobban, erősebben.
Józsefnek nagyon jól esett a dörzsölés, pedig a lúgos szappan marni kezdte a bőrét, addig sikálta magát, amíg vörös nem lett a teste. Itt-ott még a vére is kiserkent, de nem
bánta. Örült, hogy végre megszabadulhat attól a sok mocsoktól, ami már hetek óta
csak gyarapodik rajta. Látta, hogy Márton ugyanolyan elszántsággal dörzsöli magát,
aztán szétnézett a többieken mind. így meztelenül jól látszott, milyen elgyötört és
gyenge mindenki. Soványak és szőrösek, görnyedten, sápadtan álltak. A szemük pedig
olyan különös, mintha fényesebb, meg domborúbb lenne. Józsefnek elszorult a szíve
ezektől a szemektől, látott már hasonlót, az eltaszított gyerekek és a kivert kutyák
néznek így. N e m tudta, hogy ő pont ilyen szemekkel néz a többiekre, hogy ugyanolyan véznán és görnyedten áll, s azt sem, hogy ez csupán a kezdet, innentől minden
csak rosszabb lesz. Furcsa módon inkább reménykedett. Ahogy a forró víz megtisztította testét, s kellemesen elkábította a gőz, olyan hangulat lepte meg, mint hideg otthoni teleken, amikor az erdőből hazatérve meíegfürdőt vett. Mi is lehetne baj? Lesz fedél a fejük felett, csak meglesznek valahogy. A fürdés után egy másik helyiségben egy
furcsa szerszámmal, ami legjobban hurkatöltőhöz hasonlított, fehér port szórtak rájuk.
Tetőtől talpig ellepte őket, belement az orrukba is, szúrós szaga köhögésre ingerelt.
Utána le kellett ülni egy székre és egy pillanat alatt leborotválták fejüket, arcukat. Ezután állhattak az orvos elé, aki egy nagyon kövér, apró ember volt, szár nélküli szemüveget viselt és elnézett mellettük valamerre a szoba homályába. Folyamatosan beszélt,
teljesen monoton hangon, de igen gyorsan, úgyhogy Márton is minden harmadik mondatot ha értette. A vizsgálat abból állt, hogy a fogoly odaállt az orvos elé, terpeszbe
rakta a lábát, aztán megfordult, lehajolt, s már mehetett is tovább. József azt hitte,
kérdezni is fognak tőlük valamit, de senki nem volt kíváncsi semmire. Tóni előtte
került sorra, hátrapislogott Józsefre és széttárta a karját, nincs itt kinek szólni, súgta,
nem értik, mit mondok és kiállt az orvos elé. Márton ekkor előrelépett, egészen közel
az orvoshoz, és mondott neki halkan pár mondatot. Az orvos, mintha darázs csípte
volna meg, akkorát ugrott ültében, aztán segélykérőn nézett a katonákra, csinálna valaki már valamit, hogy ez az őrült, aki megzavarta a rendet eltűnjön. Az egyik katona
máris lökdöste vissza Mártont és kiabált vele, Márton azonban visszakiabált. Mindenki
elképedve nézett rá, József is, Tóni arca meg teljesen eltorzult a félelemtől. Márton
azonban még mindig beszélt, József úgy értette, hogy mindig ugyanazt a három-négy
mondatot ismételgeti. Akkor a homályból előlépett egy tiszt, odaintette magához Már-

14

tiszatál

tont, körbejárta, alaposan megnézte magának, aztán az orvoshoz ment, s a fülébe súgott valamit. Az orvos idegesen felnevetett és ingatta a fejét. József látta, hogy a tisztnek ökölbe szorul a keze, egy darabig még ott görnyed az orvos fölött, aztán kiegyenesedik és int Márton és Tóni felé. Csak azon imádkoztam, mondta később Tóni, hogy
Márton nehogy szóljon még. A z orvos egy kegyetlen dög, mondta Márton, úgy látszik, mindenki fél tőle. Legalább ez is kiderült, meg az, hogy ez a tiszt emberséges.
Meg az is, hogy semmit sem tehet, szólt keserűen Józsi és a többiek bólogattak. Ott
ültek a házban, ahol ettől kezdve élnek majd, mindenki igazgatta a fekhelyét, összehajtogatta azt a pár holmit, amit még a fürdőben kaptak. Márton elmagyarázta mit
mire adtak, az őrök ugyanis egyáltalán nem törődtek azzal, érti-e valaki őket, saját
nyelvükön adták az utasítást, osztották a parancsot. Két durva szövésű gatya és ing,
egy fekete kabát, nadrág és két kapca, ez volt a rendes viselet. Ezenkívül adtak egy
kabátot még, ami vastag volt és nehéz, hozzá egy füles sapkát, meg egy pár kesztyűt.
A helyiségben harminc ágy volt, középen pedig egy asztal. A z ablak előtt állt a kályha,
csövét az ablakon lógatták ki, ezért sosem lehetett teljesen becsukni. Mikor kapjuk
vissza a ruháinkat, morgott Józsi, úgy érzem magam, mintha nem én lennék. Valóban
furcsán néztek ki mindnyájan, kopaszon, csupasz képpel, idegen ruhában. Visszaadják
hamar, csak azokat is fertőtleníteni kell, mondta Márton, a tetűtől nagyon félnek, azért
is kopasztottak meg minket. Éppen elpakoltak, mire beadták a vacsorát. Fekete kenyeret, meg vizet tett az asztalra egy ferde szemű, kiismerhetetlen arcú katona. Elhadart
pár mondatot, szeme közben úgy villogott, mint egy tőr pengéje a napfényben. Ha megettük, le kell feküdnünk, fordította Márton, a latrina kint van az épület mellett jobbra,
na és senki ne próbáljon elmászkálni, mert azt agyonlövik. Ugyan, kinek lenne kedve
elmászkálni, gondolta József és megpróbálta szétrágni valahogy a kenyeret. Igyál hozzá
vizet, javasolta Márton, vagy mártogasd a bögrébe, attól felpuhul. Némán eszegettek,
mindenki a kenyérrel birkózott. Aztán ugyanilyen csendben lefeküdtek. Elfújták
a lámpát, de a kályha világított még sokáig. József nem tudott elaludni. Az ágy kemény
volt, de jólesett ez a keménység, annyira más volt, mint a bokor alatt, a szekéren, meg
a vonaton. A kályhában hamvadó tűz furcsa fényrajzokat firkált a falra, s József úgy
bámulta azokat, mint valamikor gyerekkorában, gondolatok nélkül, megbűvölve.
A szoba megtelt szuszogással, hortyogással, néha fel-felnyögött valaki és éppen, mikor
elgondolta, hogy az egész éjszakát ébren tölti, észrevétlenül és hirtelen József is elaludt.
Álmában ismét a fürdőben járt, ahol a gőzből félelmetes alakok bukkantak fel,
némelyik emberformájú volt, mások pedig ördögnek, vagy valamilyen állatnak látszottak. Józsefet akarták valahová elvonszolni, de ő kirángatta magát a karmaikból és futni
kezdett körbe-körbe a szobában, majd ez a futás szédületes körforgássá változott.
József úgy érezte, hogy úszik a levegőben és egyre gyorsul, végül zuhanni kezd. A zuhanás olyan sokáig tartott, mintha nagy magasságból történne, aztán a következő pillanatban már az orvos arcát látta közvetlen közelről. Az orvos valamiért nagyon haragudott, s úgy tátogott, mintha meg akarná harapni. Szemüvege mögött nem a szemét
látta József, hanem égő farakást, olyat, mint amilyet az erdőben szoktak rakni, de ez
a tűz nem volt barátságos, fenyegető volt és időnként gőz tört ki belőle, s elborította
József arcát is. Szerette volna otthagyni az orvost, de valamiért nem tudta, így csak rémülten reszketett, forróságot érzett, az arcán sós izzadság csorgott és azt ismételgette,
ne, ne, ne, de azt nem is tudta, mi az, amit nem akar. Aztán váltott a kép és egy vízparton járt egyedül. Gyönyörködött a vízben, de egyszerre valahonnan messziről óriási
hullámok indultak meg, egyre magasabbak lettek, rohantak a part felé, s a parthoz érve

,1996. április

15

megtorpantak, magas falként megálltak, a hullám taréja József fölé hajolt, s ő félelemtől
reszketve ment ez előtt a hullámfal előtt. Szaladni akart, vagy ellépni oldalra, de képtelen volt rá, hát csak félt tovább, s egyszer bekövetkezett, amitől rettegett, a fal ráomlott és elborította a jéghideg víz.
Amikor felébredt, nagyon elcsodálkozott. Egy üres szobában feküdt, nem abban,
ahol elaludt, s fogalma sem volt arról hogyan került oda. Felülni nem tudott, egyszerűen nem volt ereje hozzá, még a kezét sem bírta megmozdítani. Szólni akart, de arra
sem volt képes. Aztán bejött egy őr és bejött vele Márton. Nagyon örvendezett, hogy
látja Józsefet, beszéltek valamiről az őrrel, majd az őr kiment a szobából. Akkor Marton leült az ágyára és elmondott sorban mindent. Hogy már azt hitte ő is, József nem
áll többet lábra, hogy iszonyúan beteg volt, hogy az orvos semmit nem adott, felőle
meg is halhatott volna, hogy rengeteg idő eltelt mostanig, hogy felváltva etették, itatták őt hárman, mert a tiszt, aki olyan emberséges volt, megengedte. József egyik ámulatból a másikba esett. Teljesen biztos volt benne, hogy mindössze két álomnyi időt
aludt, mondta is mindjárt Mártonnak, vagy inkább suttogta, hogy nem tudja elhinni,
amit mesél. Pedig igaz, bizonygatta Márton, hát semmire sem emlékszel? Pedig néha
még beszéltél is valamit, eleinte különösen sokat, valami szörnyekről, aztán az orvosnak is kiáltottad, ne, ne, ne! Na ő aztán nem is csinált semmit, csak rád fogta, hogy
meg fogsz halni, és fenyegetőzött, hogy kitör a járvány. A tiszthez szaladtam könyörögni, így raktak ide, és egy jó pár napig én is itt lakhattam. Mindenki annyira félt
a járványtól, hogy megközelíteni sem mertek. Nekem sem volt szabad az ajtóig menni,
csak ha már lerakták az ennivalót. Vödörszámra hoztam be a havat, meg a jeget és azzal kenegettelek, vigye már le a lázad, de semmi. Néha már a szemed is forgattad,
ijesztő volt nézni. Aztán egyszer kétségbeesésemben levetkőztettelek és rád zúdítottam
egy csomó havat, ki se látszottál alóla, és vártam. Ott olvadt el rajtad az összes, lecsordogált az ágy alá a víz, te csak feküdtél, mint akiből kiszállt a lélek. Na, mondtam, véged lett, csak hiába volt minden, hát egyszerre kezdesz nyöszörögni, vacogni, nyúlkálni a takaró után. A lázad sem tért többet vissza. Akkor megkönnyebbültem ám!
Egyszer gyerekkoromban hűtötte így le a lázát nagyapámnak nagyanyám, gondoltam,
ha neki segített... de azért nem voltam biztos benne, jót teszek, vagy nem. Hát így.
Amikor látták, hogy én nem betegedtem meg, végre kimehettem, aztán Józsival, meg
Tónival felváltva ápoltunk. Közben engem a tiszt magához vett, mert szüksége lett egy
emberre, aki érti őket. Mindenkinek fölírta az adatait, honnan jött, hol esett fogságba,
ilyesmi. Igazán rendes ember, például most megengedte, hogy megünnepeljük a karácsonyt, pedig náluk ez nem is ünnep. József csak itta Márton szavait, néha lehunyta
a szemét, de ha Márton abba akarta hagyni, csak intett, hogy folytassa. Karácsony,
gondolta, úristen, már karácsony van, de valahogy más nem jutott eszébe, nem tudott
az időről gondolkozni és semmiről, csak csodálta Mártont, milyen szépen összefüggően
beszél, jön-megy, pakolászik. Nemsokára meggyógyulsz, meglátod, biztatta Márton és
odahajolt, hogy megigazítsa a matracot alatta. Kapaszkodj a nyakamba, mondta. József
nagy nehezen felemelte a kezét, átkulcsolta a nyakát, és amennyire bírt, fölhúzódzkodott. Márton egyik kezével megtámasztotta a hátát, a másikkal meg helyére rántotta az
elcsúszott matracot. József érezte, hogy akarata ellenére szétcsúsznak ujjai, s karjai lehullottak, mintha nem is hozzá tartoznának. Gyenge vagy még, vigasztalta Márton,
aludj, majd később visszajövök. József boldogan fogadott szót, lehunyta a szemét, még
érezte, hogy Márton óvatosan megtörli az arcát, homlokát, majd lassan elúszott megint,
el a szobából, valami ismeretlen valóságon túli világba.
•/' •

16

tiszatál

A következő ébredése már kellemesebb volt. Erősebbnek érezte magát, s meglepődve fedezte fel, hogy éhes. Látom, jobban vagy, örvendezett Márton, és valami ragadós, tésztára emlékeztető ételt tömött a szájába. Semmi íze nem volt, de József szó
nélkül ette, aztán megitta a sárgás löttyöt is. Holnap megpróbálok többet hozni,
mondta Márton, s valóban, ettől kezdve csodálatos dolgokat művelt. Volt úgy, hogy
egy kis olvasztott zsírt hozott, abba mártogatta József a fekete kenyeret, máskor meg
egy kis darab avas szalonnát. A többiek is jöttek, saját ennivalójukból kevéskét lecsippantottak, s odahordták neki. O meg nem győzött hálálkodni. Nagyon jó vagy
hozzám, mondta egyszer Mártonnak, nagyon jó. Ugyan, motyogott Márton, egyszer
én, egyszer te, így van ez már. József látta, mennyire zavarba jött, így nem is hálálkodott többet. Ismerte ezt a kényelmetlen érzést, a szép erdészné köszöngette egyszer
neki, hogy megtalálta az elcsatangolt gyerekét, hát akkor érezte, jaj, hagyná már abba,
megvolt és kész, mit kell arról annyit beszélni! Honnan tudsz te ennyire az ő nyelvükön, faggatta máskor Mártont. O meg elmesélte, hogy a nagyanyja orosz, ilyen egyszerű. Nagyapám általa menekült meg a haláltól, magyarázta, negyvenkilencben orosz
fogságba esett, elvitték őt is valameddig, ott raboskodott. Nagyanyám pedig valami parancsnoknak, vagy kifene úrnak a lánya volt. Aztán ahogy lenni szokott. Meglátták
egymást, megszerették, kis idő múlva nagyanyám már gyermeket is várt. Volt egy kis
cirkusz, de aztán elsimult minden. Nagyanyám apja először kitagadta a lányát, aztán
megszelídült. Néhány évig ott éltek, de nagyapám nem bírt megszokni, akkor felkerekedtek, hazaköltöztek. Volt egy kis birtok, azon gazdálkodtak. Apám már ott született. Nagyanyám szépen megtanította a nyelvére, aztán engem is, merthogy ő nevelt.
Az anyámat nem is ismertem, meghalt, amikor megszülettem. En már nem beszélek
olyan jól, pedig ha hárman voltunk csak, mindig oroszul folyt a szó. De hát rég volt,
csoda, hogy ennyi is eszembe jut. József szívesen hallgatta Mártont, ő pedig egyre többet mesélt. Hangjából lassan eltűnt az a keserűség, ami Józsefet eleinte úgy bosszantotta. Olyan más ember lettél, dicsérte egyszer Józsi, éppen mikor visszaköltöztették
Józsefet a helyére. Mindnyájunkat megváltoztat a háború, válaszolta Márton, ti is mások lettetek és még nincs vége, tette hozzá, de nem hallatszott fenyegetésnek, inkább
csak úgy megállapította. Mindenki bólogatott, de később Józsi megkérdezte, mit is jelent ez. Mi az, hogy nincs vége? Mi lehet még? Nemsokára vége a háborúnak, aztán hazaküldenek minket, jönnek a nagy békekötések, a fogolycserék, te mondtad, nem? Hát
igen, felelte Márton, de mi az, hogy nemsokára, azt senki se tudja. Itt a hiba! Fél évvel
ezelőtt semmit nem tudtunk még arról sem, hogy háború lesz, most meg itt vagyunk.
Amikor már József is tudott mozogni, neki is ott kellett állni naponta háromszor, de néha többször is az udvaron. Olykor több órát is igénybe vett ez az álldogálás.
Reggel kihajtották őket, felsorakoztak, s vártak. Soha nem derült ki, hogy kire, mire.
Őrök jöttek-mentek, rájuk ordibáltak, vagy éppen levegőnek nézték őket, aztán viszszaküldtek mindenkit a házakba. Lehettek vagy kétszázan, mindnyájan magyarok.
Senki nem lázadozott, még csak nem is panaszkodtak. Naponta egyszer kaptak meleg
ételt, és az ácsorgáson kívül szinte semmi rossz nem történt velük. Márton hozta a híreket, de a háborúról semmit nem lehetett tudni. Messze van, intett neki mindig
a tiszt, ha erről kérdezte. A tiszttel igen jó viszony alakult ki, megígérte Mártonnak,
hogy elmondja, ha hall valamit a sorsukkal kapcsolatban. De úgy látszott, nemigen hall
semmit, mert nem szólt egy szót sem. Egyszer azért azt mondta, mindenki írhat majd
levelet. A tiszt magas volt és kék szemű, hegyes kis szakálla volt és bajusza. Mindig úgy
nézett ki, mintha skatulyából húzták volna ki, mint aki éppen bálba készül. A tábor-

,1996. április

17

nak 6 a parancsnoka, magyarázta Márton, de mégsem ő. Az orvos valamiért több hatalommal rendelkezik, de nem tudom, miért. Márton gyűlölte az orvost az első pillanat
óta. Iszonyú ember, higgyétek el, semmi jó nem telik tőle. Azt se bánná, ha itt mindenki elpusztulna, csak a pálinkája meglegyen. Állandóan ellentmond a parancsnoknak, s még élvezi is, az meg fuldoklik dühében. Nagyon sokat vitatkoztak, egyre többet, ezt mindenki látta. Az orvos, ha csak tehette, megszégyenítette a parancsnokot
a foglyok előtt is. Egy alkalommal, mikor összevitatkoztak és a tiszt ellépett tőle, az
orvos megvetően utána köpött. Ki kell kerülni, amennyire csak lehet, mondta József és
mindenki helyeselt. Közben készülődtek a karácsonyra. Egy fát kéne állítani a tér közepére, javasolta Tóni, de Márton úgy nézett rá, hogy menten elhallgatott. Te jó ég,
mit képzelsz, hol vagyunk, cserkésztáborban? Végül úgy lett, hogy minden házba vittek be egy fenyőágat. Márton szerzett papírt, abból hajtogattak templomot, angyalt,
ilyesmit. Barna színű, keményebb papír volt, be is tört ott, ahol meghajtották, nem sikerült olyanra, amilyenre szerették volna, de azért mindenkinek tetszett. Lakomára is
készültek, már napok óta mindig meghagytak valami ételt, kenyeret, avas szalonnát,
édességnek, meg a marhának való répából tettek félre. Ezt Józsi a konyháról hozta,
ahová fát szokott hordani. Majd meglátjátok ebből mi lesz, biztatta őket. A karácsony
mindenkit izgalomba hozott. Még azok is mozogni kezdtek, akik eddig csak ide-oda
ténferegtek egykedvűen. Kitakarították a házakat, aztán bezsírozták a csizmákat.
Szólni kéne a párancsnoknak, hogy fürdeni szeretnénk, mondta valaki, és Márton már
indult is, hogy intézkedjen. Úgy két hetente vitték el őket a fürdőbe, és most nem volt
még itt az ideje. Józsi éppen új szerzeményét mutogatta boldogan, egy nagyobbacska
fazekat, amit a konyháról kunyerált, amikor Márton visszajött. Falfehéren állt az ajtóban, dühében a száját harapdálta, és ők csak döbbenten nézték, mi lehet a baja. A rohadt, tört ki belőle, a rohadt, ismételgette és nem tudott magához térni. A z történt,
hogy éppen megbeszélték a fürdést a parancsnokkal, amikor belépett az orvos és egy
pillanat alatt összekaptak ezen. Az orvos gúnyolódott, a tiszt pedig dühöngött. Válogatott sértéseket vágtak egymás fejéhez, volt ott már szó mindenről, mondta Márton, de
leginkább fenyegetőztek. A felét se értettem, legszívesebben eltűntem volna, ha lehet.
Végül a parancsnok adta fel, kirohant, talán, hogy lehűtse magát, mert a vita közben is
állandóan a pisztolyához kapdosott. Akkor az orvos odajött hozzám, megmarkolt itt
az államnál és úgy fenyegetett meg, hogy közben a nyála az arcomba fröcsögött. Vége
lesz itt hamar a jó világnak, azt mondta, meg azt, hogy ha kell, az egész tábort lelöveti,
úgyis fölösleges ennyi embert etetni, na és a kutya sem keres majd senkit, mert ez a világ vége és ő majd megmutatja, de ha elkezdődik végre valami, és nem ez a cári selyemfiú lesz a parancsnok, hát biztos, hogy rajtam, meg a hozzám hasonlókon kezdi. Márton úgy nézett szét, hogy megnézett mindenkit külön-külön, és csak nagyon lassan tért
magához. Senki nem szólt, nem volt mit mondani. József arra gondolt, hogy az orvostól bármi kitellik, s hogy ezt Márton is tudhatta volna. Nem értette, mi az, ami enynyiré kizökkentette cimboráját a nyugalmából. A tehetetlenség, érted, mondta később
Márton, engem így még... mert jól van, amikor elfogtak, meg az úton végig az őrök, de
azzal úgy voltam, hozzátartozik a háborúhoz. De ez, ahogy mondta, meg ahogy nézett, ez már nem a háború, valami más, még attól is szörnyűbb.
Hát fürdés nem lett, és ez mutatott valamit, a parancsnok megfutamodott, legalábbis így nézett ki a dolog. Viszont küldetett minden házba egy marék teafüvet, talán
vigasztalásul. Tóni a kölcsönkért fazékba szedte a havat és rakta a kályhára. N e m fognak ki rajtunk, kiáltozta, mindjárt lehet fürödni! Ujjával méregette a víz hőmérsékle-

18

tiszatál

tét, és a vizet rápöccintgette a kályha oldalára. Tóni vidámsága mindenkire átragadt,
sorban dobálták le ruháikat és várták a fürdót. Józsi kiszaladt még hóért és megdörzsölte a csupasz hátakat. Pillanatok alatt nagy szaladgálás kezdődött, ott kergetőztek
pucéran az ágyak között. Gyerekek vagytok ti még, nevetett Márton, fene nagy gyerekek. Amikor mindnyájan lefürödtek, akkor jött Józsi az apróra vágott marharépával.
Kitartóan kavargatta egy fadarabbal, és a szobában egy idő múlva édeskés illatot lehetett érezni. A fadarabot föl-fölemelte és ilyenkor sűrű, barna lé csordogált. Akkor lesz
kész, ha megáll benne a kanál, magyarázta Józsi, és ott állt késő éjjelig a hamvadó tűz
mellett, kavargatta a szirupot.
Másnap volt a karácsony. Iszonyú hófúvásra ébredtek, és alig tértek magukhoz,
már az udvarra kellett menni. Ott ácsorogtak vagy két órát, aztán már olyan sűrű lett
a hóesés, hogy semmit nem láttak, behunyt szemmel toporogtak a hóban. Legalább ma
ne kéne, mérgelődött Józsi, ezt a disznóságot, ráadásul széllel szemben állítanak! Végül
letelt ez is, mehettek vissza a házakba és folytathatták a készülődést. Odakészítettek az
asztalra mindent, amit összegyűjtöttek, Józsi kikaparta a barna masszát, kimosta a fazekat és teavizet tett föl. A bögrékbe mindenki tett a szirupból, s várták, hogy kész legyen a tea. Milyen kár, hogy nincs gyertya, mondta valaki, s akkor Tóni vett néhány
vékonyabb fát és azt mondta, ezt fogjuk meggyújtani gyertya helyett. Józsefnek még
eszébe jutott, hogy nagyanyja mindig szór a tűzhelyre fenyőtűket, s azok előbb megperdülnek a forróságtól, majd felizzanak és csodálatos illatot hagyva maguk után elfeketednek. Morzsolt a tenyerébe a faágról és a kályhára hajította. Hamarosan fenyőillat terült szét a szobában, és valaki elkezdte énekelni a Csendes éjt, meggyújtottak két
fadarabot, a lámpát pedig elfújták. Aztán sokáig csak énekeltek, egyre több dal jutott
az eszükbe, a lángok össze-vissza táncoltak a szobában, s jöttek az újabb dalok... Néha
valaki abbahagyta és elment eszegetni, vagy belekortyolt a teába. József nagyokat szippantott a levegőből. Erezte, hogy olyan mámoros lesz a feje, mintha italozott volna, az
arca égett és látta, hogy a többiek mind ugyanilyen kipirultak és mámorosak. Vajon
otthon mi van, sóhajtott Józsi, és erre abbahagyták az éneklést, mindenki hazára gondolt, a családjára, meg a régi karácsonyokra, nagy csend lett a szobában, az égő fadarabokat a kályhába hajították, s csak bámultak utána. József arra gondolt, hogy pár hónapja van távol otthonról és olyan, mintha már hosszú évek teltek volna el, hogy aligalig emlékszik arra, milyen is volt, amikor még nem volt háború. El lehet felejteni az
otthont, sajdult bele a szívébe, megtörténhet, hogy eltűnnek sorra a képek, amiket az
agyában őriz, hogy elhalványulnak mind, ahogy a napszítta vászon kékje? Nagy csendességben voltak, semmi más nem hallatszott, mint a tűz pattogása és kintről a szél,
amely hullámokban, visítva söpört végig a táboron, megdöngetve a ház oldalát. Senkinek nem volt kedve megszólalni, mintha a szó szilánkokra törhetné az emlékeket.
Ebbe a némaságba csattant bele, mint tükörbe hajított kő egyetlenegy éles hang, hogy
aztán egy időre még nagyobb csend legyen. Mindnyájan felismerték a pisztoly hangját,
pár pillanat múlva katonák rohantak, kiabáltak, felbolydult a tábor. Józsefék is kimentek a ház elé, de már zavarták is vissza őket. Azt kiabálják, hogy meghalt a parancsnok,
fordította sápadtan Márton. Fölöslegesen, valamiért mindenki értette. Egymás arcát
fürkészték, mintha erőt meríthetnének ahhoz, ami lesz ezután. Márton intett, hogy
mindjárt jön, és kisietett. József kétségbeesetten futott utána, féltette cimboráját, fogalma sem volt, hová megy, mit akar csinálni. Mire utolérte, már a parancsnoki épületnél ágaskodott. József is belesett az ablakon, látta, hogy az őrök mind bent állnak, előttük az orvos, és beszél, hadarva, ahogy mindig is szokott. Szinte minden mondatánál

,1996.április

19

széles vigyorba merevedik az arca, s ettől különösen félelmetesnek látszik. Hangja monoton, mégis fenyegető, Józsefnek a hideg futkosott tőle a hátán, s látta, hogy a katonák is egyik lábról a másikra állnak, meg vakaróznak zavarukban. Aztán egyszer csak
hirtelen vége lett a beszédnek, az orvos intett, menjen mindenki a dolgára. Márton
megrántotta Józsefet és rohantak vissza ész nélkül, kétszer is elzuhantak a hatalmas
hóban. Mielőtt bementek volna házba, Márton megragadta József karját. Az orvos azt
mondta, hogy a parancsnok öngyilkos lett. Elhiszed te ezt? Amíg nincs más rendelkezés, átveszi a parancsnokságot, idegesen szorongatta Józsefet. Tudod mit jelent ez, faggatta tovább és József tudta. Meg akarta nyugtatni barátját, de képtelen volt rá. Végül
Márton összeszedte magát. Pokoli lesz, meglátod, pokoli, mondta még és bement
a házba. Bent azonnal nekiestek, vallatták mindenről. József pedig csak állt, nézte a szakadó havat. A parancsnoki házból részeg óbégatás és röhögés hallatszott. József arra
gondolt, hogy a jövő, ki tudja, már hányadszor, megint olyan lett, mint a hófüggönyön túli világ, láthatatlan, de már létező, meg arra, hogy vajon ki lehet-e majd bírni,
ami ezután jön. Nem tudott azonban választ erre a kérdésre, mert aki a választ egyedül
tudta, az ott óbégatott, röhögött a láthatatlan oldalon. O tudta egyedül a jövőt, József
legföljebb, ha sejtette. A többiek bent izgatottan tárgyalták az eseményeket. Megölte
a parancsnokot a szemét, mondta Józsi, akkor ez tényleg mindent megtehet. Vigyázni
kell most már az őrökkel is, ki tudja, melyik lett az ő embere. Leshetjük a levélpapírt
is, sóhajtott Tóni, meg a híreket a sorsunkról. Egyre nőtt az elkeseredés, nem számított már a karácsony, a reménytelenség megint ott ólálkodott körülöttük, s csak percek kérdése volt, hogy mindenkit elborítson és megbénítson. József érezte, hogy most
valami olyat, de olyat kéne mondania, amitől meghátrál ez a rém, amitől hajlandóak
lesznek tovább élni. Amint lehet, meg fogunk szökni, szólalt meg magának is váratlanul és szeme azonnal Mártont kereste, ne hagyja már éppen most egyedül. Megszökni,
kerekedett el Tóni, de hát hogyan is... be sem fejezte, csak legyintett lemondóan.
Igenis, megszökünk, kapta fel a szót Márton, amint lehet, így van! Megtervezzük, van
idő, kifigyeljük, meg minden, aztán... Egy pillanat múlva mindenki erről beszélt.
Elalváskor József odasúgta Mártonnak: megcsináljuk, tényleg? Meg, mondta Márton,
a szentségit, meg fogjuk csinálni.
Az álom nehezen jött megint. Hajnal felé járhatott már, mire abbamaradt a részeg kornyikálás. Addigra a hóesés is elállt, a súlyos fellegek is eltakarodtak az égről.
Telihold volt, s ettől, meg a hótól akár olvasni is lehetett volna a szobában. Adja isten,
hogy meglegyen, amit akarunk, mondta halkan József és összekulcsolta a kezét. Imádkozott. Talán itt, a világ végén közelebb vagyunk az éghez, gondolta még, és álomtalan, mély alvásba zuhant.

20

DOBOZY

ttaatáj

HAJNALKA

Buborékok
Olyan volt az a nyári reggel, mint egy túlérett sárgabarack. A Nap ágát eresztő,
földre tottyanó gyümölcsként fröccsent fel az ég aljára, narancssárga karéja még alig
látszott a házak mögött. Csend volt. Békés, ismerős neszezésekkel telített csend.
Egy-egy kutyavakkantás, megnyikorduló kertajtók, locsolótömlők permet-hangja. Ide,
a város szélére nem ért el a kisváros zaja. Almos lüktetését felszívták a kertváros fakózöld foltjai.
A z asszony a nyitott ablaknál állt. Teste megfeszült, keze is megállt egy pillanatra
a közeledő lépések zajára, de a magas, hosszú kerítés továbbhúzta az egyforma koppanásokat.
Még egyszer felrázta az ablakba kitett vánkosokat, majd az egészet magához
ölelve megfordult, és elvitte az ágyhoz.
Régimódi hálószoba volt.
A tuskólábú éjjeliszekrények kétoldalról mozdíthatatlan, örökre egymásnak tolt
ágyakat fogtak közre. A két nehéz ruhásszekrény tömör falként állt a szoba belső oldalán, diószínű fényük megcsillant a szemközt elhelyezett tükrösön. A z asszony csak így
hívta. A háromszárnyú tükrös, alacsony szekrénykéjére csipkéket horgolt, kikeményített fodrai közt váza állt. Néhány fácán- és pávatollal.
A z asszony friss ágyneműt vett elő a szekrényből. Mindent gondosan elrendezett,
majd a mindkét ágyat átérő csipketakaróval letakarta az ágyneműt. A takaró felét viszszahajtva szabadon hagyta a maga fekhelyét.
Vendégségbe készülődtek, az ura leánytestvéreihez.
Egy városban laktak. Bíborka és Ilma a főtéren, az ősi házban, ahogyan ők nevezték. János és Mária a kertvárosban.
Bíborka nem ment férjhez, méltósággal száradt a négyszobás ház falai között.
Hma nemrég költözött hozzá, hogy most már ő igya Bíborka kamillateáit.
S bár éppen letelt a gyászév, de Bíborka mellett továbbra is maradt a fekete ruha.
S maradt az ablak mellé húzott öblös fotel, megkopott bársonyával, alul körbefutó rajtjaival, a kockás pléd, ami mögé oly buzgón töltögette valamikor Bíborka a kamillateákat, amíg az apja élt.
Csak a selyemgalléros, steppelt házikabát és az ezüstfogantyús bot került a szekrénybe, egyébként minden más megtartotta örökös, ősi helyét.
- Igyekezz János! Onnan nem késhetünk el! - szólt az asszony. Hangjában - ezeken a vasárnapokon - újra és újra felhorkant a sértettség és a harag, de az utóbbi években lassan mindkettő megcsendesült. Jánosig már csak a türelmetlen sürgetés jutott el.
Sietve készülődött ő is. Csípőjén, húsos combjain megfeszült a ritkán hordott fekete szoknya, ahogy a tükrös alacsony szekrénykéje fölé hajolt. A gyöngysorát kereste.
Maga elé tartotta az opálosan csillogó láncot, nézte a kecses, selyemfényű, egyforma
szemeket, a vaskos ujjakat, a gyomlálástól, kacsatöméstói tövig kopott, repedezett körmöket, és lassan visszaeresztette a gyöngysort a fiókba.

,1996.április

21

A látogatás olyan volt, mint mindig, mint az előző tíz év minden hónapjának
első vasárnapján.
János nyomta meg a csengőt. A nehézkes nyikordulással megnyíló kapu Ilma
gyászát sóhajtotta. János megrebbenő tekintettel nyomult át a vastag bánaton, nyomában Máriával, aki még gyorsan beszippantott egy mély, friss levegőjű lélegzetet, mielőtt bezárult mögötte az ajtó. A z ebédhez gyertyát gyújtottak. Bíborka konok fegyelemmel rendezte el a lassan zálogba vándorló porcelánok, ezüstök megmaradt darabjait, és közben soha nem mulasztotta el megjegyezni:
- így pusztul körülöttünk minden, amit szegény jó Apuskánk ránkhagyott. Bizony ez az ára kedveseim, hogy Ilmának és nekem ne kelljen munkába állnunk.
János ilyenkor együttérzóen bólintott, s a kávét már az ablak előtt álló fotelban várta.
Ezeken a halk szavú délutánokon a kockás pléd fölött, amely hűvös napokon Jánosnak kijárt, szivárványos tervek születtek. Bíborka és Urna kigyúlt tekintettel húzódott egyre közelebb a megkopott bársonyhoz. Mária csendben, az ebédlőasztalnál
várta a vizit végét.
Az asszony friss vizet öntött a vázába, szálanként igazgatta el benne a virágokat.
- Te, János! Egyszer azt mondta valaki: Mária, olyan szépek a rózsáid, hogy kinevetnek a kertből.
A férfi hangjára fordult meg. János indulásra készen állt, duplacsövű vadászpuskáját igazgatta a vállán.
- Mennék. Majd jövök estére.
- Megint ki a határba? - kérdezte az asszony. - N e m elég tágas neked itt?
- N e kezd megint! Kinek mi a határ? Neked ágytól asztalig, tyúkóltól a kerítésig.
Nekem az a kinti is szűk!
- N e m értem én ezt...
- Nem baj. Hát akkor, járok egyet.
Mária megigazította a zöld zubbony hajtókáját, aztán kikísérte férjét a kertajtóig.
*

- A z urad?
- Kiment a határba - válaszolt az asszony. - Nem vártam mára édesanyám.
- Bejöttem a városba, már kora reggel. De ma nem volt jó piac. Ami megmaradt,
elhoztam - húzta elő az öregasszony a túrót, a tejfeles csuprot a fonott kosárból.
- Nem kellett volna. Ketten vagyunk, nem kell sok...
- Te csak ne beszélj! Ha már az urad nem... legalább te spórolj. Gyűjteni kell lányom. Gyarapítani.
Az öregasszony maga alá húzta a konyhaasztal melletti széket, egy darabig hallgatott.
- Szép házat kaptatok, jó darab földdel... és dolgos asszonyt is kapott vele a vőnk.
Ő meg? Mit hozott?
- Urat akartak édesanyámék! Diplomás embert.
- Mi álltuk a magunkét! Az urad meg csak az úrhatnámságot hozta. A diplomából nem lett semmi. Pedig már csak egy év híja volt annak a főiskolának.
Mária nem szólt semmit.
- Megyek! - szólalt meg újra az öregasszony. El is felejtettem, apád is csókoltat.
Jánost meg tisztelteti.
*

22

tiszatál

Mária a dohányzóasztalon az újságokat rendezgette.
Legfelülre mindig a Nimród vadászújság került. Alatta napilapok, legalul néhány
műszaki szaklap.
A sorrend és az olvasni való kedv sohasem változott. A legfelső az utolsó betűig,
a következő két-három napilap felületesen átböngészve. A legalsókra valahogy sohasem
került sor.
A dohányzóasztal mellett hatalmas bőrfotel állt. Szürkés-fekete, megrepedezett
bőrrel, sárgaréz szegecseivel idegenül és egyedül a cserépkályha melletti sarokban. Párja
nem volt. Csak egy apró zsámoly tartozott hozzá, ugyanolyan kopott fekete bőrrel, és
fakósárga szegecsekkel. Amikor néha - ritkán - beszélgettek, Mária mindig erre kuporodott. A fotelba sohasem. Az csak Jánosé volt. Akkor is, ha újságot olvasott, ha ebéd
után elszunyókált, s akkor is, ha hosszabb-rövidebb időre elutazott. János műszaki ellenőr volt. Ha munkája a közeli városba szólította, Mária helyére tette a friss újságokat, és letörölte a port a fotelról és a zsámolyról. A zsámolyról, ami neki jutott. Amin
olyan jó volt ülni, felfelé nézni és hallgatni. Tervekről, vágyakról, álmokról. Amilyenek neki sohasem voltak. Hallgatni, ámulni és elhinni. Később már csak hallgatni.
Mert ilyen mélyről nem lehetett szárnyalni. Ha nagy ritkán a magasat fürkészte, pillantása nem jutott tovább a fölé nehezedő tekintetnél.
*

Az asszony egyedül volt otthon.
A konyhában üldögélt, nézte a csapból zubogó vizet. Várta, hogy megteljen a mosogató, dinnyét akart hűteni vacsorához.
Mélyet sóhajtott. A vízről jutott eszébe az a bolond nyár, pár héttel az esküvő
után, már itt, az új házban.
János lobogó üstökével ki-be szaladgált a konyha és az udvaron álló kút között.
Egész délután mért, rajzolt, titokzatos képet vágott. Élvezte Mária tamáskodó pillantásait. Estére készen volt a nagy mű. Papíron.
- Látod! Csillagocskám! Befogjuk a szelet! Megdolgoztatjuk! A z egész asztalt beborító papír tele volt állványok, kerekek, furcsán dőlő lapátok, szivattyú, áttételek hevenyészett vázlatával.
János lelkesen magyarázott. Hogy ez milyen egyszerű, egy majdnem végzős műszakinak ez semmiség, csak néhány apróság kell hozzá, és nem kell többet Csillagocskámnak a kútból húzni a vizet.
Pár év múlva valóban nem kellett. A tyúkok, kacsák árából vízvezeték lett. A hatalmas vaskerék a furcsán dőlő lapátokkal lassan megrozsdásodott a szerszámoskamra
mögött.
*

- Elmegyek. Végleg.
A férfi a fotelban ült. Komoran nézett maga elé.
Az asszony friss vizet hozott be, kezében megremegett a pohár.
- Pesten már lőnek. Felfordult minden. Közel a határ, könnyen fog menni... és
én minden fát, bokrot ismerek.
Megfulladok itt. Ebben a poshadt porfészekben, meg ebben a palántás-tyúkólas
zsírszagban. A vasárnapi ebédekben, Ilma, Bíborka sóhajtozásaiban.
Elegem van a havi apanázsért nyúlkáló fonnyadt kezeikből, a fakó-álmú kartársakból..., és elegem van belőled is, Mária. A vastag combjaidból, a kuporgatásodból...

1996. április

23

Az asszony még mindig mozdulatlanul állt, kezében tartva a vizespoharat.
- Hát menj! - szólalt meg. - Menj, te felhőjáró!
Régen mondta ki hangosan ezt a szót. Először annak a lobogó üstökű fiúnak, aki
csudákat mesélt, utoljára akkor, amikor végérvényesen rájött, hogy a hétköznapok a zsámolyon születnek és érnek véget. A fotelból csak csillogó buborékok szállnak felfelé.
- Menj! Legalább egyszer csinálj végig valamit! És ne gyere vissza! Akkor se gyere,
ha saját magadtól fulladsz meg!
Letette a pohár vizet a dohányzóasztalra, és kiment.
*

Az első lap, néhány hét múlva Ausztriából jött meg. Csak ennyi állt rajta: „Sikerült. Isten veled. János." Az asszony tette a dolgát. Kapált, gyomlált, este megöntözte
a rózsáit. Kéthetenként friss ágyneműt húzott mindkét ágyra, egyik felét a csipkés takaróval letakarta. Hetenként kicserélte az újságokat, és áttörölte a fekete, repedezett
bőrt a fakósárga szegecsekkel.
*

A reggelek már fagyosak voltak. Mária a cserépkályha mellé húzta a zsámolyt,
jólesett hátának a meleg.
Az óvatosan megnyíló ajtóban János állt.
- Hazajöttem.
- Jól van - mondta az asszony. Felállt, és a zsámolyra mutatott.
- Gyere, ülj ide... mesélj.
Az asszony a fotelhoz ment, beleült, kezével végigsimította a fekete, repedezett
bórt.

24

VITÉZ

tiszatál

GYÖRGY

Gogos
Hisz meghaltam volna már tegnap is
ha nem kötnének értelmetlenül
csodássá hazudott emberi szokások
mivel még mindig szégyellem bevallani
(és félek is mert ismeretlen ajtók
kilincsét kell majd megérintenem)
hogy minden jel arra mutat:
én nem vagyok közületek való
és láthatatlanul már egyre nőnek
az úszóhártyák ujjaim között.

Huszonkilenc
Most mára megkomolyodás éveinek
kellene jönni és szorosra kötött nyakkendőknek
meg késsel-villával való evésnek
és örökös ellenségeimmel (a felnőttekkel) való komázásnak.
Istenem oly nevetséges ez a világ
és félelemmel vegyes gyűlöletem
kioltott nyelvvel ül a járdaszélre
Szent Katalin utcáján ahol ebédidőben
a titkárnőktől és kifutófiúktól
csak áfal mellett lehet közlekedni
Hát nem bosszantó hogy ezek itt mind
élnek nyüzsögnek és mindegyikük
(két nyelven legalább) számot tart az ember névre sőt
a „civilizált" és „nyugati" jelzőt
is hozzábiggyesztik. - Ó ideje már
a megkomolyodásnak. - Kétheti nyiratkozások
és fapofával elviselhető
konferenciák vetik előre jólvasalt árnyékukat
bár legutóbb még megtörtént hogy az
elmeorvosok komoly gyűlésén (errefelé
fejzsugorítóknak is becézik őket)
tíz perc után már nem bírtam tovább

1996. április

25
és balfülemmel félszeg köröket
írtam a levegővel töltött semmiségbe:
Az ápolónők diszkréten vihogtak
Huszonkilenc éves voltam aznap
menyasszonyom majdnem elcsábította
egyik barátom - aztán sírt és kis híján
kárt tett magában. Holnap horgászni megyek vele.
Ideje mára megkomolyodásnak.

26

tiszatál

BOGDÁN

LÁSZLÓ

Átiratok múzeuma
HEBRENCS TESTAMENTUM
variációk Jack Cole Pótdal
picinyke testamentum című versére

o sziú éjszakák
mohikán reggelek
nem az vagyok ki voltam
kiálts rám fölkelek
szemhéjam mögött kétség
villáma cikkan át
pörben állok a lelkem
nem adja meg magát

a hattyúk foga csattog
tigrisek csőre tátog
elhagynak virradatra
a fantáziálások
mindegy immár kakas
avagy ha kakukk is szól
akkor is jót áll értünk
szegény jó bolond jack colé

volt ami volt de éjjel
ha bandukol a hold
az égi fotballpályán
lelkem az a kobold
újra dalolni kezd
hancurpartikra vágyik
nem adja meg magát
elárul mert világít

tátoghatnak sunyin
a belügyes esztéták
cenzorok följelentők
tébolyult egzegéták
mennyei eszkavátor
- és itt már vége van! a röggel elkever
föl- s megadom magam

elvesztett éveim
a fel-nem-támadásig
undorkodnak köröttem
és a mindenség ásít
tékozló délelőttök
napsütötte rétjein
a világ elforog
rámvár egy beduin

hát ezért is készül itt
serte-pertén hamar
e hazug testamentum
még sok vihart kavar
az erdélyi tengeren
hol szempontok között
szisz kapitány hajója
sokszor megütközött

a ködös albionban
és én avagy egy másik
most meg is érkezünk
fölfegyverkezve állig
szúette metaforák
elfonnyadt kínrímek
még vívok velük egyet
mielőtt elmegyek

besúgók parti őrség
hát nem mindegy ma már?
lelkem a hű ebecske
már senkire se vár
bója szirt zátony akna
szentgyörgyi reggelek
halál! szisz kapitány!
ne várj még nem megyek!

,1996. április

27
9

hol délibábok fogytán
tilos az előzés
sziget a szárazföldön
vagy útkereszteződés
nem mindegy az tinektek
árapály vagy dagály?
képeskönyvként kinyílik
rátokmarad a táj
10

ha nem tetszik sajnálom
én szépnek láttam olykor
lehet be voltam szívva
mit vártok ily bolondtól?
vigasztalj pajkos lelkem
halál kurvája te!
vak dallam voltam senki
nem izgat semmi se
11

hogy láthassam jövőnket
korán tengerre szállva
hullámok dáridóját
követtem fennhéjazva
és mégis önfeledten
ahogy egymásból nőttek
felmagasodtak éltek
habozva összetörtek
12

akkor még hittem sorsunk
nem hullámmódra végzi
hittem hogy lesz még isten
ki szavunkat megérti
és reméltem is olykor
eljön értünk egy hajnal
botjával vállon üt és
elvarázsol az angyal
13

tudom már nincs kiút
e romló látomásból
eget földtől másoktól
ez minket elhatárol
és ma már nem hiszek
fényeim kihunytak
vagyonom s fegyvertáram
örököljék a holtak!

14

szisz captainre testálom
20 bartók lemezem
hallgassa míg hajózik
erdélyi tengeren
kísértethajója
zátonyra úgyse futhat
nala többet poéta
világról úgyse tudhat
15

jános úr örökli
- egyeden utassa james frazer aranyágát
hogy utunk megmutassa
a szempontokra immár
örök tekintet nélkül
hol ég az álmainkkal
illúziótlan békül
16

hajósinasra hagyom
- barátom dániel félbeszakadt regényem
hisz úgyse hiszi el
és a maszogó költő
míg sikálja az ampát
átélheti megint
játszhatja a bambát
17

döglődő gyárak füstje
fojtogat nem ereszt
kálmán a másodtiszt jön
övé lesz a kereszt
egy lebontott templomról
-pokolsár malomárok nem vagyok én az isten
mégis telefonálok
18

vonalban kormos pista
dunántúl nagy kalóza
bökverseim örökli
ó mater dolorosa
hétfőig jól derülhet
elszontyolodhat keddig
hátha kiderül végül
mi nem derült ki eddig

28

tiszatál
19

szemlérferenc kaphatja
lerobbant kertmozink
hátha rájön miért oly
torzak az álmaink?
mért ötöltünk-hatoltunk
transzilvániába?
most nézze mégis végig
ellentengernagysága
20

merthát ez élet nem volt
csupáncsak a fonákja
egy félbemaradt dallam
veszett agóniája
néhány vad ócska strófám
bóérgéza örökli
lesz ideje szolgálat
közben be is fejezni
21

és vásárhelyi géza
kisértet-orvosunk
megkapja majd düheim
mert meg nem alkuszunk
elhagyhatnak ezerszer
kényszer-rögeszmék álmok
úgyse hagyjuk mi cserben
e beteg lápvilágot
22

volt egy illúzióm
bandikóra hagyom
ő itt már altengernagy
rettegett hatalom
csiszolja kerekebbre
példaképe spinóza
hátha hatásosabb lesz
kerekebbre csiszolva
23

kereng külön kerékként
szabédon hol a part
szakad tengemagyunk
nem vezeti már a párt
örökölje tehát hogy
láthassa fejlődésünk
sárguló utunk és
igaz szó gyűjteményünk

24

és baász imre mit kapjon?
kitüntetést? kovászt?
talán szentkuthy miidós
mindszent orfeuszát?
mire mindig is vágyott
megtudhatja belőle
miért megy körülöttünk
minden egyszerre tönkre?
25

megmaradt könyveim
ötezer? hatezer?
hajónkra szállong majd
könyvtárosként ügyel
fel rájuk gellért sándor
így hátha elolvassa
végre már kosztolányit
és nem szól le miatta
26

a szent anna tavát
évekbe zárva őrzöm
majd zsiga bá örökli
ő lesz a kedvenc csőszöm
szellemként szálldos majd
a szülőföld felett
szavait szélbe szórja
megőrzik a szelek
27

volt egy délután régen
azt hiszem boldog voltam
mentem az utcán kábán
és néha megbotoltam
ezt az érzést is őrzöm
kapja meg darkó pista
ő nála jó helyen lesz
nem utasítja vissza
28

a scifi gyűjteményem
az elsőtiszt örökli
tőle tanultam rímet
az éggel egybekötni
elvitatkozgatunk
ufók léteznek-e?
csilloghat majd erik
szellem szemürege

,1996.április

29
31

mert egymás nélkül józsef
attila is megírta
a sötétben vagyunk
ezt gróf rettegi sírta
el - mi egymással is
sokszor voltunk sötétbe
vigye át e sötétet
tháliás öröklétbe

ami még hátravan
írókéz nappalok
valahogy eltöltőm még
nem élek - csak írok
még megnézem velencét
madridot oszlót párizst
túlélek néhány regényt
szerelmet és majálist

30

32

mózes attilára
ím semmit se hagyok
hiszen még ő is él
meg még én se halok
meg mielőtt kihunyna
szellemünk összevillan
egy kocsma mélyén egyszer
elalszik majd a villany

még egy pár lomha évig
járok a promenádon
helyem a hajón megvár
kifogok a halálon
ha nem is látja senki
kísértethajónk itt van
köddudája harsog
csuszkái nincs-hullámokban
33

még várnak valakikre
- az is lehet hiába f azután szisz hajója
megindul ázsiába
ahová mindig küldtek
ahova visszavágyunk
hol fellegen akadt fel
néhány cseremisz álmunk
1994 május 29-31.

JEGYZET
A testamentumban szereplők, előfordulásuk sorrendjében: Szilágyi Domokos,
Székely János, Sütő István, Szőcs Kálmán, Kormos István, Szemlér Ferenc, Boér Géza,
Vásárhelyi Géza, Bajor Andor, Szabédi László, Baász Imre, Gellért Sándor, Palocsay
Zsigmond, Darkó István, Majtényi Erik, Visky Árpád és Mózes Attila. A versekben
pontosan vagy célzatosan torzítva Babits Mihály, Dsida Jenő, József Attila, Kassák Lajos, Kovács Ándrás Ferenc, Radnóti Miklós, Rónay György, Szabédi László, Székely
János, Szilágyi Domokos és Szőcs Kálmán idézetek találhatók. A becsületes megtalálók
jutalomban részesülnek: megkereshetik, elolvashatják a meglelt idézetek forrásait, a beidézett költők szóban forgó, élményszerű verseit. Béke velünk!...

30

HORGAS

tiszatál

BÉLA

Az ötezer éves ember
i.
Horgas Ádámnak

Nyár volt, esett a hó. Ragadós, szürke hó, gyorsan olvadó csomókban, mintha
marokkal dobálta volna föntről valaki. Elszíneződött tőle ház, haj, ing; a megalopolisz
piszkát szétkente az üvegfalakon és a betonbordákon. Az Akastyán hegy felől úsztak
megint a felhőkbe rejtett bombázó erődök, kövérkés hasuk világított a füstből. Onnan
érkezett Fernutti is a cirkuszával; lenn jött, az alattomos, kátránnyal foltozott aszfalton. Ismertem őt és éhenkórász társulatát, a felpörgetett szövegét, mely persze hogy
a régi ritmusra járt, mi másra, de ahogy hallottám: új szenzációval bővült: „Már ma
este, nagyérdemű közönség, már ma este látható a világrengető Fernutti cirkusz; már
ma este gyere el, Rumbolassaut látni kell, Rumbolassau, a Rém, az ötezer éves ember:
megérkezett."
A félig olasz cirkuszos egy francia mágust szerződtetett, ez igazán tetszetős, állapítottam meg tárgyilagosan s némi sértettséggel is, hogy miért nem tudok erről, de aztán megvontam a vállam, és elismertem, hogy én sem figyeltem rájuk mostanában. Ősz
volt például s holdballonkabátommal törődtem, az 1956-os ősszel és a 44-essel, az ismétlődések rémeivel, hogy barlang és sziget lesz az én otthonom is a társadalomban, s még
az is veszélybe kerül, s közben az utcán teherautóról krumplit kínáltak, s közben meghalt Kraft az autópályán, Bécsből hazafelé jövet, közben föllángoltak a harcok egy ötszáz éves tölgyfa körül s a Vakegérben készültek a világkiállításra. Fernuttiék történetét szem elől tévesztettem, de ez teljes mértékben érthető, magyarázatra igazán nem
szorul, bár pontosan, persze, nem tudom, hogy mi az a teljes mérték. H o l járhattak
közben? Mit műveltek? Fényes sikereket - úgy tűnt - aligha arattak szegények. Koszlottságuk a réginek látszott s valahogy meggyőződés nélkül harsogott Fernutti hangja
is, belehorpadt a délutáni csúcsforgalom tülkölő völgyébe, nem jutott el senkihez. Valakihez mégis. A tizenkét éves Ján szíve nagyot dobbant: Rém! És ötezer éves. Ezt látnia kell. Ment Fernutti után. Hagytam. Tudtam, ha egyszer rákapott, vissza még én
sem tarthatom; tudtam, mert őt is jól ismertem, jobban, mint Fernuttit: sejtettem az
érzéseit, olvastam a gondolatait. Ha úgy esne egyszer, még álmaiban is vele lehetnék,
gondoltam nagyzolva talán - , de miért esne úgy? Észrevétlenül követtem. A három sávos, kopár Tündérvölgyi út sarkán csődület állta útjukat. Valaki csákányt vágott egy
fekete Audi motorházának közepébe. A kifényesedett nyelű, vásott szerszámot szemüveges, kövér nő próbálta kirángatni a kocsiból. Sötétvörösre festett szája reszketett,
nyakán kidagadt az ér. Háta fölpúposodott az erőlködéstől, bő és hosszú derekú, kanárisárga blúza kicsúszott fehér szoknyájából, egy hirdető tábla állt mögötte, égkék mezőben fekete nyű és téglapiros betűk: VÁLLALUNK: ELŐRAJZOLÁST, CAKKOZÁST, BORSOLYUKAZÁST, MADÉRIÁT, ÁTTÖRÉST, RISELIÖZÉST. A z autó
riasztója vinnyogott, lámpái vele villantak föl és hunytak ki. Két első kereke közt sötét
folyadék kígyózott a szürke betonon. Vér, gondolta Ján. Fernutti meg újra kezdte, cifrázta a mondókáját: „Már ma este, nagyérdemű közönség, már ma este látható a világrengető Fernutti cirkusz; már ma este gyere el, Zsenko bohóc világszámát látni kell!

,1996.április

31

Zsenko, a néma bohóc, a virtuóz nevettető, a szuper, sőt hiper... Taps!" Dübögött
a forgalom: kő, vas, gumi, üveg. A felüljárón lomha zuhanással kamionok fehér árnyai
tűntek át. Egész konvoj. Még följebb, a felhők alatt három fekete helikopter közeledett. „Már ma este gyere el! Tubardót és Almániót látni kell! Gumiember, izomcsoda,
kettőn áll a világ sora... Jöjj!" Jövök, válaszolt Ján. „Már ma este gyere el, Mirandellát
látni kell... Táncosnő ma nincs szebb nála, ó, a röpte, tündérlába... Nézz!" Tényleg,
állapította meg a kisfiú, a cirkuszos igazat beszél; és szerette volna megállítani az utcát,
hogy állj, mindenki nézze, ő igazán az. „Már ma este gyere el, Rumbolassaut látni
kell!" N e m is hallják. „Rumbolassau, a Rém, az ötezer éves ember, és kísérője, Kalwansky úr, megérkezett..." Francia mágus, lengyel kísérő, ez igen, gondoltam, Ján meg
azon töprengett, hogy hol vannak? Mintha neki mondta volna Fernutti: „Csend most,
nagyérdemű, ők most nem láthatók! A döbbenet, hölgyek és urak, még rejtve van,
a szenzációóó... Taps!" Kő, vas, gumi, üveg. „Taps és kíváncsiság: jöjjetek és lássatok,
ajánlom kegyelmetekbe e díszes társulatot, és várom szíves adományaitokat is, igen,
igen-igen várom." Egy szavát se hallják, aggodalmaskodott Ján, nem veszi észre? Hangszóróba beszélj, hallod-e, Fernutti; de nem hallotta. A fiú tenyerével tölcsért formált
a szája elé, és teljes erejét megfeszítve kiáltott a cirkuszosnak, de nem jött ki hang
a torkán, térdei elnehezedtek, cipője lehúzta, lépni se tudott, mint álomban, a menet
távolodott tőle, egyre gyorsabban haladtak, félt, hogy szem elől veszíti őket, már akkorák voltak csak, mint a mákszem, de ekkor egy hatalmas rántással sikerült kiszabadítania a lábát s már ott is volt a nyomukban.
Nyugat felől jöttek, a sötét erdőn át. Fernuttit akkor még sehogy se hívták, a bohócot és a táncosnőt se; velük érkezett egy fehér elefánt, csak neki volt neve. Aida.
A kockaformájú bakterház udvarára tűzött a lemenő nap. A templom melletti téren
verték föl hatalmas sátrukat. A templom és az iskola közti téren; de az már évekkel később történt - a templom, az iskola és a sarki kultúrház közti téren, 1950 májusának
végén. Már nyílott a hárs. Fernuttit Kovács Ferkónak ismerte az a kis fickó, aki voltam; s ő akkorib.ui szürke zakóján kihajtva hordta széles gallérú fehér ingét, simán
hátra fésülte haját, éneket és rajzot tanított, a repülőgép-modellező szakkört vezette,
széles karikagyűrű villogott az ujján, pedig nem volt felesége. A cirkuszi sátorban, még
azon az első előadáson, 1944 nyarán, ott hahotáztak a pályamunkások is, az egész csapat. Az egész falu. A doktorék is, Hidegh Ottó, a felesége, két fia, és a tanítókisaszszony: Rizácska. De akkor még Aida körül forgott minden. Késő éjszaka mozi volt:
A megfagyott gyermeket adták.
A buszpályaudvar és a metrólejárat közt, a park tenyérnyi csücskénél állt meg
a társulat: pár bódés kocsi. Ján csóválta a fejét. Baj lesz ebből. Már ma este baj lesz, és
nem előadás. A hóesés megszűnt, latyakban cuppogott a város. Ján érezte a lábujjai
közt, a szandálja talpa alatt, és látta, ahova csak nézett: kormos lé folyt csíkokban az
ablakokon. Egy csipkefüggönyön csomagolópapírra festve méteres tábla hirdette:
VARGBURG SZEMÉLYKOCSI ELADÓ LEJÁRT MŰSZAKIVAL EGYBEN
VAGY ALKATRÉSZKÉNT 7000 FORINTÉRT. Szél támadt, gyors, irányát változtató, pörgő fuvallat, és szétszórta az Akastyán hegy fellegeit. Az alkonyi fényben a sziklák púpjai keményen meredeztek, mögöttük kigyulladtak az ég citromzöld és neonlila
tüzei. Megkezdődött a városban az esti robogás.
- Fernutti, drága barátom! Hát látlak...
Ez Csilánio, a selyemnadrágos adószedő, a közterületek selyemkalapos ura. Ha
ő barátja Fernuttinak, állapította meg Ján elégedetten, akkor mégsem lesz baj. Jöhet

32

tiszatál

a Rém! Ma este meglátja az ötezer éves embert. Közelebb somfordált, hallgatózott, bár
az adószedő repeső, sipító hangját, tagolt beszédét - hideg selyem az is, hernyóselyem - ,
ahogy kifolyt a száján, a park másik felén is megértette volna, és Csilániónak ez is volt
a szándéka: hallják, mindenütt hallják meg a szavát. Hallottuk.
- Megjöttél, Fernutti, no lám, ideértél. Kicsit késtél...
- Hidd el, Csilánio, nekem... - magyarázkodott a cirkuszos, ahogy elhúzódott
a másik ölelő karjától, de nem jutott szóhoz.
- Elhiszem, Fernutti, én mindent elhiszek! Kicsit késtél, de nem maradtál el végleg, mégis csak befutottál, megvagy, itt vagy, és itt van veled jeles ármádiád!
- A társulat, Csilánio
- Ármádiád, ha mondom! Lássam csak... De hiszen ezeket én ismerem!
Csilánio mindenkit ismer, vagy csak úgy csinál, mintha ismerné az illetőt; Ján
lebiggyesztette a száját. N e m szerettem volna, hogy ezen töprengjen, de nem is volt
rá ideje, mert figyelnie kellett a hangoskodót, ahogy a bohóc állát bökdöste föltartott
ujjával:
- Na, mi az, bumszli? Tudsz már valamit? Mondd szépen, hogy „Géza kék az
ég!" Mondd, hogy: „Meszelő." „Meszelő, reszelő!" Na? Nem? Na! Semmit se nem?
- De Csilánio! - szólt rá Fernutti. - Tudod, hogy Zsenko néma...
- Tudom! - rikoltott a felügyelő. - Csak vicceltem! És a kicsi tündi?! O is néma?
Mi is a művészneve? Várj csak, Fernutti, várj, ne segíts, tudom... A memóriámban bízhatsz, fiam, én nem feledek... Mirandolina, mi?!
- Mirandella!
- Mindegy, papa, mindegy! A lényeg az, hogy itt vagytok, ez nagyon szép tőletek, ez a barátság kétségtelen jele, Fernutti. Jól esik nekem. Ebben a rideg, törtető világban, ebben a pokoli tolongásban ez az egyetlen érzés, Fernutti, ami önfeledt pillanatokat okoz még nekem. Köszönöm, hogy megajándékoztál vele.
- Csilánio! - válaszolt Fernutti fojtottan, és Ján nem értette, hogy miért nem
örül. - Csilánio, kérek még egy lehetőséget.
- Lehetőséget!? - rikoltott Csilánio sértetten, és hátralökte, majd a szemébe húzta
selyemkalapját. - Megáll az eszem!
Az adószedő intett, és kézmozdulatára, mintha madzagon rántanák, a háta mögül, ahol eddig rejtőzhetett, előlépett állandó testőre, egy földet söprő fekete köpeny.
Karok nyúltak ki belőle oldalt és elől, négy vagy öt, fönn pedig, fönn, a füstös magasban két mulatságosan kicsi fej villogott, két öklömnyi koponya a sovány nyakon, két
szőrös pofa sárga hajzattal. Ján halkan füttyentett. Ez valami új volt. Ilyennek még nem
látta a testőrt. Kes jutott eszébe, a vörös-fehér, angóraszőrű műmacska, amit a Nyolcvankilences utca tenyérnyi parkjában olyan sokszor megfigyelt az ezüsthársról. Kedvenc
tanyája volt a hárs. Egyszer végleg odaköltözik. Földig hajló ágán mászott fel, és nézte
az alatta járkálókat. így fedezte fel a két műlényt, akik műlányukkal és műmacskájukkal alkonyatkor rendszeresen ott levegőztek. Elöl a műmacska, mögötte a lány, egy lépéssel lemaradva a szülők. „Kes, kérlek, Kes! Lassíts, kérlek, Kes!" A műférfi vékony
hangja alig csurrant, mégis Csilánióéhoz hasonlított. Ján figyelte a macskafejű testőrt,
ahogy rengeteg karja közül az egyik széthajtja a bő köpenyt Fernutti előtt.
- Itt a lehetőséged, Fernutti! - mondta Csilánio. - Én az érzéseimről beszélek,
és te eltereled a szavaimat. Kicsúfolsz! Hát legyen. Huszonnégy órát adok, h o g y rendezd a számládat, drága barátom. És addig nincs előadás, se ma este, se holnap! Értve
vagyok?

,1996.április

33

Fernutti nem nézett a fekete köpeny belsejébe, de látta, látnia kellett a botokat,
késeket. Ján is látta. Besötétedett. A neonok poros, kék-rózsaszín fényében olyan volt
a kép, mint egy reprodukció.
- Nincs pénzem... - nyögte a cirkuszos. - De előadást tartunk, és tudom, hogy
most lesz közönségem, és támogatni is fognak. És akkor megfizetek a helyért. Utólag
mindent megfizetek.
- Megfizetsz, Fernutti, ez nem vitás. Bejöttél a városba, és most megfizetsz. Utólag is, előleg is. Mert tartozol már, Fernutti, ha elfeledted volna. A múlt nyáron is leléptél.
- El kellett mennem szerencsét próbálni.
- És? Megtaláltad? Van pénzed? Fizess, Fernutti, fizess!
- Olyan műsort hoztam, hogy azt mindenki megnézi. Velünk van Rém Rumbolassau, az ötezer éves ember.
- N e röhögtess Fernutti, mert dühbe gurulok! - mondta Csilánio, és mutatóujjával megfenyegette a cirkuszost; Ján csak most vette észre, hogy fényes, fehér kesztyűt
hord a felügyelő, mintha pincér lenne, vagy bűvész talán, és ő is a társulatba tartozna.
- Komolyan beszélek! - most Fernutti is kiáltott, de ahogy folytatta, már le is
engedte a hangját, és a karjával valami kaszáló, karoló mozdulatot tett a másik felé. Te ismersz engem... Együtt jöttünk a városba egyszer... Emlékszel?
Érthető, gondolta Ján, így már minden érthető. A város rettegett ellenőre bűvész
volt valamikor a vándorcirkuszban, igen, a neve is rávall. De Csilánio felcsattant:
- N e m emlékszem! - Ján szinte megijedt a fenyegető hangtól; ott repesztett a fülében, mintha egyenesen hozzá beszélt volna a lármás úr, egészen közelről kiabált
volna a fülébe; érezte forró leheletét. - Rossz a memóriám, barátocskám! Vagy jó, és
azért nem emlékszem. N e próbálkozz, Fernutti! Nekem fikarcnyi közöm sincs hozzád, érted? Fikarcnyi se. Meszelő, reszelő, szart eszik a legelső! Egy csepűrágó különben sem akaszkodhat a nyakamba... S ha ismernénk is egymást! Drága barátom, én
semmit sem tehetek érted, mert én a közterületeket védem, én a polgárok nyugalmát
őrzöm, én állami ember vagyok, és nem banditavezér! Világos?
- Holnapra minden megváltozik! - próbálkozott a cirkuszos.
- N e m minden, csak te! Fizetni fogsz, drága barátom! - vetette oda Csilánio,
s nyomatékul széles ívben lendítette a karját, aztán eltűnt, mintha ott sem lett volna;
vele a testőre, meg a bámészkodók, a pályamunkások, a két Hidegh-fiú és a modellező
szakkör tagjai. Elég ebből, gondoltam, de folytatódott.
A pályamunkások megengedték, hogy fölüljek a pályakocsira. Apámnak is kedvezni akartak ezzel, ő volt az előmunkás. Egyszer-egyszer hajthattam is az ormótlan
járművet. A pályakocsi négy vaskeréken gurul, kisebb, mint egy vagon, de a vonathoz
is kapcsolható, elöl két ütközője van, fékezhető, és erős, megvasalt raklapján mázsákat
elbír; szerszámokat, a nyolc-tíz fős csapatot. Ketten hajtják a pályakocsit, két térdeplő
deszka van rajta hátul, a sínek fölött. A két hajtó egyik-egyik lábával odatérdel, combját nekifeszíti a kocsinak, megkapaszkodik a fogóban, és a másik lábával, bakancsos
talpával a sínre tapad, elrúgja magát. A formátlan pályakocsi nehezen mozdul, lassan
gyorsul, emelkedőn fölhajtani még üresen is nehéz, de ha lendületbe jön vagy lejtőre
ér, rettenetes iramban képes száguldani, s a hajtó, ahogy rúgja a sínt, a vas utat, egész
testében érzi a sebességet, és egy idő után minden taszításnál azt képzelheti, hogy most,
most a vastól, a földtől is megszabadul, most kirúgja maga alól a roppant golyóbist,
most fölszáll a világűrbe - a saját erejéből.

34

tiszatál

Helyes, gondolta Ján, Fernuttinak idót kell nyernie, s ha ez megvan, akkor <5 is
beavatkozhat. Tudta, mit tegyen, kihez forduljon. Ha holnap, akkor jó. Elindult Renassa Káta házához. Át a fikarcnyi közön. Lassan haladt. Aznap este omlások és szakadások támadtak mindenfelé a városban. A házak kétoldalt kitolódtak, a Fillér utca és
a Szentlélek utca sarkán egymásba rohant két teherautó. Mentők, tűzoltók, rendőrök,
szirénák, autóriasztók vinnyogtak, a nézők eltömték a kereszteződést. Dugult a forgalom, dugult. Nyöszörögtek a sarokvasak, recsegett-ropogott a város minden eresztéke,
készült összedőlni. Hallotta Ján. A meleg szél durva kőport fújt a megalopoliszra,
vörös felhőket az Akastyán hegy kopasz csúcsairól. Félő volt, hogy egyszer csak elkopik szegény kő, de nem, inkább nőni látszott, sötétedni; a magányos sziklatömbök
kigömbölyödtek, elterpeszkedtek, növényi takarójukat ledobták. Ján úgy érezte a tolongásban, mintha az Akastyán hegyen járna, de tudta, ha ott lenne, akkor már nem is
lenne talán, s onnan csak lóbőrbe varrva szabadulhatna, ott nincs más mód a kibújásra;
de hol találna lóbőrt? Egy táblát nézett a sarkon: IPARI TEPERTŐ ÉS TÁP-TAKARM A N Y BOLT D E R U Ú T 19. Bőrdzsekis férfi bukkant föl a sárga neonfényben; haja
csenevész varkocsba fogva verte széles hátát és arca nem arc volt, hanem borostás lópofa. J ó fej, lófej", gondolta Ján, és a nyomába szegődve jutott át a tömegen. D e Renassa Káta nem fogadta. Ez várható volt. Renassa senkit sem fogadott, mégis járt oda
boldog, boldogtalan, mert Cynthia, aki kenyeret és tejet hordott az asszonynak, néha
sorsdöntő félmondatokat tudott meg tőle, s ezeket készségesen továbbadta a kérdezőknek. Ha nem is mindenkinek. Cynthia az idők során annyira hasonult az asszonyhoz,
hogy némelyek azt rebesgették: Renassa Káta nincs, nem is volt soha, csak Cynthia
létezik a furcsa, füstszínű, ezüstkeretes szemüvegével, bandzsa nézésével, hosszú arcával, fehér kezével, melyet szaporán mozgatott beszéd közben; sokszor a szavak helyett
is ujjainak, tenyerének, kézfejének és csuklójának forgatásával fejezte ki mondandóját:
érted, ugye, érted? Ján jól ismerte őt. Jobban, mint én. Azt hiszem.
- Égy cirkusz érkezett a városba! - hadarta a kisfiú.
- Renassa Káta tudja - bólintott Cynthia. - Fernutti, ugye?
Ján csak hallgatott elismerően.
- Nincs pénze - folytatta Cynthia. - A hely meg, ugye, nagyon drága. D e ha nem
fizet, vége. Megfenyegették.
- Ha lesz közönsége, ha meghallgatják, akkor minden rendbe jön. Holnap este
minden megváltozik.
- N e m változik - rázta a csuklóját Cynthia. - Tanuld meg, Ján, hogy semmi sem
változik, és mindig minden ugyanúgy marad.
- D e a Rém... - ellenkezett Ján, mert nem szerette a „Tanuld meg" kezdetű mondatokat. - Ez más, Cynthia, hidd el! És itt van Rumbolassau is, az ötezer éves ember.
- Egy halott?
- Dehogy!
- Egy múmia, mi? Üvegkoporsóban!
- Nem! Mondom, hogy rém... Egy rém-ember!
"Él?
- De mennyire! Ötezer éve él...
- Egy kínai talán?
- Miért lenne kínai? Rém! Képzeld el, Cynthia... Azt látni kell!
- Kinek? - kérdezte Cynthia, mert sejtett már valamit.
- Nekem - felelt a kisfiú somolyogva. - Jánosnak...

,1996.április

35

Cynthia csöndesen nevetni kezdett.
- Jó, hogy nem Jánoskának, Ján!
- Cynthia... nekem holnap lesz a... Vagy ezt is tudjátok?
- Mindent tudunk - hagyta helyben a másik, és sajnálkozva kifordította tenyerét.
- Mit tegyünk, ha egyszer így van... Renassa Káta és én átlátunk a dolgokon. Erted?
Ezt kényelmetlen volt hallgatnom, ettől szerettem volna megszabadulni, ebből
kivackolódni, elfutni, valahogy megrázni magam, hogy fölébredjek, de térdeim nehezek voltak, cipőm a padlóhoz tapadt; Ján pedig elmerülten nézte az indi^ókék, bandzsa
szemgolyókat és a hatalmas rézkilincset az emeletre vezető, lépcsőt elzáró ajtón, a sötétzöld alapon ezüst kacskaringókat úsztató tapétát, a vörös szőnyeget, a gyertyát
utánzó falikarokat. Úgy látta, hogy a helyén van minden. Mégis megkérdezte:
- D e hogy holnap... mi lesz holnap?
- Péntek.
- D e milyen péntek? - sóhajtott Ján. - A születésnapom.
- Igazán? - hökkent meg Cynthia. - N o , ezt nem tudtuk. De ez, mondhatni,
nem is fontos. Erted, ugye? És ha meggondolom, nem is biztos az a nap, Jánoska. Te
nem tudhatod, hogy mikor születtél. Téged kitettek. Egy hársfa alatt találtak állítólag,
és már több napos voltál. Igaz?
- Igaz - válaszolt Ján. - De tudom, hogy akkor születtem. Tizenkét éve. Renassa
Katánál is jobban tudom.
Hallgattak; Cynthia sértetten, mert nem tudott válaszolni, Ján meg elálmosodva
hirtelen, és kedveszegetten, hogy mit is akar elérni Cynthiánál, ami mindenképpen
reménytelen, akármi is az, és nem is kérte senki tőle, még szép, hogy nem... Szegény
Ján, minden történésre kíváncsi kis fickó, mibe keveredtél! Oldalt húzódott, a bejárat
melletti magas, keskeny tükörben szerette volna látni, megnézni azt, akinek nem fontos a születésnapja, de valahogy nem sikerült megpillantania, pedig már-már szembekerült a kékes, valószínűtlenül magas, díszes fémkeretbe foglalt lappal, amely olyan
vakítóan csillogott, hogy Mirandella, a Fernutti cirkusz táncosnője is megjelenhetett
volna benne, de nem, csak villogott üresen, mint egy mentőautó néma szirénája.
- Nos? - kérdezte Cynthia.
- Szeretném látni - mondta Ján, és fejével a lépcső felé intett. - A születésnapomon.
Ezt a Renassát egyszer én is megnézném, ezt a nagy szibillát egyszer én is kifaggatnám, pedig nincs is születésnapom. A francia már nem is érdekel, ő Fernutti gyártmánya, bár... Jó lesz vigyázni! Hogy ki kié... Cynthia bólogatott, a tükör villogott, az
ezüst kacskaringók csobogva úsztak a tapétán. Ján úgy érezte, még mondania kell valamit, mielőtt álltában elalszik vagy belehátrál a tükörbe.
- Szeretnék kérdezni tőle valamit.
- Mit? - villant Cynthia szemüvege.
- Tőle! - mondta a fiú, s ez elég gorombán hangzott, de Cynthia csak megvonta
a vállát:
- Holnap. Késő van már.
Ján ekkor elindult vissza, a Fernutti cirkusz bódéihoz. Alig ért le a keskeny lépcsőn a földszintre s tett néhány lépést a kukáktól bűzlő kapualjban, megtorpant. Most
értette meg, hogy Cynthia lerázta őt, elküldte, bizonytalanságban hagyta. Mi lesz holnap? Mindegy, itt már nincs több keresnivalója. Az egyik földszinti lakásból fojtott
tánczene szűrődött ki, a zöldes fényű ablak függönyén árnyak imbolyogtak, a szűk
belső udvart egyetlen koszos lámpabura világította meg. A falnál kiszuperált gáztűz-

36

tiszatál

hely, rajta ajtó nélküli jégszekrény, a földön üres üvegek, düledező papírdobozok és
egy emeletes ketrec, benne mintha bundás állatok mozogtak volna, nyulak vagy macskáit, netán mókusok, a félhomályban Ján nem tudta megállapítani, hogy mifélék, és
arra sem emlékezett, hogy látta-e már őket, pedig járt itt néhányszor; a liftajtóval szemben fehér tábla virított fekete betűkkel, közelebb lépett: BERTOLD GÉZA N O N
STOP KISÁLLATKERESKEDÉS; gyerünk innen. A z egyik kuka eléje állt.
- Nálad van?
- Micsoda? - kérdezte Ján, és nem tudta eldönteni, hogy nő szólította meg vagy
férfi.
- Gézához jöttél?! - a hang türelmetlen volt, rekedtesen suttogó.
Ján a táblára pillantott, a hang faggatta tovább:
- A Joci öccse vagy?
- Milyen Joci?
A homályos alak visszahúzódott, a kukák közül suttogott:
- Tűnj el innen... Tűnj el!
Futásnak eredt, a kaput becsapta, és föllépett egy sárga, hosszan heverő villamosra. A fekete székek már várták. Becsattantak az ajtók, a motor búgott, a kocsi kattogva rohant a kivilágított házak között, a zöldes és sárgás függönyökön árnyak imbolyogtak - fojtott tánczenére. Renassa Káta most megmutathatná a tudományát. Ha ő
nem segít, akkor ki? A cirkusz pedig a legjobbkor érkezett. Ha meggondolja: csakis
miatta jöttek. Még szép. Az ő születésnapjára. Meg fogja nekik mondani. A fekete székeken át érezte a sínek lüktetését. Nagyon jó. Fernuttinak bizonyára vannak a városban társai. Üzen majd nekik. Tudja, hogy Csilániótól félni kell. De beindulnak-e a barátok? Sorra vette az ő ismerőseit, a neveket és arcokat. Rosszul esett, hogy én nem jutottam az eszébe, pedig a filmszalagon senkit sem talált, akitől a közterületek urával
szemben védelmet kérhetne. El se hinnék. Géza kék az ég. Egy vándorcirkusz? Ugyan,
Ján. N e m érdekelné őket. Marad Renassa Káta és közvetítője, Cynthia. A sárga most
gyorsított és lassan, alig észrevehetően emelkedni kezdett, elrúgta magát a földtől. Súrolták a háztetőket.

,1996. április

TÉGLASY

37

IMRE

Vasárnap
Hangyák hada máklik,
konyhánk kövén vadásznak,
balint fiam vitézül
vitatva védi őket:
védőszent, gyermek isten.
Járdánkon sünmalackák
szöszölnek álmos este,
s a kőmellvédű, déli kert ölében
kőmű ék a zöld izzású gyík
De csitt, de csitt, ne szólj,
csak érezd, mint beszél,
majd mit beszél a csönd!
Nem csönd ez itt:
rigócska-szélfi csetteg
bő lombszoknyád alól,
s a szomszéd ház kutyája
mosott ruhát csahol.
Még csitt, még csitt,
ne szólj, csak nézz,
meghallod-é a fényt,
a Napnak húrjait,
és azt, hogy mosta Város
- e részeg óriás -,
terülve Dunán innen,
Budánk erdős hegyén,
lábával túlra ér,
nadrágszíján is át,
a piszkos, nagy folyón,
nem fal be holnapig,
s nem rág amíg emészt...
Csak kis mozgások neszek délutánja.
Meggyfa szirma hull az írógépre,
omló karót karoltok ti édes orgonák,
és torkot táttok minden tulipánok
a nárcisz közti, szőrös méhikékre
így csúfolódva rímmel, „a cicerélőpánok".

38

tiszatál
Kisiskolás vagy, nyelves,
itt nyeld le nyelvedet!
Csak így tanulhatsz csöndül, nembeszédül.
S ha megtanultál mindent már, megérted,
miért nem mondja katica
akkor sem, hogyha kéred:
- Ne fuss, ne száguldj, kedves,
halálod utoléred!
Budapest, 1995. április 27.

Tattoo
Ad notam: „Szűvedben fölmetsztve kophatatlanképpen"
Nem horgony, nem galamb,
nem sárkány, nem kaland,
de láng és még harang
(ott rángatják alant)
és penge a torkon!
Nem olaj, nem kereszt,
nem tövis, nem szegek,
nem szív és nem vér,
de ver, bár nem ér
az ujjad hegyén!
Nem vércsepp a tőrön,
nem kívül a bőrön,
de tűzfolyó, mélyen,
gyökérfészek-éjben,
bár nem láthatod.
Hetedhői hatod asszonyságon túl
a kurtafarkú, kicsi Reményke kúrt
alája lyukat
Hűségem ugatja
benne a Semmit?!
Te léprement tolvaj,
ez tinta, nem olaj,
ki nem rághatod,
már fáklyázhatod,
nem égetedföl!

,1996.április

39
Nem ökli ököl,
az ösztön ölén
írül írott kép:
böfiú, bölény,
hajolva te és tebenned én...
Tessék,
leírta,
idáig bírta
a bötű,
a fösték!
Budapest, 1995. június 5.

Az ige testté lőn
- Gondoskodtam gumiról - búgtam fülébe
bódultan bújva hajzuhatagába.
Csók után kezemmel fürtjét összefogtam,
s a befőttes gumit
(TTJszáma 56-72-1, fogyasztói ára 13 forint)
a hajára húztam.
- Most gyerünk fürödni! - súgtam.
-S ha belsőnk után
kívül is tiszták leszünk, áldozhatunk majd
- Isten koncelebrál az öröklét, ágyékunk mennyei oltárán.
Budapest, 1995. június 5.

40

VESZELKA

tiszatál

ATTILA

A lenhajú lány
Barbarának
Az átszűrt fényben lépkedsz könnyedén,
hajadba tűzik fák árnyékaik,
szemedben táncot jár a kert,
tűztáncuk lejtik bordó kardvirágok,
a lenge szélben izzó táncukat.
S te, karcsú testű, lenhajú, közöttük hajló,
e kékporos reggelbe szőve szállsz,
és messzi, vén harangok hangjain
hullsz át, csepegsz a lombokon.
Nem hagysz nyomot, semmit sem hoztál,
el sem viszel, öröktől itt éltél velünk,
áttörve minden dolgokon, akárha friss kötés
szinén a vér, csupán azoknak láthatón,
akiknek régtől fogva nincsen már szavuk

Még visszajársz
Ágotának
Még visszajársz Ilyenkor
meghal fönn a lombok közt
barangoló, hazátlan, esti szél,
a rémült Hold arcára rántja
fátylait, Salome, s meghallhatatlan
lépteid nyomán sötét sziromzatú,
törött virágok, széttiport füvek
lapulnak, és a tücskök kórusát
a félelem némítja el, s a hűvös
csöndben borzongó kutak tükrén
a Szíriusz csapdába esve fuldokol,
s az ég lakói dermedt számnyal
földre hullanak, és fájdalmukban
sírni sem tudnak, Salome, sírni sem.

1996. április

41

Szirmok hangja
Mártának
Tudod, hogy lenge pára vagy ?
Tünékeny lepke-álom,
madártoll súlyú semmiség
átlátszó, kristály-fényü jég
a mélységek felett,
az ég s a föld között
törékeny hártyaként feszülsz,
játékul dobva mindeneknek
Arasznyi, árnyéktestü lény
a vég s a végtelen között.
Szitáló, halk léptű eső. Záródó,
s megnyíló szirmok hangja vagy.
Szellő kavarta könnyű por.

42

tiszatál

VERESS MIKLÓS

Sorsszimfónia - egy hegedűre
SUKI BÉLA EMLÉKEZETÉNEK
Beleborzongok ma is, amikor azokra a gyertyákra emlékszem, amelyek egy szegedi, Marx tér sarki kocsma asztalain lobogtak 1982 januárjában, talántán azért, hogy
a lángok is dideregve hajladoztak, ha nyílt az ajtó, mert betoppant egy újabb vendég,
ugyanonnét jövet, ahonnét mindnyájan: temetőből. Igen, mindenki tudta, hogy azért
vagyunk együtt, mert valaki hiányzik: de amúgy igazi tor volt, nem keserves. A tanár
úrnak voltak ott tanítványai, rokonai: írók is meg egyetemisták stb. A hiányérzet
- melyet ilyenkor a földi étkek és italok sem tudnak betölteni - azokban, akik az elhunytra emelték poharukat, kettős volt. Nem csupán Suki Béla hiányzott, hanem
a hegedűje is onnét. Pedig Suki Béla már régóta - egyébként sem volt jellemzője a hangicsálás - nem prímáskodott sehol sem: a régi-régi társaság, mellyel otthonában összejövögetett, szerteszéledt, s utolsó könyvét, mely Hegel filozófiai rendszerének alapkérdéseiről szól, már Bécitől, ifj. Suki Bélától kapta meg e sorok írója: barát, rokon és asztaltárs jóval a didergő gyertyalobogások előtt. Mindebből kitűnik, hogy Suki Béla, ki
életének ötvenkettedik évében meghalt, filozófia-történész volt. D e akkor meg miként
kerül bele e képbe ama nevezetes hegedű, amit édesapjától örökölt? Talán azért, hogy
egy sorsszimfóniát el lehessen játszani olyan korokban, amikor üveghangokon sikoltozott - bár legbelül - a lélek.

Violinkulcs
A hegedű miatt vágjunk bele a történet közepébe: 1956 októberének végén, azaz
talán 28-án, a városi pártbizottság menekülőben lévő vezetői kiküldtek egy fiatalembert a forrongó egyetemi ifjúság közé: hogy csillapítsa le az indulatokat. Belejátszott
mindebbe még az is, hogy az illető nemrégiben került vissza Hódmezővásárhelyről
Szeged városába, családjához az ottani pártiskolából. Jóképű volt, szerették sokan: megvolt benne az a lezserség is, ami később olyan bölcs szomorúsággá változott (a „Csak
könnyedén, épp hogy csak érintsd" - így kell élni filozófiája), hithű kommunista volt,
nem csupán párttag, mint ama bujkálni induló főnökei, és: mégiscsak olyan, akit azért
öleltek kebelükre, mert jó volt a statisztikákban kimutatni, hogy van egy, azaz egy db
cigány értelmiségi is, hiszen Suki Béla édesapja izsáki prímás volt, mígnem egyszer, ha
jól emlékszem, valahogy negyvennégy éves korában, a szívéhez kapott a vonó helyett,
s attól fogva fia lett a családfő: anyja és három húga sorsát igazgatandó. Később, mikor
vörös diplomával elvégezte az egyetemet, bekerülhetett volna a filozófia tanszékre is,
de volt más lehetőség: ha vállalja a vásárhelyi pártiskola igazgatóhelyettesi állását, kap
egy akkora lakást, melybe a rendes kis izsáki, de mégiscsak izsáki egyszobásból a vágyak városába telepítheti családját. Ravasz csapda volt ám ez is, ki ne tudta volna, hogy
ilyenkor az ember, aki sorsközösséget vállalt testvéréivel, elözvegyült anyjával, nem
választhat mást, csak az utóbbit, még akkor is, ha ezért aztán karrieristának tartják,

,1996.április

43

holott, ha van betyárbecsület, akkor ez meg a cigány becsület dolga. D e mindezért fizetni kell. Például azzal is, hogy ki kell menni a kipusztult pártházból az egyetemisták
közé egyedül. A legendák arról nem szólnak, hogy Suki Bélának akkor ama bibliai
Dávid jutott volna eszébe, de magával vitte a hegedűjét, eljátszotta azon a Himnuszt,
ami könny és imádság annyira, hogy utána már csitt a törésnek-zúzásnak, anarchiának
ha magyar az ember. így vélte a fiatalember, akinek édesanyja egyébként tót volt,
s négy gyermeket szült a világra. A hegedűt visszatéve a tokjába, kicsit meg is nyugodott
- gondoltam én is mindig utólag - főhősünk, hiszen ugyanúgy várt legbelül erre
a pillanatra, mint a többi tízmillió, de nem kelletett több izgalom: ott volt a család,
felesége is várandósan, méhében a majdani ifj. Suki Bélával, aki most (ha jól tudom)
Amerikában ösztöndíjaskodik, mint egyik legtehetségesebb fizikusunk, s aki meg akik
együtt s külön sem tudták volna elképzelni: mi bűnt követett el ama hegedű olyannyira, hogy csak bedörömbölnek napok múltán a visszatért hatalomra vágyók, és
Suki Béla már csak arra ocsúdik, hogy az akasztófa árnyékában fekszik egy priccsen:
éppenséggel a szomszédban, mert lakásából a Csillag börtöne úgy két-háromszáz lépés,
bizám: szemben azzal a sarokkal, ahol a Négylámpásos címzetű kocsma, melyben majd
huszonöt évvel később dideregnek egy halottért a gyertyák.
Az árnyék kisebbedett aztán, de a vörös diplomás Suki Bélától elvették évekre
tanári diplomáját, előbb kubikolt is, aztán eszébe jutott hegedűje: vállalt mindent, tort,
lakodalmat, mert otthon már a gyerek is, a három ijedt húgocska: mindenbe beleőszült
anyja - az ajándék lakásban. Lassacskán megengedték, hogy taníthasson, de kívül Csongrád megyén: Kiskunfélegyházán, kegyelemből, mígnem amolyan lelkiismeretfurdalásosan nyikorogva ismét kinyílt Suki Béla előtt az a gőgös szegedi városkapu: csakhogy
addigra már nem párttörténelemben gondolkozott. Amikor 1962-ben megismertem:
a szellemi kiátkozottak társasága gyűlt össze nála, hogy nagy filozófiai és egyéb viták
után előkerüljön a bűnös hegedű, amivel akkor már és azért is - ahogy ezt mondtákmondtuk - halálra kereshette volna magát. Amikor ez szóba került, ácsit intett irodalomtörténészeknek és egyéb vendégeknek, azt idézvén, hogy a filozófia még a zenén
is túli tartomány, melynek titkait akkor tanulmányozta, amikor Filekegyházára utazott hajnalonta tanárkodni, kitiltva Szegedről, s ahonnét nem mindig került haza aznap, mert éppen akadt egy kis mellékes, azaz: lagzi, tor hajnalig, hogy másnap kialvatlan, macskabajosan, de mégis: történelmet tanítson - mert különben kevés lett volna
a pénz a hat emberre, aki otthon várja. De oda és vissza (lassabbak voltak akkoriban
a vonatok) Hegelt olvasott, meg Kierkegaardot, ki utóbbit alig-alig ismert az akkori
olvasó, ti. az egzisztencializmus tana igencsak tiltott filozófiának számított. Csak
annyit volt szabad belőle idézni, hogy cáfolni is lehessen. Ha emlékezetem nem csal,
vörösborozások közepette e hasztalan ügyek is szóba kerültek, míg végül azért előkerült e hegedű, s Béla - húzta a prímet a Pápai himnuszhoz, az Eladom a rezeskardomhoz, meg végül a Kikikukorékol már a kakashoz. A Pacsirtát csak az üveghangokért
játszotta el mindig, ellenőrizve belül magában, hogy nem kopott-e tudása, valami
Mendelsohnt a felesége kedvéért, s olykor a Sorsszimfóniát.
De ez már azután történt, hogy eltemette legszeretettebb, tizennyolc éves húgát,
férjhez adta a másikat, majd elsiratta édesanyját is, aki ugyanúgy fordult le hirtelen az
asztaltól, mint apja valamikor Izsákon, lakodalomból hazatartva. Amikor aztán később ő is, emlékezésem főhőse tehát, meghalt, az derült ki boncoláskor, hogy egész
szíve csupa heg és mész volt. Már csak Isten keze tartotta egybe, s ahogy - a halál után
- emberi kéz érintette - porrá omolt.

44

tiszatál

A választás kérdőjelei
Suki Béláról - ha úgy tetszik, mint a rezignáció furcsa szegedi ködlovagjáról, aki
azért volt különösen érdekes, mert ugyebár volt hegedűje, amit cigány apjától örökölt
- sokan írtak, írogattak volt tanítványai közül, akikre nagy hatással bírt. Mert odáig
azért fölvitte Isten a dolgát, hogy szakvezető tanár lehetett - ez volt a maximum - az
egyetem gyakorló gimnáziumában (a Ságvári Endrében), s igen jó történelmi tanárként, mélyérzésű emberként tisztelték kollegái is. Előtörténetét tudva, megbocsájtólag
viszonyultak ahhoz, hogy átborozik, mulat éjszakákat, mert voltaképpen irigyelték
azért, ha végigélheti sorsát, amit vállalt. Igen így: egészen addig, de tovább már nem
tudták mindazt tolerálni, ami magatartásukká leledzett, mikor is már doktorátusról
meg kandidatúráról volt szó, ráadásul olyaskikről (a kiejthetetlen Kierkegaard, vagy az
érthetetlen Heidegger) és olyasmikről (egzisztencializmus, fenomenológia), melyek
a tiltott szavak bűvkörébe tartoztak. Csak rövid élete végefelé jutott osztályrészéül,
hogy már filozófiatörténész tanítványai is akadtak, mert hiába volt Szegeden az egyik
legjobb elme, az egyetemi katedra oly távol volt tőle, mint amilyen közel, vele szemben lakott az etika szakértője, netalántán az univerzitás docenseként munkásőrséges
múltjának is köszönhetően. Egyszóval: írtak Suki Béláról néhányan, pl. Temesi Ferenc
és Ordögh Szilveszter, de mindidáig jómagam csak egy versben, a halála után, mert
mindig féltem, hogy (latin mondat:. „Noli me tangere" - „ne érints engem", s közben
mindig bennem, hogy: „csak könnyedén, épp, hogy csak érintsd") túlontúl elfogultnak
fognak majd nyilvánítani a távolabb és nagyon profánnak a hozzá közelebb állók, vagy
akik magukat emilyennek s amolyannak tudni vélték. Mindez azért, mert hozzám adta
a húgát, ki végül is árván maradt az édesanya halála után: magyarán, mindazoknak
utána, hogy szellemi és boros társaságának tagjai közé fogadott, még rokona is voltam:
barátja és sógora, olyan ember tehát, aki kulcslyukon is belát. Csak egyrészt: nem teszi, másrészt: ki nem fecsegi. Ezt a szabályt pedig csak az szegheti meg, aki megalkotta!
Belső kötelessége is van azonban az embernek: most, amikor a cigányság példaképeket
keres, merthogy identitásához szükséges ez is, talántán nem szabadna elfeledkezni
olyan életsorsokról, mint amilyenek az első, voltaképpen még a Rákosi rendszer káderpolitikájának köszönhetően akár filmre is érdekes szellemi karrierek.
Mert ezek a légritkábbak. Én csak őt ismertem ebből az első nemzedékből, aki
- amikor később már - hovatartozásáról faggatták, nyíltan bevallotta asszimilálódását,
mely azonban (nohát: itt a bökkenő) sohasem mehetett végbe, legalábbis lelkileg teljességgel nem. Mégis-mégsem: nagy dilemmája ez a magyar romaságnak, mely ebben a fölbolydult világban csak azért feledkezik meg valódi értékeiről, mert szellemi kincsei
olyan távoliak, mint a Szezám barlangjaié. Mégis-mégsem: volt azért valaki, akinek
az édesapja izsáki cigány prímás volt, s akiből olyan eszmék sugározhatnak ki, mint pl.
az 1976-ban megjelent könyvből, mely Martin Heidegger filozófiájának alapkérdéseiről szól.
Suki Béla (mennyire jellemző ez), amikor ismeretségünk kezdetén megkérdeztem
egy dilemmámról, a filozófus Sartre egyik gondolatmenetét kezdte fölidézni, de mivel
ismertem már, csak vitatkoztunk. A mese, mert ez is az, arról szól, hogy a francia
ellenállás idején az írót fölkeresi egy fiatal, a baloldali eszmékkel együttérző honfitársa,
s megkérdi, mit tegyen: álljon-e be a földalatti mozgalomba, avagy sem? Hiszen, van
egy szerelme, akit elveszít, ha dicső halált hal a nemzetért (mellesleg az is elveszíti őt),
ám akkor is veszítenek mindketten, ha nem áll be: mert akkor a lány kiábrándul

,1996.április

45

belőle, ő pedig inkább a halált választja. A válasz, ugyebár, hogy nincsen válasz, illetve,
amit ilyenkor nem szabad ajánlani, az benne az e századi egzisztencializmusban - ti.,
hogy a végső szabadság, ha az ember megszabadul a lététől. Csak sejtem, miért volt
tehát kétszeresen is fontos e nagyszerű embernek, nevezzük Suki Bélának, aki egyszerre hős - mert ki is akarták végezni 56 után - másrészt antihős - , mert lecsillapítani
ment az egyetemistákat stb. - , aki nem tartja szükségesnek cigány gyökereit, másrészt
úgy kapaszkodik azokba, hogy magával vonszolja föl és egyre följebb, amíg csak ereje
bírja, egész családját (nota bene: még azoknak is szerez állást, feleséget, lakást, akik
távoli hozzátartozók); aki egyik pillanatban velünk együtt hegeliző, kantizó szellemtárs, a következő pillanatban amolyan háziprímás; akiért bolondulnak a nők, de ő
a legszebbeket akarná, ezért - alkalmanként beéri a nahátmitnemondjakkal - , akire
aztán azt mondják, persze, hogy ha nem iszik, meg stb.; akkor még mit produkálhatott
volna; egyszóval akkor, ha nem veregeti hátba az embert hajnalfele, hogy ne búsuljunk, nekünk van annyi agysejtünk, hogy maradjon elég - nohát, ha valaki csak annyit
fogna föl: a lét alapkérdéseit túlélve ötvenkét éves koráig, az előbbinek filozófiáját
tanulmányozta, miközben kissé élni is akart, amennyire helyzete megengedte, ráadásul
az említett kérdésekre korai halálával felelt - akkor már valamit tudhat abból, hogy ki
volt ez a Suki Béla, legföljebb - vagy így, vagy úgy - valamiért nem hajlandó fölfogni:
mennyire volt és mennyire nem cigány! Sorsa hiszen tipikusan az ötvenes évek nemzedékéé. Sorsa mégis példázatos lehet: Izsáktól Hegelig. Sőt: Heideggerig.

Dr. Suki
Megint csak a legendák: szeretője ágyában halt meg. Legenda, mondom, mert már
életében is az volt. Csakhogy néha éppen ez a mese a valóság: ez a századunk, sőt századvégünk skizofréniája: tessenek csak ránézni a tévére, amely - amúgyosan átstilizálva
- visszajátssza mindazt, ami vagyunk, vagy lehetnénk, esetleg néhány ötlettel is megtoldva mindezt. Épp olyan igazság lehetne egy másik filmen - hollywoodilag - , hogy
felesége borogatta szívét, ámde eljött a halál. Hazugság volna az is, hogy egyengette
volna fia karrierjét, mert - segített ő bárkinek, bármiért is - nem értett egyet azzal, hogy
az ifjabb kísérleti laboratóriumot szerel be a szenespincébe, ráadásul, bár ujjai erre
a legalkalmasabbak, nem arra a hegedőbillegetésre kívánja használni, legalábbis egy
Sorsszimfónia erejéig, hanem számítógépekhez: valami olyasmihez, amitől apja még távol, pedig közeles a filozófiához. Sokan tartották róla, hogy többre vihette volna, ha s itt ugyebár kis szünetet iktattak be: nem a saját életét éli, hanem a másokét, tehát se
ivás, se éjszakázás, hanem konzekvens tudósi munka van csak - , nohát: igen sok ha
hangzott el már róla ahhoz, hogy elhiggyük - ez és ennyi volt vele a célja Istennek,
akiben nem hitt.
Rövid életének furcsaságai közül, ha csak egyet is fölidézek, közelebb látjuk magunkhoz. Már maga az a tény is groteszk volt, hogy ugyanabban a házban lakott - náluk egy ideig jómagam is - , ahol az 1956-os (annak idején sebbel-lobbal ledoktoráltatott, kineveztetett) vészügyész is, ki utóbbi jó néhány értelmiségit szeretett volna
akasztófára juttatni, ha le nem váltják időben, bizonyos visszaélései miatt. Dr. Dobos
érdemeire való tekintettel mégiscsak maradt valaki, s így lőn a szalámigyár párttitkára
néhány évig, mely állása meglehetősen sokféle előnnyel járt. Például: olcsón fért hozzá
mindenféle kitűnő húsokhoz. Addigra, mikor végül odáig jutottak, hogy már az asszonyok is elfeledték a hajdani akasztófális árnyékot, még közös disznótorra is sor ke-

46

tiszatál

rült ama nevezetes lépcsőházban, ahonnét Suki Bélát egykoron átcipelték a Csillag börtönbe. Persze nem volt disznóvisítás, mert a derék párttitkár beszerzett mindent: csak
meg kellett főzni az orjalevest, tölteni a hurkát, kolbászt, mely munkálathoz szükség
volt itókára is. A tanár úr (egyébként tréfásan mindig főtanárnak hívták) ez utóbbihoz
vonzódott: saját maga egy rántottát sem tudott volna elkészíteni. Vagy a bor volt sok
már estéig, amikor megérkeztek a szokásos vendégek is, vagy mégsem felejtődött el
minden, de megtörtént bizony, hogy a hajdani vészügyészből kitört a gyűlölet, s gőgösen kijelentette, körbemutatva a meghökkent társaságon: „Ha majd újra mi jövünk,
mindnyájan lógni fogtok, de te, de te - ezt már a házigazdához intézte - elsőként."
A fáradt, de még mindig szinte fénylőén kreol arcot olyan dühsápadtnak se előtte, se
utána nem láttam - s mindnyájan megértettünk valamit megint abból a korból, mely
előbb jóságosan kiemelte, majd a tragédiákig zuhantatta az egyik legkitűnőbb és tisztességesebb értelmiségit, akit volt szerencsénk megismerni. Miután azonban sikerült ajtón kívül tudni a fenyegetődzőt, lassan visszatért a szín az arcára, elővette a hegedűt,
s csakazértis dalokat játszott az egész háznak, az egész világnak. S miközben azért kilihegte magából a haragot, a homlokára szédült hajtincseit helyére igazította, az a pillanat idéződött föl benne, hiszen már mondta is, amikor még az ötvenes években DISZ-es
barátai bezárták a vécébe, hogy addig ki ne jöjjön, amíg ki nem talál egy árulót a bölcsészkaron. Még ezt is csak azért tehették vele, mert a lányt - későbbi feleségét - osztályidegennek titulálták, apjának ugyanis volt valami cséplőgépe is Tiszakécskén. Mondott akkor valami nevet, nem mondott - ez sosem derült ki, mint az sem, hogy miért
maradt mindvégig toleráns azokkal szemben, akikre nem számíthatott nehéz éveiben.
Már maga az is rejtély: hány ember halt meg körülötte! A z asztaltársaságnak melynek ő adott otthont - tagja volt például egy, a fővárosból Szegedre leebrudalt
klasszikafilológus-fordító, röviden HIK, hosszabban Horváth István Károly nagyhatású előadó, aki harmincöt éves korában, 1966-ban mondott búcsút a kurucdalosozásnak és társaságbéli epéskedéseknek. Sírjánál a búcsúztatók közt ott volt Suki Béla is,
de más ismerős sem maradt távol. Dr. Gazdapusztai Gyula történész, aki szintúgy nem
várt sokáig halálával. Pedig utóbbi csak egy ideig volt vendége a társaságnak, melynek
feje és főnöke így a másik élő legenda: Halász Előd, a német tanszék professzora,
s egyik oszlopos tagja, rajta kívül az egyetemi könyvtár igazgatója, Havasi Zoltán. Futóvendégek, persze mindig akadtak. Meg a szakemberek, akiknek segítségével először fordíttatott le magyar nyelvre a filozófia egyik alapműve, melyet Szeged és Kiskunfélegyháza, vagy fordítva épp, de a kettő közt tanulmányozott egy Szegedről kiutasított
tanár. A bevezetőt Suki Béla - tán nem véletlen - ezzel kezdte: „Ellentmondásokkal
terhes századunk kultúrájának egyik központi problémája a személyiség, az emberi
individuum önmagában, illetve helye, szerepe a világban." Ebben is - még mindig igaza
van, habár maga a gondolat banalitásnak is tűnhet: azért mert ellentmondásokkal terhes kora miatt kényszerült - sok más nagyszerű emberrel együtt - túl gyorsan (netán
ellentmondásosan is) a nemléthez segíteni a maga személyiségét.

Utóhang
Életének utolsó éveiben - 1974-től haláláig - nemigen találkoztunk: ebbe belejátszott az a tény is, hogy elváltam húgától, magától a várostól is, ahol élt, viszonylag
gyorsan és kegyetlenül kényszeredetten. Tanítványai akkor azonban már az egyetemen
is lehettek: igazi katedrát nem kapott, de adhatott órákat, tarthatott előadásokat. A szo-

,1996.április

47

kásos iskolai tablókon még mindig az a fiatalkori képe volt, melyet sosem cserélt ki
másikra, habár - bizony megőszült, és mindig is lassú bandukolása egyre rosszabbat
sejtetett. Legnagyobb munkája, mely Martin Heidegger filozófiájának alapkérdéseiről
szól, 1976-ban jelent meg. Annak előszavában sem tagadja meg önmagát a főtanárúr,
nem mond le arról, hogy mégis csak marxista módon (mert mindig hű maradt filozófiai eszményeihez) bírálja a polgári valóságot, melyet valahogy mindig is utált; ám ezt
egy neves fizikus szavaival teszi, Heisenbergével, s mintha így kiábrándultabban láttatná ezt a mi jövőnket, melynek már nem asztalvendége: „Az emberiség, anyagi hatalmának látszólagos kiterjesztésével, egy olyan hajóskapitány helyzetébe kerül, akinek
hajója oly mértékben csak vasból és acélból épült, hogy iránytűje az északi irány helyett már csak a hajó vastömegére mutat. Hyen hajóval többé semmi úticélt sem lehet
elérni, a hajó már csak körben forog..."
1981-ben jelent meg a Gyorsuló idő sorozatban Hegel-könyve, de akkor már
szinte nem is maradt idő.
Aztán az új év januárjában már gyertyák imbolyogtak egy szegedi kocsmában,
hol sokan voltak két hiánnyal lelkükben. Eltemették Suki Bélát, a hegedűje pedig egy
távoli tokban hallgatott. Volt és mégsem volt: életének paradoxonját hagyta a túlélőkre
az egzisztencializmus egyik első hazai filozófiatörténésze. Prímásnak se lett volna utolsó.

Metafizikai látlelet
1982 JANUÁRJÁBÓL S. B. ELMÚLÁSÁRÓL
A szabadság tartalma intellektuálisan az
igazság, és az igazság szabaddá teszi az embert.
De éppen ezért az igazság a szabadság műve,
a szabadság állandóan az igazságot szüli.
(Sörén Kierkegaard)

1.
Nyolcvankettő lesz Mindörökké
Rozsdás csatornán hó zuhan
akár szívekből ez a haza
ha fagy se foga össze többé
gyökerek közül fű kirothad:
szilveszter őrjöngő tavasza
suhintja szíven az álmodókataludjanak álomtalan
Alvadjon végre vérük röggé
melyet majd koporsóra vet
ki inkább ragadna követ
bezúzni azt az ablakot:
lezárt szemed lezárt szemed
s hinni mégiscsak ott lakott

ki csak addig létezhetett
míg meghalt önmaga helyett
2.

Mert más okért - legalább ősi
és szentesített megszokás
mert másokért - legalább hősi
és mentesítő kifogás:
az ember végül így talál is
nyugodalmat ha túl vitális
vagy kikutat egy kiutat:
családigát politikát
és olcsón vedelget piát
amíg a gyomra kilyukad
netán - sóhajt is - tüdeje

48

tiszatál
Csakhogy a halál sem a régi
igen hatványozottan hitvány
értelmetlen értelmiségi:
míg körbegyűl néhány tanítvány
megáldani a fiukat
a kéznek sincs már ereje
3.
A létbe még belefotör:
síkságba olajfáklya-láng
amely sírodig elvezet
ahogyan eszméid iránt
a bordák közé tervezett
modernizált meszesgödör
a szív
múltja már nem hazánk:
a gumipitypang-ipari
kulák-szigeti béketáj-front
helyetted férgeken hízunk:
megannyi forradalmi fájront
és forradalmár á Paris
ki bűzlik bár az éj vak odva
mélyén nem vigasztalja vodka
de kéznél van a campari
Neked sikolt sztrádákon át
az autóroncs bádoghusa
mögül imát hazát mamát
a marizsuzsák kórusa:
visszhangul ittmaradt néhány
tucat honfiú és -leány
ki mégis azoknak üvölt
hazug ábécét hazug kottát
akik csaknem analfabéták
mert nem kultúra s ráció vajúdta őket: csak e fold
4.
Mondd hit és rezignáció
lovagja: milyen kergekór
hajszolja ezt a furcsa népet
hogy boldog békebelien
s hiába inti Kierkegaard nem meditál hegelien:
elébb fabrikálja a széket
s nem fordítva miként gondolnád aztán ráül és nem evégett

találja föl a szék fogalmát vagy csak sejti hogy rég kiveszne
ha népet pótolhatna: eszme
5.
Vagy hát.• mit érne az egész
mi lenne velünk és veled:
ereket fölemészt a mész nem is lehetnél kövület
mit egy régész-automata
föltár megszámoz besorol
és csak sejti hogy valahol
megvan lelked lenyomata
melyet úgy őriz felszínén
ez az utolsó nagy vita
mint lényeit a miocén
Honnét s mifajta erezet
mely összetartja a meszet
mintha csak ennyi volna dolga:
hány negatív anyagú alga
és koralicsipke vagy fura
csigaház-architektura
tanúsága amit a lét
szervezetlensége tartogat:
figyeld Isten bűvös kezét
s benne a galaxisokat
köztük a mozgást és erőt
a mindenség erezetét
Lám csak a halai kényszerít
hogy elfogadd az egyszerit
- végtelenséged tépve szét s törvénnyé tedd az emberit
a szervetlen fölött
6.

A semmi nincs nincs mindörökre:
ringhat vérrög az ér falán
míg azt álmodjuk menedékül
végül végül végül végül
hogy régi ágy ringat talán
spárolog létünk minta bögre
ahogyan anyánk közelít
csöndjével egy madárnak
elébünk rakva reggelit
egy hajdani vasárnap
míg tüdőnkben a lázmeleg

,1996.április

49

emel nyirkos falat
és szobánkban a por lazán
a téli napfényben lebeg nyúlnánk a teáért holott
sejthető: az a kéz halott lehull törik a porcelán
7.
Nem vesszük észre és kicsusszan
kezünkből múltunk lényege
csörömpölés lesz minden tettünk:
hogyha kocsmát és olyan asszonyt
olyan hazát és olyan eszmét
mely nélkül a daseinbe vesznénk
az ittlétünkké nem szerettünk csak himnuszol a hegedünk
csak a csillagunk jézusol
fölöttünk kik még lehetünk
ennenmagunkká valahol
az anyagban mely elfelejt
néhány millió milliárd évre
és megalkot ha újra sejt
magában: hangsort az ige
8.

Addig azonban szívből szívbe
sodródik sorsunk vérröge
ha tapadna is a reményre
mint méhfalra a petesejt
míg értelmére rátalál:

a lét a halál veteménye
csakhogy a nemlét nem halál
Súgd meg mi az és úgy vigasztal
mint részeget fröccsenő pohár
narkóst Nirvána és spiont
magnóra rögzített haza
mely mindent dadogva kimond
s nem más mint sírok halmaza:
e koszorúval téli gazzal
birkózó szegedi temetőfoltostérképű kocsmaasztal
hol a jelent még összetartja
borosüveg ha sorra jár
poharakat a fény körül
süvöltő angyal-alkonyunk
9.
Lelke csonkjáig ég a gyertya
míg újra magunkká fagyunk:
jégcsapokba a fénysugár
Valahol őrjöng a Tisza
vizek válnak éggé szelekké
és tudjuk: ráhull nemsokára
e fekete kompániára
a csontdermesztő január
patyolatfehér abrosza
S nyolcvankettő lesz mindörökké

50

tiszatál

„...mindaz, ami történelmünk során velünk
történt, benne van szavainkban."
BESZÉLGETÉS DANYI MAGDOLNÁVAL
Azt írja Danyi Magdolna költőtársa emlékének szánt hosszabb versében - Levélfélék
Nemes Nagy Ágneshez - , hogy az almafák, a fák „Mióta vagyok, a példaképeim." A gyermekkor emlékei mellett milyen rokonszenv fűzi a természethez, különösen a fákhoz?
Nemes Nagy Ágnest én költői eszményképemnek tartom húszéves korom óta.
A halála utáni megrendülés tette lehetővé, hogy meg merhessem őt szólítani, és úgy
próbáljak magamról beszélni, hogy őt, az ő verssorait hívom segítségül, kapaszkodóul.
A fák gyermekkorom óta meghatározóak számomra. Palicson születtem. Gyümölcsös
és szőlőskert vette körül a házunkat, de ott van a közelünkben a gyönyörű palicsi park
is a százéves fáival, és három-négy kilométerre a magyar és jugoszláv határt összekötő
akácos és fenyves erdő, iskolai kirándulásaink színhelye. Tudtuk a madarak nevét, ismertük az életüket, télen gondoztuk őket. De mi ápoltuk a gombáktól megtámadott
fákat is. Számunkra hatalmas élmény volt, hogy hasznosak lehettünk. Gyermekkori
kedvenc foglalatosságom volt, hogy napokig tudtam ülni a kertben, bámészkodni, és
jól éreztem magam. Fiatalkori versemben is írtam a fákról. Ilyen például az Egy vakmerő
felszolgálólány mondta a bölcseknek című is, amelyben - egy idős diófánkra gondolva próbálom megírni azt az élményt, azt a csodát, amit számomra a természet jelent.
Az ún. Jilosz" értelmiségi pályának szinte minden kockakövét bejárta: volt főszerkesztő, irodalomtörténész, költő, egyetemi tanár. Van-e ezek között kitüntetett területe működésének?
Számomra minden szerepvállalás egyformán fontos volt. A gimnázium befejezése
után Tolnai Ottóék azonnal felvettek a Symposion szerkesztőinek sorába. Ez számomra hatalmas öröm és megtiszteltetés volt. Köztük nőttem fel, és az újvidéki magyar tanszéken. 1972 után az Új Symposion első nemzedéke politikai okokból nem
szerkeszthette tovább a lapot, de sikerült elérniük, hogy átadhatták a folyóiratot nekünk, fiataloknak, és így 1974-ben én lettem a főszerkesztő. Lehet, ott maradhattam
volna az újvidéki magyar tanszéken tanársegédnek, és ez alkatilag közelebb is állt volna
hozzám. Viszont a főszerkesztői feladatot vállalnom kellett, a feladatvállalás súlya és
a munkatársak bizalma is erre kötelezett. Nem voltunk könnyű helyzetben, hiszen
olyan nevek, mint Tolnai Ottó, Domonkos István, Ladik Katalin, Bányai János stb.
majd egy évig nem közölhettek a lapban, ezért ők a Híd-ban jelentek meg, és csak később publikálhattak újra az Új Symposionban is. Állandóan kerestük a nálunk fiatalabbakat is, hiszen mi is így kerültünk be a lapba. Sikerült elérnünk, hogy kialakult
egy jelentős munkatársi közösség, és felnőtt egy újabb nemzedék, Sziveri Jánoséké,
akiknek át tudtuk adni 1980-tól a lap irányítását.
Az Új Symposiont az Ön főszerkesztősége idején is a Tolnaiék-féle avantgárd szellemiség hatotta át?
Mi, akkori fiatalok soha nem voltunk úgy avantgárdok, ahogyan Tolnaiék, bár az
ő költészetükön nőttünk fel, de a magunk kifejezési formáit kerestük. De ez soha nem
eredményezett a két nemzedék között konfrontálódást. A mi nemzedékünk költészete
egy alakváltozata a modern költészetnek.

,1996.április

51

Danyi Magdolna számos verselemzése között szerepel Kosztolányi Késő ász a ludasi
pusztán című lírai pillanatképének értelmezése. A közös szülőföld tette rokonszenvessé ezt
a költeményt?
Tizenkét évesen kaptam először Kosztolányi-verskötetet. Már voltam annyira
érett, hogy érzékelni tudtam: nagy költő verseit olvasom, ha nem is értettem meg teljesen. Dallamával, hatalmas nyelvi kultúrájával megragadott. Külön öröm volt számomra,
hogy tudhattam: ő is szabadkai, Palicsot, Palics környékét ismerte és szerette. Tudatosan választottam ezt a verset a Híd Kosztolányi-emlékszámában Bori Imre felkérésére,
mert a mi vidékünkről szól, a Palicstól négy kilométerre lévő ludasi tóról, ludasi pusztáról. D e azért is, mert szövegnyelvészként egy ilyen rövid verset tudhattam komplex
módon elemezni.
Igen korán foglalkozott az agrammatikus költői nyelvvel, mint például Domonkos
István Kormányeltörésben című költeményével. A nyelvi törvények által meg nem szervezett szöveg miért tekinthető mégis versnek?
Domonkos István 1971-ben írta ezt a verset. Hatalmas élmény volt számunkra.
Többek között én is írtam róla. O a Rátka-versek költői képekben és metaforákban
gazdag nyelvétől jutott el a lecsupaszított agrammatikus nyelvig. Azt mutatja meg, és
azt állítja, hogy mind a személyiség, tehát az én, aki beszélhet a világról, és aki hatással
lehet a világ alakulására, mind a költői nyelv, amely kifejezheti a világot, és megmenthet bennünket katartikus erejével, mindez vereségre ítéltetett, és nemcsak a Vajdaságban, hanem az egész Európában. A 60-as évek vereségéről van itt szó, s éppúgy beszélhetünk Prágáról, mint a nyugat-európai és a jugoszláviai egyetemista mozgalmakról.
Az értelmiséginek, a személyiségnek a tehetetlenségét fogalmazza meg ez a vers.
Esszéi, tanulmányai között szép számmal szerepelnek a német konkrét költészetről írt
elemzések is. A két évig tartó bielefeldi tartózkodása alatt ismerte meg közelebbről ezt a modem irodalmi módszert?
Valóban ott jöttem rá arra, hogy a 60-as években osztrák és nyugat-német költők
már tudatosan konkrét költészetet műveltek. A legnagyobb egyéniség közöttük
Helmut Heissenbüttel, aki a konkrét költészet teoretikusa is. O nagyon elmélyülten,
átgondoltan fogalmazta meg tanulmányaiban, hogy miért nem lehetséges már hagyományos módon írni. Helyette meg kell találni a nyelv belső lehetőségeit. Heissenbüttelnek van egy nagyon jó tudatregénye, az a címe, hogy D'Alemberts Ede. Ebben
egyetlen Heissenbüttel-mondat sincs, mind idézet. De egy másik szövegkollázsát is említhetnénk, a Németország 1944 című versét. Ebben sincs az írónak saját mondata, hanem a Gestapo titkos levéltárából vett mondatokat: fasiszta vezérek szájából elhangzó,
áldozatok, írók szövegeit montázsolja egybe. Ez a megrendítő mű rendkívül keményen
mutatja meg a német fasizmust. Én lefordítottam, és a Híd-ban közöltem is, de a német
tanárom felhívta a figyelmemet arra, hogy ezt a szöveg-kollázst nem lehet lefordítani.
Itt nyelvek ütköznek, egyazon ember csak az értelmi tartalmat adhatja vissza, holott
a fasiszta ugat, az áldozat beszél, és megint másként nyilatkozik meg az író. A költőnek
tudatában kell lennie, hogy nem ártatlanul használja a nyelvet, mert a szavakban elraktározódott az emberi történelem. A szavak úgy fejeznek ki bennünket, hogy mindaz,
ami történelmünk során velünk történt, benne van szavainkban.
Napjainkban egyre több szonett születik, sőt szonettkoszorúk is, például Finta Eva,
Markó Béla költészetében. Csupán divat ez, vagy tünet, vagy a klasszicitás iránti vonzódás
kifejeződése?

52

tiszatál

Azt hiszem, ez utóbbi. Úgy látom, hogy akik foglalkoznak ezzel a kérdéssel,
a posztmodern lehetőségei és törekvései közé sorolják. Valószínűleg jogosan. A mai
költő úgy keresi meg ezt az igen szigorú klasszikus formát, hogy közben megújítja, belülről rombolja, azaz nem tartja be a szonettformát, miközben mégis szonettet ír, mint
például Bertók László, Tandori Dezső vagy Faludy György. Tehát nem hagyományos
költőként bánik a leghagyományosabb és legzártabb versformával, hanem modern költőként, aki a maga mai létproblémáit, létszemléletét zárja be a szonettbe, és nyitja meg
ezáltal a szonettet. Talán pszichológiai kényszer is ez: megőrizni a költészet lehetőségeibe vetett hitet.
Az érzékiség és értelem kapcsolatát kutatja Weöres Sándor költészetében a Psyché
elemzése kapcsán. Ezek a Jepkeszárnyak " megférnek egymás mellett a költészetben?
Ezt az írást az Új Symposion általam szerkesztett egyik utolsó számába készítettem, ezzel az erotikus számmal akartam elbúcsúzni a laptól. Akkoriban tünet volt az
erotikával foglalkozni. Abban az időben jelent meg Vuk Karadzicnak, a nagy szerb irodalomtudósnak és néprajzgyűjtőnek, a szerb nyelv megújítójának az a kötete, amelyben az erotikus népdalokat gyűjtötte össze. Ezt a kötetet százötven évig nem adták ki
Szerbiában. Az erotika Nyugat-Európában is hangsúlyos témává vált, és ez oppozíciót
jelentett keleten és nyugaton egyaránt, persze más-más okokból. Ez ugyan nem volt
közvetlen politizálás, tehát lehetett róla nálunk is beszélni, holott mi arról az éroszról
beszéltünk, ami hiányzik a XX. századi társadalmakból, másként a kapitalistából, másként a szocialistából. Az én témám a Psyché volt, amely azokban az években jelent
meg, és nekem hatalmas élményem volt. Az én olvasatomban Psyché, másként Weöres
Sándor, aki mindent tudott, egy XDC. századi nő hangját meg tudta teremteni, és az
érosznak, az életörömnek a jogosultságát követelte a mindenkori patriarchális társadalomban. Az írásom címe valamely Psyché-verssor parafrázisa, de ugyanúgy parafrázisa
a nyugat-német filozófus, Marcuse egyik tanulmányának is. Marcuset, aki a 68-as egyetemista mozgalmak szellemi atyja volt, Jugoszláviában a 70-as években már nem lehetett kiadni és beszélni sem róla. Én idézem Marcuse egyik írását, amelyben az ideális
szocializmusról beszél, mint utópiáról. Arról, hogy az ideális szocializmusban a nőiesség elvei fognak dominálni, így elveszítik partikularitásukat, és ebből eredő agresszivitásukat, az érzékiség, ész, érzeíem jellemzi majd ezeket a társadalmakat, szemben a férfiasság elveivel: az erővel, illetve az erőszakkal, amivé váltak a reáltársadalmakban. Mi
ugyan az ideális szocializmusban már nem hittünk, de amiről még ma is azt gondolom,
hogy nem ártana, ha lenne.
Milyen kapcsolatban van egymással a szövegnyelvészet és az
irodalomtudomány?
Segíti-e „együttélésük"az irodalmi alkotások értelmezését?
A műközpontú értelmezés igénye századunk elején vált uralkodóvá. A z irodalomelmélet, melynek megalapozásához magyar nyelvterületen kétségkívül jelentősen
hozzájárult Arany János is a maga műelemzéseivel és esztétikai, irodalomelméleti megállapításaival, s voltaképpen a polgári magyar irodalomtudományos gondolkodás megteremtőjévé lett, jelzi azt az igényt, mely majd az orosz formalisták s majd a strukturalisták - külön hangsúlyozva Román Jakobson nyelvészeti beállítottságú poétikáját kutatásaiban teljesedik ki, akik a figyelmet egyértelműen a műalkotásra mint nyelvi
konstrukcióra/kompozícióra irányítják. Nem szabad eközben megfeledkeznünk az antik szövegtani tudósokról sem, az antik retorikusokról és szövegfilológusokról. A z ő
irodalmi nyelvelméleteiknek a meglátásait a szövegelmélet - és én itt elsosorban professzorom, Petőfi S. János világhírű szövegtani tudós szemiotikai szövegtanára gondolok

,1996.április

53

- beépíti a maga szemléleti rendszerébe, elhelyezve - átgondolva/átfogalmazva - őket
az elsősorban szövegnyelvészeti interpretáció elméleti rendszerébe. A nyelvi műalkotások - Lotman megállapítása szerint - olyan struktúrák, amelyeknek alapját a természetes nyelv képezi, a nyelvi elemekből létrejövő rendszer azonban kiegészítő, másodlagos
- ideológiai, etikai, poétikai és más jellegű - struktúrák hordozója is lesz. Miközben tehát a szövegelméleti műértelmezésnek az adott nyelvi szöveg (irodalmi alkotás) nyelvi
strukturáltságának leíró, értelmező és értékelő elemzését kell adnia, magával a jelentésalakulás összetett folyamatával kell foglalkoznia a szövegben mint nyelvi műalkotásban, s eközben a retorika, a stilisztika, a poétika, a pszicholingvisztika, a kognitív pszichológia, a kommunikációelmélet, a filozófia stb. eredményeit is fel kell tudnia használni, illetőleg be kell építenie a szemiotikai szövegtan kutatási rendszerébe, elméletébe.
A szövegelmélet tehát interdiszciplináris elmélet.
Művei jegyzékét olvasva kitűnik, hogy tudományos pályafutását végigkísérik szövegnyelvészeti kutatásai.
Engem kora ifjúságom óta a költészet, a költői nyelv, a vers kérdései foglalkoztattak. Ezt példázza számos fiatalkori strukturalista versértelmezésem is. A szövegelmélet,
a szemiotikai szövegtan tág elméleti keretet és támpontot biztosít számomra, hogy a költői nyelv, illetőleg egy adott vers teljes értékű elemzését elvégezhessem. E kutatáson
belül külön foglalkoztat a költői eszköztár, a költői alakzatok stilisztikai-szövegnyelvészeti leírása s újrafogalmazása is - ezt teszem most készülő Pilinszky János költői
nyelve című tanulmánykötetemben is.
A költőt nem szorítja háttérbe a nyelvész?
Ősszel vagy télen jelenik meg az újvidéki Forum Könyvkiadónál harmadik verseskötetem Palicsi versek címmel. Jóllehet viszonylag ritkán írok verset, a versírás folyamatos nálam, s a tudatos önkifejezés formája.
Budapest, 1995. június 15.

„Van a gondolatnak egy olyan tömör
állapota, amelyben kristálytisztán ragyog"
BESZÉLGETÉS THOMKA BEÁTÁVAL
Thomka Beáta több művében értelmezi az esszét mint műfajt Miért érzi szükségét ennek, hiszen rendszeresen műveli?
Mindig érdekelt ez a műfaj. Többek között a két háború közötti magyar esszéirodalom tette számomra vonzóvá. Németh László, Babits, Szerb Antal, Hamvas JJéla,
Kerényi Károly nemzedékét nem véletlenül nevezik az esszéírók nemzedékének. Ők az
irodalmi, filozófiai vagy egyéb művelődéstörténeti kérdésekre is esszészerű kritikai
megnyilatkozással reagáltak. De irodalomtörténetet is az esszé jegyében írtak. Ez a mi
korunknak is meghatározó vonása. Még a filozófiai művek sem föltétlenül mindig
rendszeralkotóak, elvontak és szisztematikusak, hanem sok esetben egészen különös,
oldottabb, személyes jellegű megnyilatkozások.

54

tiszatál

Az esszé magában hordoz tehát egyfajta szubjektivitást Ez a tárgyválasztásban is érvényesül?
Föltétlenül. A témák kijelölésében csakugyan megmutatkozik problémaérzékenységünk, fogékonyságunk. A közléssel a személyesség is együtt jár, de ez nem azt
jelenti, hogy föltétlenül el kell távolodnunk a fogalmi nyelvhasználattól. Ha színvonalasan művelik, lehetséges egy olyan köztes terület, ahol nagyon komoly kérdések, szellemi problémák, akár egy átfogó szemléletmód nyilatkozik meg az ellenőrizhető, tisztességes fogalmi nyelvhasználat keretében. Az esszére tehát a követhető gondolatmenet, a logikus kifejtés, a poétikus formálás éppen úgy jellemző lehet: érvelő alátámasztás, de szaknyelvi keménység, szigorúság nélkül.
Egyik méltatója ezt írja Thomka Beátáról: „...a modern magyar prózáról való kritikai
gondolkodás egyik jeles szellemét tisztelhetjük benne...", valamint: „... elméleti, teoretikus
igénnyel értelmezi az epika változásait és formáit" Emellett azonban igen sok írást szentel
a költészetnek is. SziveriJánosról például négy tanulmánya is megjelent az Áttetsző könyvtár című 1993-as kötetében. Külön is ír a Bábel című Sziveri-versről. Mi ragadta meg ebben
a költészetben?
Sziveri János költészetével kapcsolatban nem is leplezem, hogy van bennem elfogultság. Barátjaként, kortársaként, nemzedéktársaként közös vállalkozásokat mondhattunk magunkénak: az Új Symposion körüli együttműködést. A z emberi közelség,
a körülmények hasonlósága kétségtelenül elfogulttá tehet. N e m hiszem, hogy irodalmi
értékelésében én fogom az utolsó szót kimondani. Vállalom a személyes kötődést, még
akkor is, ha esetleg annak idején túlértékeltem írásaimban ezt a költészetet. Nyilván
hatott rám sorsának tragikus alakulása és lezárulása. Ettől az érintettségtől nem kívántam eltávolodni valamiféle kritikai szigor nevében. Most, minthogy az egész életmű
hozzáférhető, már pontosabban ki lehet jelölni ennek a különös költői beszédmódnak
és világnak helyét, jelentőségét. A Bábelt föltétlenül szintézisnek érzem. A haláltudat
nyomása alatt páratlanul kiélesedett Sziveri János költői látása, és megnövekedtek elvárásai önmagával és a költészettel szemben.,
Danyi Magdolna Rigólesen című kötetéről ezt írja Thomka Beáta egy tanulmányában: „Szikárságához fel kell nőnünk, és ez olvasói feladatnak sem kevés." Hogyan fér meg
egymással a szikárság és a poézis, és hogyan lehet ehhez felnőni az olvasónak?
Nemcsak a költészet területén, de a prózában is van mestere a fegyelmezett közlésmódnak, bár igaz, hogy különösen a magyar elbeszélő irodalomban egy oldottabb,
lazább beszédmód az elterjedtebb. Magán a költészeten belül sem voltak egyenrangúak
a lírai formák. A magyar irodalmi gondolkodás inkább az epikusabb karaktert erősítette, mint a szűkszavúbbat. Még Aranynál is fennáll a dilemma, hogy epikus vagy lírai
költő-e. Századunk egyik alapvonásaként jelent meg a reprodukáltabb, szűkszavúbb,
fegyelmezettebb közlésmód mind a költészetben, mint a prózában. Már József Attila
költészetében is megfigyelhető az eltávolodás a képszerű, trópusokat alkalmazó nyelvtől s a közeledés egy fogalmibb, puritánabb, kevesebb hagyományos költői eszközzel
működő nyelv felé. Nem költői hatásából veszített ezáltal a nyelv, csak jellege, karaktere változott. A költői képek, alakzatok helyét egy funkcionálisabb beszédmód foglalja el. A z irodalmi nyelvnek a köznyelvhez való közeledését más téren is tapasztaljuk.
És hogyan lehet a befogadó számára ezt élvezhetővé tenni, hiszen az a lírától elsősorban líraiságot vár?

,1996.április

55

A kihagyás, az elhagyás és bármilyen sűrítő, koncentráló eljárásmód nagyon
személyes, tehát „lírai" tud lenni. A legtörékenyebb tudattartalmakról, érzésekről,
benső állapotokról is lehet ilyen módon beszélni. Egy beidegződés és a régebbi irodalomfelfogás következtében azt hittük, hogy a lírai közlendő eleve metaforikus nyelvvel jár együtt. D e mára a metafora is alaposan átértékelődött. A gondolati és az érzéki,
a képszerű elem nem egyenlő mértékben működik együtt. József Attila metaforáiban is
sokkal inkább a fogalmi, szemléleti mozzanat a jellegzetes.
Ehhez az újfajta lírai nyelvhez segít felnőni az olvasónak az iskolai oktatás?
A közvetítésnek mindig rendkívül nagy volt a szerepe. A tanár az, aki elsőként
áll a befogadó és a szöveg közé. Az ő feladata tehát, hogy minden tudását és érzékenységét mozgósítva próbálja közvetíteni és értelemmel telítetté tenni a verset a tanuló,
a hallgató számára. Ez felelősségteljes feladat. Ugyanakkor a fiatalok sokkal közvetlenebbül tudnak reagálni, mint ahogyan ezt feltételezzük. Több bennük a fogékonyság,
érzékenység, különös imaginációval viszonyulnak a költészethez, mi viszont gyakran
beidegződésekkel próbáljuk orientálni a megértést. így szinte lehetetlenné tesszük a szabad reagálást és a naiv, ösztönös értelmezést, melyet a nevelés és a stúdiumok során kellene a tudatosság és a fogalmiság szintjével teljesíteni.
Manapság gyakori a „szöveg" és a „próza" közötti különbség hangsúlyozása. Talán
a nyelvészet lopakodik be saját fogalomrendszerével és szakszavaival a poétikába?
Maga az irodalmi gyakorlat is kíván valamiféle átértelmezést. Tudniillik mind
kevésbé ismerjük fel a hagyományos műfaji jegyeket, formákat, kereteket, alakzatokat.
Olvasunk egy történetszerű szöveget, és látva a terjedelmet, méretet, novellára gondolunk. D e egyáltalán nem biztos, hogy a novella hagyományos, drámai szerkezetét is
fölismerhetjük benne. Nem ismerjük föl. A történet által átfogott idő, tér és eseménysor mégis egy hagyományos novellának felel meg. Ugyanakkor semmi szerepe többé
a feszültség fokozásának, a lezárásnak, a hirtelen fordulatoknak. Mindezeknek a hiánya
tapasztalható. Ezeknek az átalakulásoknak a következtében a meglévő fogalmak nem
fedik a jelenséget, és újak után kellene nézni. Lehet, éppen a szöveg vagy a próza kínálkozik alkalmasnak az alternatív történetszerkezetek meghatározására.
Van-e értékrangsor a „rövidtörténet", az elbeszélés és novella esetében? A „pillanat
formái" mennyire divatosak manapság?
A fiatal elbeszélők művei arra utalnak, hogy határozottan korszerű és elterjedt
formáról van szó. A „rövidtörténet" nem honosodott meg a magyar szaknyelvben, pedig minden egyes nyelvben van megfelelője. A fogalomnak megfelelő jelenségekkel
azonban igen gyakran találkozunk, tehát van a kis formáknak aktualitása. N e m hiszem, hogy értékszempontból szembe lehetne állítani az említett formákat, szerkezeteket, inkább leíró céllal, a jelenségek számbavételének szándékával használjuk. Ezek
a formák egy bizonyos hagyomány ívét is kirajzolják: az elbeszélés felől haladt a történetmondás a novella irányába, és a novellától távolodva vált ilyen sokszínűvé, változatossá, töredékessé.
Ha már a formánál tartunk: sokáig szinte kötelező volt tartalom és forma vizsgálatának kapcsolata a műelemzés során. Időszerű-e ma még ez a szemlélet?
Mindenkor lesznek az irodalmi műveknek sajátos formakérdései és tematikus,
motivikus elemei, emblémái, toposzai. Ez azt jelenti, hogy bizonyos kis tartalmi egységek a különböző kultúrákból, különféle korokon át vándorolnak, és válnak az átvétel eszközévé. A mitológiai elem vagy akár a bibliai szimbólumok esetében nem le-

56

tiszatál

het elvitatni, hogy hoznak magukkal egy bizonyos történetmagot, vagy egy állandósult
képi, érzéki, értelmi jelentéstanaimat. Ezek tehát tanalmi elemek. A z ikonográfiái értelmezés éppen e műalkotás-mozzanatokra irányul. A másik vonulat pedig, a formáknak, műfajoknak, alakzatoknak a kérdései változatlanul poétikaiaknak mondhatók.
Más szóval létezik műfaji emlékezet, formai hagyomány. A műelemzésnek mindkét réteggel foglalkoznia kell, illetve a következő szinten arra kellene összpontosítania, hogy
azonosítsa a tanalmi mozzanatban a formaképző lehetőséget, és nyomon kövesse a formálás, fikcionálás szakaszait. A műegész összképe sajátos szintézisben mutatja föl a tematikus elem, a formanyelv és a formáló eljárás együttesét.
Fogarassy Miklós „egyperces esszékről" beszél Tbomka Beáta írásait elemezve. Ez is
a „pillanatok formáinak" egyike?
Szellemes megfogalmazás, de nem hiszem, hogy eljutottam egy olyan gondolati
tömörségig, ami ennek a fogalomnak megfelelhetne. Hogy vannak inspiráló példaképeim, az tény. N e m lehet különválasztani azt a különös hatást, amit egy-egy Kosztolányi prózai miniatűr, töredék, esszészerű kis följegyzés kivált attól a hatástól, amit
esetleg egy-egy versének rezonanciája jelenthet a befogadó tudat számára. Van a gondolatnak egy olyan tömör állapota, amelyben kristálytisztán ragyog. N e m feltétlenül
kell, hogy az aforizma vagy a bölcseleti töredék felé mozduljon ki az a fajta tömörség,
szikárság, ami számomra imponáló. Tehát lehet az élménynek és mindenféle esztétikai,
intellektuális tartalomnak is egy olyan különös, frappáns kifejeződése, ami formailag
csakugyan közelíthet a metszett prózai töredékhez vagy lírai sűrítéshez. Ez tehát egy virtuális, lehetséges műfaj, forma. Jó lenne eljutni az ilyen tökéletesség szűkszavúságáig.
Novellaállapotok című esszéjében állapítja meg az elmúlt évtized csehszlovákiai magyar elbeszélőiről írva, hogy nem érzik a kisformák kihívását. Mi lehet az oka e tartózkodásnak?
Ez az észrevételem nem általánosítható. Az említett kötet írásait olvasva tűnt föl,
hogy még mindig eléggé hagyományosan, ráérősen viszonyulnak a történetmondáshoz,
s nem az alakítás, megformálás gazdaságossága a jellemző vonás. Ma már, azt hiszem,
differenciáltabb a kép a magyar prózában.
Magyar Napló-beli interjújában a 10-es és 20-as éveket az avantgárd, a 60-as, 70-es
évek időszakát pedig a posztmodern korszakaként említi. A kettő között van a modern?
Es mi van ma?
A kérdés aktualitását bizonyítja az, hogy az idei debreceni irodalmi napok témája
is az volt, hogy merre tart az irodalom, az irodalomtudomány. N e m hálás dolog jóslásba bocsátkozni, hogy mi következik a posztmodern után. Egyébként ritkán érintem
a korszaktagolás problémáját, és nem véletlenül. A tapasztalat azt tanúsítja, hogy az
európai kultúrában viszonylag pontosan jelölhetők meg az átmenetek, korszakhatárok,
ugyanakkor más kultúrákban ez nem követhető nyomon. Tehát például nem lehet az
előmodern, modern, posztmodern sorrendet ily feltételezett ta|oltságban fölismerni.
A fogalomsor érvényessége tehát korlátozott. A z irodalom, a művészet és folyamataik
világa oly mértékben rendhagyó, hogy sok esetben lehetetlen és fölösleges is a korszakolás igénye. Az átfogóbb korszakokat, napmbb művészeti- és stílusirányokat, -irányzatokat körülíró fogalmakra nyilván szükség van, bár tudni kell, ezek nem meríthetik
ki a felölelt jelenségek sokszínfiségét. A 20. században annyira átszövik egymást a különböző tendenciák, hogy ma már végképp felismerhetetlenek azok a tömbök, amelyeket a századfordulón, századelőn a kiáltványokkal induló, majd kifáradó, lezáruló
irányzatok modellje jelentett.

,1996.április

57

Tolnai Ottóról 1994-ben megjelent könyvében említi Tolnainak Domonkos Istvánnal
írt „négykezes" poémáját, a MAO-POE-t. Manapság divatba jött ez a forma, gondoljunk
csak az erdélyi magyar irodalom olyan alkotópárosaira, mint Szilágyi Domokos - Palocsay
Zsigmond, Tompa Gábor - Visky András vagy Kovács András Ferenc - Tompa Gábor.
Mi lehet az oka ennek a „divatnak", és meddig őrizheti meg költői szuverenitását a közösen
írt költemény egy-egy alkotója?
Én ebben mindig játékosságot sejtettem. Két közel álló törekvésnek, szellemnek
vagy másfajta emberi kapcsolatnak mindenkoron volt igénye arra, hogy ily módon juttassa kifejezésre kapcsolatát. Rokonszenves jelenség ez, de nem hiszem, hogy divatszerúnek nevezhetnénk. Talán mint az egymás szellemisége vállalásának és támogatásának
megnyilvánulásaként kellene értelmeznünk.
A vajdasági magyar írók a 60-as évektől a magyar irodalom „élcsapatát" jelentették.
Ma, a délszláv háború ötödik évében a múzsák milyen viszonyban vannak a vajdasági magyar írókkal?
Nagyon komoly próbatételnek van kitéve a vajdasági irodalom. A nemzeti és
egyéni megmaradás kérdése egyaránt kockán forog. Ilyen esetben a szellemi, művészeti
kérdések háttérbe szorulnak. Éz a nagy töréspont hozta magával azt, hogy nagy szóródásra, elvándorlásra került sor. De remélhető, hogy ez csak átmeneti állapot, és erre
a térségre is várhat majd egy olyan időszak, amikor szabadon lehet jönni-menni, visszatérni és eltávozni, s a döntéseket nem befolyásolják kényszerhelyzetek. A mostani évek
mindenképpen nagy érvágást jelentenek, a sok fiatal értelmiségi eltávozása a Vajdaságból
az ott maradottakat is a helyzet átértékelésére és az értékek átrendezésére kell késztesse.
Lehetséges, hogy ez a tragédia motiváló tényezővé válhat?
Szerintem igen. A z egyéni sorsokat tekintve is nagy kihívás a jelen talajmozgása.
Én sem foglalkoztam korábban a gondolattal, hogy ez a térség ki-be vándorlásoknak és
szüntelenül nyugtalan történelmi változásoknak, nagy népi migrációknak a területe,
holott a családtörténetem is ebből áll. Visszamenőleg sem maradt egyetlen nemzedék
sem békességben a helyén. De nem szabad, hogy ez a szükségszerűségnek látszó adottság elkedvetlenítsen. Ellenkezőleg: arra gondolok, hogy mindezt egyfajta próbatételnek
és a megmérettetés alkalmának kellene felfognunk.
Budapest, 1995. november 16.

58

tiszatál

TANULMÁNY
DANYI

MAGDOLNA

A látomás Pilinszky János költészetében
A képi kifejezésmód retorikai alakzatait vizsgálva Pilinszky költői nyelvében foglalkozni kell a látomásos képi leírással, a látomásos megjelenítéssel, magával a látomással, mely költészete első korszakában viszonylag gyakran jelentkezik versei szervezőelveként. A Stigma, Trapéz és korlát, Senkiföldjén, Harbach 1944, Frankfurt, Aranykori
töredék, Impromtu, Jelenések és az Apokrif versekre gondolok, melyek jelentős részleteikben látomásos nyelvi struktúrákként, a költői képekben gondolkodás sajátos nyelvi
alakzataiként állnak előttünk.
A látomás retorikai alakzatának stilisztikai szakirodalma igen kicsiny, szövegelméleti, szövegnyelvészeti megközelítése pedig teljességgel hiányzik. Lausberg retorika-könyvében egyetlen helyen említi, az „eleven részletezés" („die lebhafte Detaillierung")4 egyik lehetőségének látja a „fantázia-élményt" („Phantasie-Erlebnis"), más néven víziót, mely „felidézi a jelen nem levő tárgyakat". A magyar stilisztika útja könyv
szerzői sem foglalkoznak vele elemzően, csupán elhelyezik a retorikai alakzatok között, miszerint „A látomás vagy vízió a túlzással rokon stíluseszköz. A költő nagyméretű, láncolatosan kapcsolódó képekben idézi fel a múlt eseményeit vagy bemutatja,
elképzelteti a jövőt."* 4 A Recnik knjizevnib termina irodalomelméleti szótár látomás
szócikkének a szerzője szerint „a látomás azokban a korszakokban és irodalmi irányzatokban tűnik ki, amelyekben a szubjektivizmus és az irracionalizmus dominál", így
a 20. században az expresszionisták költészetében, akik „hogy kifejezzék azt, ami „kívüle" vagy „alatta" van a logikai megismerésnek, „lényegi képekben" és az álomhoz hasonlítható metaforikus látomásossággal fogalmaznak.* 4 *
Pilinszky látomásos képi struktúráit elemezve mind e megállapítások kapcsolatba
hozhatók egymással, elfogadhatóak kiindulópontként a 20. század második felében
alakuló költői nyelv, költői nyelvi struktúrák értelmezésekor is. Más szavakkal,
Pilinszky ezekben a verseiben a hagyományos retorikák értelmében is látomásokban
fogalmaz, azaz „láncolatosan kapcsolódó fantázia képekben" idézi meg a „logikai megismerésen kívül eső" valóságot, melyre verseinek lényegi tematikája szerint apellál,
s amelynek megfogalmazására törekszik.
Pilinszky látomásos fogalmazásmódját értelmezve látomásainak dinamikus, dramatizáló jellemzőiről kell elsőként szólni, melyből következnek látomásai képi formáinak a jellegzetességei is, maga a sajátos látomásos megidézés jellegzetességei. Látomásainak legtöbbje kifejezetten dinamikus struktúra, s nem leíró, ez alatt leginkább azt
értem, hogy a képi leírást felváltja egy legtöbbször drámai eseménysor redukált képi
* Lausberg, Heinrich: Elemente der literarischen Rhetorik. Max Hueber, München, 1979.118.
Szathmári István (szerk.): A magyar stilisztika útja. Gondolat, Budapest, 1961. 477.
444
Dragila Zivkovic (szerk.): Recnik knjizevnib termina. Nolit, Beograd, 1985: 870-871.
44

,1996. április

59

jelzésekben való felidézése, melyben az érzékletesség és vizualitás megvalósításának az
igénye helyett a történések komplexitására, illetőleg a történések egyediességére, különösségére esik a hangsúly, s nem a látványra mint statikus minőségre. A látvány mint statikus minőség csupán egy-egy tagmondatot tölthet ki Pilinszky látomás-struktúráiban,
azaz csupán redukált jelzésként van jelen, miáltal azonban a látomásban a történések
részeként tudatosul. Vonatkozik ez azokra a látomásokra is, melyeket a fragmentárisoknak vagy kifejtetleneknek nevezek, minthogy a bennük kialakuló/megfogalmazott történések egymáshoz lazán kapcsolódva vagy épp izolált egyediségük határai
közé zárva jelennek meg, anélkül, hogy lineárisan egymásba kapcsolódva hierarchikus egészet alkotnának. Pilinszky egész verset alkot ilyen fragmentáris látomásokból,
ilyen például az Impromtu címú is, melyben eltekintve az első versszak vallomásos
jellegű, a látomásokat bevezető versmondataitól, minden versmondat egy-egy redukált költői képben fogalmazó látomás. A redukált képben a látványnak nem festményszerű, hanem inkább filmjelenethez hasonlíthatóan, mozgalmasságában való megörökítésére kerül sor: a látvány történik, s mint ilyen résztörténések kisebb-nagyobb számú
sorából áll.
Honnét e sok-sok látomás?
A víz felől kifordul éppen,
tündökletesen fiatal,
lebeg a hirtelen sötétben,
a part fele csap mosolya.
Tüzet fog messze pár vitorla.
Merőleges déli meleg
zuhog a szétszórt kabinokra.
A metaforikus-látomás közlésekben felidézett látvány(ok) a történések dinamikáját is jelölik, enélkül nem létezhetnének. Elmozdulásukban vannak jelen, úgy is mondhatnám, a látvány elemei aktív jelenlétük által megnevezhetek s megnevezettek. Aktív
jelenlétük azonban mindig a szubjektív értelmezés, a „belső látás" függvénye. A nehezen
megragadható dinamikus látvány megfogalmazására ezért gyakran csupán a metaforikus nyelvhasználat vállalkozhat, mint az idézett versrészlet mondataiban is. Pilinszky
látomás-struktúráiról szólva, nyelvi szerveződésüket vizsgálva szó szerint kell érteni
a lausbergi meghatározást, miszerint a látomás a „fantázia-elmény" kifejezője. Pilinszky
nem bízik a részletező költői leírásban, amikor a szubjektív tudomásulvételről van szó;
ő az elemek dinamikus szerveződését akarja rögzíteni a létjelenséget vagy valamely
gondolati létminőséget megfogalmazó versmondataiban. „Fantázia-élményként" értelmezni Pilinszky dinamikus költői képeit annyit jelent, mint tudatosítani, hogy a történő
látvány a szubjektív értelmezés eredménye, amikor is az értelmezés voltaképpen a történések) megnevezése.
Látomásban fogalmazni Pilinszky számára a létszituációnak a maga egyszeri alakváltozatában való megidézését jelenti, annak a befogadása vagy az emlékezés „pillanatában", esetleg a képzelet távlatából való újrateremtését, s erre az itt elemzett „élő
kép" nyújt lehetőséget. Figyeljük meg ezt a Harbach 1944 vers első két versszakában:
Újra és újra őket látom,
a hold süt és egy rúd mered,
s a rúd elé emberek fogyja
húznak egy roppant szekeret.

60

tiszatál
Vonják a növő éjszakával
növekvő óriás kocsit,
a testükön a por, az éhség
és reszketésük osztozik

A látomásban, akár az álomképben, a felidézett látvány minden eleme aktivitásában megnevezett, ezáltal lesz kifejtett, nem pedig tulajdonságjegyeinek megnevezése által. A versnyelvi felépítésben az igei-állítmányi szerkezetek dominálnak, még azokhoz
a főnevekhez is cselekvést jelölő igei-állítmányi prédikáció járul, melyek jelentésüknél
fogva nem lehetnek cselekvő alanyok („egy rúd mered", „testükön a por, az éhség / és
reszketésük osztozik"). A jelzői prédikációk közül csupán a „szekeret", illetve a „kocsit"
minősítő, szinonima értékű „roppant" és „óriás" jelzők tekinthetők a főnevek jelöltje
tulajdonságjegyei hordozójának, melyek jellemző módon nem a leírás, hanem a túlzás,
a felnagyítás eszközei, s a „kocsira" vonatkozó igei eredetű jelzői prédikációval („növekvő") együtt az irrealitás irányába hajlítják el az állítást.
A látomásos leírás kivételesen megrázó példaverse a Frankfurt című vers, melyet
terjedelme miatt nem írhatok fel s nem is vegezhetem el komplex elemzését, csupán
néhány elemi megjegyzést/megfigyelést tehetek a vers, s ezen belül a látomás nyelvi
megszervezettségére vonatkozóan. A vers nyolc nyolc soros versszakból áll, s az első
versszak versmondatai az emlékező elbeszélői magatartását revelálják („A folyóparton
üres homokbánya / oda hordtuk nyáron a szemetet." stb.), mégpedig annak az emlékezőnek az elbeszélői magatartását, aki a helyszínt, majd a történést alkotó elemek
pontos, hiánytalan megnevezésére törekszik. Az első versszak többszörösen összetett
második versmondatának utolsó tőmondatában („az első éhség máris támadott!") ezért
hat a váratlan váltás erejével az „éhségét" megszemélyesítő metaforikus állítás, mely
egyben a verset alkotó látásmód témaszavaként tudatosul. A második versszakban az
emlékező magatartás az elbeszélő reflexív magatartásával egészül ki, amikor is az emlékezés hitelességét többé már nem a hiánytalan megnevezés, hanem a megnevezett dolgok értelmezése biztosítja, s az éhség megnyilvánulására vonatkozó paradoxális és metaforikusán megszemélyesítő költői állítások, melyek lexikájukban a létszituáció felfokozottságát és fokozhatatlan kiélezettségét jellemzik.
Míg az első versszakban az emlékező magatartást hitelesítő nyelvi struktúrák
többes szám első személyben íródtak, a második versszakban a reflexív magatartás az
elidegenített, többes szám harmadik személyben megidézett dolgokra vonatkozik.
Szándékosan használom a dolgok kifejezést, minthogy az emberi résztvevők megnevezése helyett a kiélezett szituáció („osztozkodás a hulladék kövérjén") elevenedik meg
a szituációt alkotó elemi dolgok felsorolásában s a történések értelmezésében. A z emberi
résztvevők jelzésszerűen, metonimikusan megnevezettek („a helyezkedő hátak terrora"),
merőben személytelenül vannak jelen, az éhség megtestesítőiként. Ez a személytelenség
a továbbiakban megszűnik, a harmadik, negyedik és ötödik versszakban ők lesznek, többes szám harmadik személyben fogalmazva, a versmondatok alanyai. A versmondatok
(mindhárom versszak két-két összetett mondatból áll) az ő léthelyzetüket világosítják
meg - mégpedig a látomásos megnevezés eszközeivel. A Pilinszky költészetére jellemző
látomásossag egyszerre idézi a dinamikus, a történő látványt, s párosítja azt a reflexióval, az értelmezéssel, nem a képi érzékletességre, hanem a létszituáció teljes megfogalmazására törekedve.
Belevesztek a porba és piszokba;
az egész kocsi bőgve reszketett,

,1996. április

61
a. szívüket a moslék elkeverte
és összemosta eszméletüket.
A tele kannák mélyire kotorva,
hogy szemük-szájuk elborult vele,
belehaltak az eleven lucsokba,
és föltámadtak fejjel lefele.

A történő látványt megfogalmazó állítások s a reflexív közlések egyenértékű részei a látomásnak, együtt alkotják a látomásos leírást. A költői állítások, mind a történéseket megfogalmazóak, mind a reflexívek, a belső látásmódot hitelesítik, s mint ilyenek teljesen szabadon alakulnak, a költői énnek a létszituációra való rálátását, felfogását kell kifejezniük. A kifejezés pontosítása, hitelesítése érdekében a költő nem riad
vissza a túlzás nyelvi eszközeitől sem, paradoxális, sőt abszurd tényállások, történések
megnevezésével kísérelve meg kifejezni azt az elmondhatatlan iszonyatot, ami a kiéhezett emberrel megtörténhetett, megtörtént: egyéniségükről, már-már ember-voltukról
kellett lemondaniok ahhoz, hogy életben maradjanak, mi több, kényszerű „üdvösségüket" leljék a mocsokban, amit már-már állati éhségükben s már-már állatmódra felfaltak. A három versszak látomásos nyelvi struktúrái ennek az elállatiasító éhségnek
a megjelenítései, pontosabban az éhség kitöltésének, a szervezet kielégülésének egymásba
kapcsolódó, folyamatként bemutatott látomásos megjelenítései.
A hatodik, hetedik és nyolcadik versszak versmondataiban a többes szám első
személyű közlésmód tér vissza, ám az emlékező elbeszélői magatartását továbbra is
a belső látásmód irányítja, melynek tárgya a többes szám első személyben fogalmazó
költői énnek a látomásosan megidézett látvány s eseménysor döbbenetétől való szabadulni akarása. Ez a szabadulni akarás, mint érzelmi magatartás közvetlen idézetekben is
megnyilvánul („akárhová, csak szabadulni innét!" stb.), melyek ugyanakkor az emlékező magatartásnak ellentmondva a múlt tényei közt elhelyezett emlékkép (az egész
versen végigvonuló következetes múlt idő használat) jelen idejű érvényességét hitelesítik, s közvetve az alkotás, az újra átélés pillanatát is revelálják, minthogy az idézetként
értelmezett érzelmi töltésű felkiáltások formálisan nem idézetek, hanem csupán a látomásosan megjelenített szituációra vonatkozó expresszív állásfoglalások. Míg a harmadik, negyedik és ötödik versszakban a látomásos megjelenítést a belső látásmód
nagyfokú s fegyelmező erejű koncentráltsága valósította meg, s mintegy megidézte
a „falás" egzaltált állapotát, addig az utolsó három versszakban a felidézett létszituációtól, létvalóságtól való szabadulni akarás az expresszív közlések mellett egzaltált fragmentáris látomásokban nyer alakot, melyek a tényleges szabadulás, mint emlékkép,
útját, irányát, módját fogalmazzák meg. E fragmentáris látomások az emlékező elbeszélői magatartását helyettesítik, s kifejtetlen képiségükben annak zaklatott állapotára
utalnak. A megállapodni nem tudó belső látás emlékképeinek a regisztrációi, oly
módon, akárha a felfokozott érzelmi magatartás, jelenlét jelen idejű történésvonatkozásairól lenne szó. A többszörösen összetett, négy-négy verssoron át húzódó versmondatokat egy-egy verssornyi terjedelmű, illetőleg két, esetleg három verssort kitevő, legtöbbször két tagmondatból álló versmondatok váltják fel. A reflexív magatartás a történő látvány elemeinek a megnevezésére korlátozódik („Köröskörül a mozdulatlan bánya." stb.), s a történés(ek) értelmezése egy-egy paradoxális és metaforikusán megszemélyesítő állításban („s a deszkaközök sortüze után/a kertek alól kiájuló hőség...")
következik be.

62

tiszatál

Az utolsó versszak vers mondataiban megfogalmazódó fragmentáris látomások
annyiban különböznek az előző két versszak közléseitől, hogy ezek már nem a szabadulás útját jelenítik, hanem az előző versszak utolsó sorában bevezetett új létminőséget, „a hirtelenül ránkszakadt magány" képzetét s létszituációját értelmezik. A z érzelmi
magatartás egzaltált közlései helyett akárha az emlékező elbeszélői magatartása formálná a versmondatokat, ám azok változatlanul a belső látásmódot hitelesítik, leírások
helyett a belső látással reflektált látvány fragmentáris látomásait hozzák létre: a szabadulás extenzív életvágya után a teljes elsötétülésként megidézett kiégettség, kiürültség
egzisztenciális élményét fogalmazzák meg.
A vers komplex elemzésekor külön kellene foglalkozni az egymással szembeállított látomásstruktúráknak a verskompozíció egészét illető szervező szerepével, vagyis
azzal a kohéziós jelenséggel, ahogyan az emlékező elbeszélői magatartása versszakonként, illetőleg versszakokat tömbösítve átalakul, s létrehozza a látomásos megjelenítés
újabb és újabb alakváltozatait. A látomásos megjelenítés vizsgálata ugyanakkor egy
a nyelvi mikrostruktúrák felépítését s kapcsolódását leíró elemzést igényelne, miáltal
a legkisebb közlésegységek, s ezen elemi közlésegységek nagyobb egységekké való szerveződésének a jellemzésén át értelmezhetnénk Pilinszky költői leírásoktól idegenkedő,
látomásosan megjelenítő belső látásmódját.

UTASI CSILLA

A pokol pannon tengere
TOLNAI OTTÓ ÁRVACSÁTH CÍMŰ VERSCIKLUSÁRÓL
Tolnai Ottó árvacsáth című versciklusában az elszigetelt, egyedülvaló pillanatot
helyezi szemlélete középpontjába. Az árvacsáth nyitódarabjában állnak a következő
sorok: „a pagodáig kellene átvonszolnom magam / ám pontosan érzem / az ilyen dolgokat mindig pontosan / érzem a makk / a makk ütését nem bírnám elviselni / a nagyobb ütést igen / a legnagyobbat is / a föld az ég a nap ha rám zuhanna / ha rám zuhanna a föld az ég a nap / mint minden pillanatban ahogy rám zuhan / a föld az ég
a nap az égő / azt igen / a legnagyobbat elviselném / ám a makk / a makk ütését nem".
Az úr keserű kis márványtermései a versben Babits Esti kérdésének záródilemmáját ismétlik meg. A nem és a faj fogalma a világon csak egyszeri példányai sokaságaként létezik. A z élővilág nemeinek és fajainak individuális léte nem értelmes, mert az individuális létezésükben egyedül a nem és a faj jegyeinek való megfelelés az értelem. A versbeni
legnagyobb (a föld az ég a nap) a létezők olyan válfajához tartozik, amelyekből egyetlenegy van a világon, az egyetlen példány pedig szemmel beláthatatlan, áttekinthetetlen
mennyiség, amiből az következik, hogy nem más, mint az értelem percepciós alakja.
„Alig néhány nap választja az aranyeső / csak rám ne fagyjon / csak rám ne fagyjon égő arany / / a művészetek égő aranya már úgyis rámfagyott / / alig néhány nap az
aranyeső robbanását a japánbirsétől / s akkor már itt az orgona is / futsz / kifutsz
akárha valami mennyei aknamezőre" - írja Tolnai Ottó, egy másik versben is a robba-

,1996.április

63

nás képzetét idézve: az agavé virágot explodál. A maradéktalan megsemmisülést követően, sőt a robbanással egyidejűleg, azzal egylényegűen a habos könnyűség képzete keletkezik. A mennyei aknamező a fönti, az égi szférájának terepe. A lenti, a pusztulásra
ítélt és rothadó sötétsége áttűnik az égin. A lírai én kijelenti: „nézem hogyan ássák /
a bakelitpatákká mocskolt / gombaszattyán simik / az ég kék gödrét / kubikolják az
azúrkloákát". Az ég felé kapálózó, a természetes nehézkedését vesztett láb mozgása
nyomán az azúron átüt a sár és a szenny. A fönti szféra ennek következtében a lenti
jegyeit veszi magára, a lenti változatlan, bomló minősége pedig a negatív megváltás dimenziójáig tágul ki. A lírai én szemlélődő magatartása ellentétes az élet föltétlen igenlésével, vagy legalább semleges e vonatkozásban, kerül, nem érintkezik az élet igenlésével.
A versszférák kettősségét és egymásba zártságát a lírai én állapotának kettőssége
tükrözi. Tolnai Ottó költészete a gerilla természeti lényén és Wilhelm empirikus alakján át érkezett az árvacsáth versénjének állapotába. Wilhelm nárcizmusa tökéletes,
egyes szám első személyű megnyilatkozásaiban és önmagáról vagy környezetének szereplőiről mondott véleményeiben, kommentárjaiban egyaránt. A világa, amelynek ő
a centruma, a wilhelmi nyelv határaival esik egybe. Az idő múlásán kívüli világ a Wilhelmé. A Wilhelm-dalok A fekete wilhelm című fejezetében a budi vasrózsája a költészet
túlnyúlását, a wilhelmi életforma megfinomodásának lehetőségét jelzi.
Az árvacsáth urbánus környezetének időbelisége történetibb, de efemerebb is
a Wilhelm-dalok falusi-tanyai miliőjénél. Az árvacsáth valaha élő, de mostanra elmúlt,
elveszett kulturális jegyekre támaszkodik: kész stilizációval dolgozik. A Wilhelm-dalokban a versszubjektum beszédével egyszerre keletkezik a wilhelmi nyelv stilizáltsága.
Az árvacsáth nyelvi egységében a régit, a századeleji nyelvállapot stilizációs és frazeológiai jelenségeit az új, Tolnai Ottó költői nyelve értelmezi, miközben az új Tolnai
költészetéhez mérve sokszor maga is régi, az életmű korábbi motívumaihoz nyúl vissza.
A hasonmás kialakulásáról Ottó Weininger esetében Paul-Laurent Assoun Der
perverse Diskurs über die Weiblichkeif című tanulmányában azt állapítja meg, hogy:
„A zseni és a tisztaság semmiképpen sem az utolsó pillanat kényszermegoldásai, hanem
a szexualitáson át vezető kutatás eredményei. Szemmellátható, hogy a nárcisztikus viszszahúzódásnak éppen ezen a pontján jutott Weininger élete zsákutcába. Ugyanis a valósból visszavonuló szubjektum, aki csak önmagát képes immár szeretni, egy kizárólag
a szubjektum megszüntetésére korlátozódó másságra bukkan: az »altér ego«-ra, a hasonmásra, akiben Ottó Rank a nárcisztikus vágy űző „totem"-jére ismert. Szemtőlszemben géniuszával, Weininger az utolsó próbatételt állta ki, melyben a halhatatlanság féktelen vágya imaginárius ellenfelére talál: a halálra." Paul-Laurent Assoun az
anekdotát idézi, amelyben röviddel suiciduma előtt Weininger a következőket jelenti
ki: „Gondoltál-e már a hasonmásodra? S ha most megjönne? A hasonmás olyan lény,
aki valakiről mindent tud, aki azt is tudja, amit senki sem vall be!"
Az árvacsáth egyenletes intenzitású folyamatként, a naplóforma nyitottságában
írja le Csáth Géza pusztulását. Csáth Géza életpélda a lírai én számára. A leírt vagy sugalmazott folyamat intenzitását föltétlen tudatossága adja. Csáth Géza egészében tudatában volt önmegsemmisítő élete következményeinek és árának. Az árvacsáth formai
feszültségét éppen az a tényállás gerjeszti, hogy a ciklus versénje tudja, ismeri Csáth
Géza bukásának pontos lefolyását, amit a megszólaló a beszédhelyzet meghatározatlan
jelen idejében még nem ismerhet, hiszen mindannyian tudomásul vesszük a véget, de
ismeretünk nem lehet róla. A lírai énnek és hasonmásának közös élettávlata az a közeg,
amelyben az életpélda-viszony feloldódik, elenyészik.

64

tiszatál

A weiningeri megkülönböztetéssel élve megállapítható, hogy nem Csáth Géza
Tolnai Ottó hasonmása, hanem valójában Tolnai Ottó Csáth Géza alakmása. A versszubjektum e különbségnek egészében tudatában van, egyik versében ugyanis ezt kérdezi: „mondd désiré ki az a költő / aki megállás nélkül azt sugdossa nekem / aki egész
opusát erre a refrénre építi / árvacsáth".
„Tollam moccanatai abszolút semmisek / homályos gyerekkori emlékek" - állítja
Tolnai Ottó, a legkisebb mozdulatok regisztrálását tűzve költészete elé. A vers e felfogásban nem az ünnepélyes és kivételes megnyilatkozása, és nem a mindennapi tapasztalat átlendülése a szakrális tartományába, hanem a „kicsit mondás" alig-cselekvése.
A versírás veszélyes, önveszélyes, szankciókat maga után vonó mozdulatok sora.
A költészet megmozdulásai a versbeni kijelentések aktusaival azonosak.
A gyerekkori emlékek abból a korszakból származnak, amelyben az érzékelésbe
még szinte alig avatkoznak értelmi előfeltevések. A gyerekkori emlékek erejének és
élességének oka éppen abban keresendő, hogy a gyerekkori benyomások utólag nyernek fogalmi magyarázatot, s egészen sohasem kerülnek a fogalmak uralma alá, minden
későbbi erős élmény viszonyítási alapjává lesznek.
A versciklus alteregó-hőse elbeszélt életeseményei vonatkozásában, tájleírásai eredetét illetően, valamint a nyelvvel való bánásmódjának animisztikus-mágikus jellegében mutat infantilis sajátosságokat. A lírai szubjektum számára a szóalak és a szójelentés elválaszthatatlansága egyike a legdöntőbb tapasztalatoknak, szójátékai és felismerései választott kiindulópontja, „az úr azúrba oldotta arcát" - mondja; a kisbukó főnévi
jelentését, a madárfaj nevét a szó folyamatos melléknévi igenévi jelentésébe váltja át;
Nagykanizsa nevének példájára a bácskai helységnév, Ludas nevéből önmagát minősítő
jelzőt farag (nagyludas).
A kisgyerek a természet képeihez hasonló értékű képként, távoli szereplőként jelenik meg a versek terében, csontkorcsolyát viselve lila, meztelen talpán és aranykacsákat ütve a befagyott tó jegére.
A versciklus istenképéhez antropomorf vonások, mozdulatok tartoznak: „az első
nyári zápor / ki merné állítani /nem isten megnyilatkozása / hűs beszéde / innen asztalomtól hallgatom / nézem / gyermek leskelődik így / lesekedi az istent", „a szél egyszerre csapta arcomba a szil miriád selyemtallérját / egyszerre képelt fel noha már képem nincs is / egyszerre a teremtő miriád üres selyemkesztyűjével". A z istenképzethez
való viszony az egyedülálló, elszigetelt pillanatban, a versciklus központi mozzanatában nyer formát. Az istenviszony alakot öltése az akaratot fölfüggesztő gyakorlatot
feltételez, ráhagyatkozást a látványra, arra az összhangra várakozón, amely a szemlélőtől függetlenül következik be a látvány és a nézője között. Ez a várakozás és figyelem
valamiképpen a természeten való uralom jegyében is születik, ahogyan az uralom
a természet fölött a görög értelemben vett emberi mértékével, a kezdettel, az arkhéval
esik egybe. De a gyerekkori eredendősége különbözik a görög arkhétól, hiszen nem
abszolút érvényű, mindig csak individuális.
Az istenképzethez való viszony megtestesülését a ciklusban a kék színárnyalatai,
az indigó, a kékes lila, a gutalila, az olajos lila és az azúr jelölik. A képzőművészeti képeken a színek mezőinek valóságos elkülönülését a képfelületen csak a közeli látás fedezi föl. Az árvacsáth kék árnyalatai festői értelemben, tehát elvonatkoztatás nélkül
absztrakt formái a látvány megtestesülésének.

,1996. április

65

A jég, a gombaszattyán simi, a porcelánnadrág, az angóra sál, a palicsi női fürdő
körül a nyárpehely, a hóban hempergő meztelen nők (a szecesszió képzőművészeti
ideáljának megfelelően az idomok teltségével és kerekségével, morbid krétafehérségével
kitűnő testek, s melyek az ornamentális felfogásnak megfelelően különösen simának,
rugalmasnak, de nem izomszerűnek tetszenek) a fehér szín kitüntetett szerepéről tanúskodnak a ciklusban. A puha, a könnyű (a pitypang és a szil termése), a porzó hó
a napon (az angóra és a nyárpehely) szétomló, atomizálódó jellegük ellenére zárt teret
hoznak létre, amelyet az anyagmegmaradás törvénye látszik irányítani.
Rudolf Kassner a harmincas években írott az egyéni és a közösségi emberről
szóló tanulmányában az antik ember sorsképzetével összefonódó erény fogalmát a modern kor (egyénekre és tömegre szétbomló) emberiségének sikerességként felfogott boldogságfogalmával állítja szembe. Az emberi antik mértéke zárt világképet teremtett,
amelyben a tárgyak egymástól állandó, változatlan távolságban helyezkednek el, a közöttük lévő teret meg üresség tölti ki. Az antik emberképet mértani formák, a kör és
a gömb jelképezik. A modern embernek saját élete van, s ebben a végtelennel kénytelen számolni. A világ fölötti uralom helyett a világ fölötti hatalom az osztályrésze.
Tolnai Ottó lírájának helyesbítő, elbizonytalanító, árnyaló eljárásai nem biztosítják, nem tartják lehetőnek a természeti leírásokon a kezdet, az arkhé értelmében vett
uralmat. A ciklus hasonmás-szituációját ezért az antik és a modern, az egyéni és a közösségi törésvonala határozza meg legerőteljesebben.
N e m véletlenül négy rövid, a gerilladalok megoldásaira emlékeztető vers foglalkozik a kollektívum vonzáskörének „pontosításával", hiszen a gerilla maga is alapvetően kollektív lény: „kéklilán izzó hosszú / tövisben gyönyörködtem / és csak a felébredés előtti pillanatban / értettem meg egy pápua fújta át szívemen / a lehető legroszszabb irányba ugrottam: felébredtem". A ciklus szereplője, a pápua, a történelem előtti,
eredendően közösségi ember képmása, ugyanakkor az idézet állításában az álomé is.
Az eredendően közösségi ember ártatlan; az ősember kulturális állapotában lévő pápua
vérszomja felelősség előtti („az a pápua mégiscsak fújta / de nem mint gyilkot fújta /
hanem mint pitypangot fújta / a semmibe mélázva a pöszmet ejtőernyő után"), a modern tömeg embere pedig a felelősségtől menekülve áthárítja tettei következményét
a közösségre. A pápua-fújta tüske Krisztus kereszthalálának attribútumait viseli magán
a ciklusban, az egzotikum árnyalatában fénylőn. A vers negyedik változata visszakanyarodik az elsőhöz: a fal felé leugrás az álom terében szabad térség a menekülő
előtt, a felébredés mozzanatában változik valós akadállyá. Az ébrenlét, az élet idejében
következik el a közösségivel való szembesülés alkalma, ahol a „leghegyesebb tű is
tompa, mint a fal".
„Kiket legjobban szerettem / relatíve könnyen mészároltam / ám a bűzös nagyvadat / magamat sehogyan sem sikerült leteríteni / még mindig futkos ligetről ligetre /
a kapitális agancs-fogas" - állítja önmagáról a lírai szubjektum. A bűzös nagyvad, a kapitális agancsfogas, a másik vers farkaslénye („senki jegyzi meg a tanárnő / senki sem
nyúz így / mintha szaténkesztyűt húzná le blazírt pofával / senki sem nyúz így fehér
egérkét rút varangyot / ki varrt fordulok bokáig láthatatlan varangy- és látható fehéregérkevérben váratlanul a tanárnő felé / ki varrt kérdem még blazírtabbul / és a tanárnő máris fut ki sikítva / ki varrt tán éppen ön tanárnő az én farkaslényemre szatén
emberbőrt"), a felboncolt fehéregerek ás békák, a gerendára felszögezett denevérek,
a megpörkölt bagolylepke, a légy és a csótány a kollektív területe felé hatolás, a terület
meghódításának minden következményével. Az állatkínzó eggyé válik áldozatával, bar "

66

tiszatál

nem a részvét és a szánalom okán, hanem mert korlátlanul saját tulajdonságává teszi,
hasonltja azt, ami az állat szenvedésében föltárult előtte, amiért az élveboncolást végrehajtotta. Csáth Géza elbeszélésében, az Anyagyilkosságb&n a bagoly a „ház, amelybe
a Kín beköltözött". A bagoly éjjeli, rejtőzködő madár, testrészei életmódjához alkalmazkodtak, a tolla színe, a bőrrel és szaruval fedett részek sápadtsága, a nagy szeme.
A legtávolabbra esik a megehető állatoktól (háziállatok közül a macska és a kutya ebből
a szempontból a belsejük hasznavehetetlensége és külső alakjuk megszokottsága, háziassága közötti kontraszt borzalmas izgalma miatt végzik a kínzó kése alatt életüket),
kora meghatározhatatlan. Az egész állat visszataszító, mert a főzés legföljebb a csontvázát juttatja elő, nincs olyan közbülső fokozat, amely elfedné, elkendőzné a toll nélküli test alapvető iszonyatosságát. A kín tudásszomja és egyben a szenvedély tudásvágya vezérli a novella főhőseit, a Witman-fiúkat, akik jellemzően ketten vannak,
majdnem egykorú testvérek. Az elbeszélés e kettősséggel csírájában elfojtja, megkerüli
a személyes felelősség kérdését.
A kínzás mint a megismerés útja tudatosságot tételez fel, amint a sikerességben
megtestesülő boldogság is tudatosságot, a vágyott értékek, a kitűzött célok maximális
ismeretét követeli meg.
A kollektívumon át vezető út tudatossága: a versszubjektum bűnösségének és tisztaságának kérdését veti föl. A versént az azúr nyakkendőjére zuhanó sárga agysár veszélyezteti. Egy másik versben isten nagybertájának záp lövedékeként a föld fekete szívét
lövi. A testi romlásként megnyilvánuló bűnösség a földi szféra, a földi élet sötét oldalává,
a földi élet eleve sötét oldala pedig a szubjektum részévé, háttérdimenziójává válik.
Csáth Kafka novellájának hősével szemben nem álmában, alvás közben változik
át bogárrá, hanem megütközik a csótánnyal: „letépi a korcs szárnyakról / sosem is repült volna fel / sosem is repült volna fel a férge / letépi a csillogó bakelitpáncélokat /
magára kötözi őket / térdepelve leszereli / / hisz állandóan zsebében / a nikkel browning mellett a kis nikkel gurbli / / térdepelve leszereli mind a négy korcsolyát / az isteni CSÓTANY-féle pörge korcsolyákat / amilyenekkel désirével firkálták palics /
aranykacsás kék páncélját / és felszereli dagadt lábára / felszereli remegő lilakörmű kezére / önfeledten bógnizik / fel-felsiklik az aranyfalakra / csörömpölve zúzva szét
a műszerszekrényt / kadétugrásban érkezik egy feszty-nyomatra (golgota)".
A korcsolyázás motívuma a Prózák könyvének korcsolyázó figurájára mutat, akiben Bosch Szent Antal megkísértése című képének háttéralakjára, a Pokol hírnökére ismerünk.
A cikluson átível a versénnek és hasonmásának Jézus személyével való azonosítása: Csáth Géza életének lefolyását a kereszthalálra utaló jelek kísérik. A z azonosítás
nem Csáth Géza önismeretében, hanem a versén és hasonmása önismeretének közös
tartományában folyik. Csáth Géza életről való tudása rekonstruálhatatlan, közölhetetlen és áttekinthetetlen tudás a lényege szerint, mert rajta kívül senki sem ismerhette
a formát, amelyben a benyomások megjelentek előtte, és annak az alakját sem, ahogyan
reagált a tényekre. Az írásait ennek ellenére körülöleli önpusztítása radikalitásának valamilyen aurája. Ahogyan a versén fogalmaz: „töltőtollával akárcsak az én tűimmel /
sokszor meglestem klorofillt von ki / klorofillt fűből-fából / sefűsefából / / désiré klorofillal ír / most majd ciánnal szívja teli a tollát / hogy megírja, mi pitizésnek mégsem
volt mondható / megírja betyár pusztulásom".
Friedrich Nietzsche Antikrisztus3 című könyvében Jézus lelki típusát rajzolva legfontosabb jegyének a valóság ösztönös gyűlöletét és minden ellenszenvesnek, ellensé-

,1996. április

67

gesnek, behatároltnak kizárását tartja a kedélyből. Roppant szenvedésre való képesség
és könnyen ingerelhetőség jellemzi Jézus lelki alkatát Nietzsche szerint, ami minden ellenállást, ellenszegülni kényszerülést nyomban elviselhetetlennek érez. Jézus magatartásának kulcsa annak a mélységes érzéke, hogy hogyan kell élni ahhoz, hogy „az égben" érezzük magunkat. A „mennyek országa" a szív állapota. A szeretet az egyetlen,
a végső élet-lehetőség. Amit állítása szerint Nietzsche Jézusból, a „nagy szimbolistából"
egyedül ért, az az, hogy Jézus kizárólag a belső valóságot ismerte el valóságnak és igazságnak, az „élet", az „igazság" vagy a „fény" a belső megnevezése, minden egyéb, a valóság, a természet csak jel, a hasonlítás lehetőségé.
Jézus nemet mond az életre. A krisztusi és a némileg más indokú buddhai nemet
mondással szemben Nietzsche az életre való igent mondást állítja a dionüszoszi tragikus költő alakjában, aki nem a katarzis tisztító erejében, hanem az élet legsúlyosabb és
legkegyetlenebb ellentmondásaira igent mondva kerül túl a félelem és a szánalom érzésén, maga válik a létezés örömévé, amely a megsemmisülés fölött érzett örömet is magába foglalja.
Jézus a Nietzsche-féle leírásban nem áldozat. Amennyiben az életben a belső valóság az egyetlen érvényesség, akkor a kínhalál a belső valóság tapasztalata, ami azt is
jelenti, hogy Jézus éppen nem a nem tudás, hanem megfordítva, a tudás értelmében
ártatlan.
A hasonmás és a versbeli szubjektum közös életmélységét azonban a vég pontos
lefolyásának nem ismerése jellemzi; a közös emberi életet a végtelen, és nem a kezdet,
az arkhé szerinti megtestesülés alakítja.
Csáth Géza vállalt életútja közelebb van a dionüszoszi tragikus költő eszméjéhez,
mint a nietzschei Jézus-arcképhez. A versbeli szubjektum Csáthról való tudásában
azonban a kettejük élettávlatának azonos bizonytalansága a dionüszoszi tragikus költő
alakjára rávetíti Krisztus vonásait.
Az arkhé szerinti megtestesülés ellentmondása ezáltal visszavetül erre a költészetre; az árvacsáth verseiben a természet könnyűsége mögött mindig ott van a vérszomj és a rothadás.

JEGYZETEK
1. Paul-Laurent Arroun: Der perverse Diskurs über die Weiblichkeit. In: Otto Weininger. Werk
und Wirkung. Hrsg. von Jacques Le Rider und Norbert Leser, Österreichischer Bundesverlag, Wien, 1984., 192.
2. Rudolf Kassner: Der Einzelne und der Kolektivmensch. Hrsg. von Ernst Zinn und Klaus E.
Bohnenkamp, Neske, Pfullingen, 1977.
3. Friedrich Nietzsche: Der Antichrist. In: Werke. Kritische Gesammtausgabe. Hrsg. v. Giorgio
Colli, Mazzino Montinari, 6. Abt. 3. Bd., De Gruyter, Berlin, 1969.

68

tiszatál

NÉZŐ
KÜRTÖSI

KATALIN

Montreáli anziksz
Sokan délszaki tájakra vágyódnak, ősi kultúrák színhelyeit keresnék fel, ha álmaik utazásáról esik szó - számomra a célország Kanada, s ez meglepőnek tűnhet, hiszen ez az észak-amerikai ország pár éve még csupán fennállásának 125. évfordulóját
ünnepelte. És egyáltalán, mit lehet csinálni egy olyan helyen, amit Voltaire a Vademberbea pusztán pár hektárnyi hómezőként emleget? Ahol nincsenek évszázados műemlékek - van viszont végeláthatatlan préri, égbenyúló csúcsok, kopott röghegységek, tavak tízezrei és erdőrengetegek. És van két alapító nemzet, több tucat etnikum - és indián, meg eszkimó törzsek. Két hivatalos nyelv - az utcákon mégis bábeli hangzavar.
Felhőkarcolók, posztmodern üvegfalú épületcsodák - és kétszázéves kikötői utca. Modern művészet - és eszkimó szobrocskák bálnacsontból. A hatalmas, változatosságban
gazdag és ellentmondásoktól sem mentes ország méretei, kiismerhetetlensége okán vonz.
S az országon belüli ország, Québec tartomány talán még inkább. Az utóbbi időkben
szeparatista törekvéseiről híres provincia lakosságának csaknem fele Montreálban,
a Szent Lőrinc folyó szigetén zsúfolódik össze. Kozmopolita nagyváros, amit a tartományi székhely, Québec városa nem is tart igazán québecinek, hiszen itt is a francia
ugyan a hivatalos nyelv, de több százezer angol és olasz ajkú is él a városban - hogy
a görögök tízezreiről és a hozzávetőlegesen nyolcezer magyarról ne is beszéljünk.
Az utóbbi időben évente volt szerencsém felkeresni Montreált - a város neve
egyesek szerint királyi hegyet jelent, a város központjában emelkedő Mount Royalra
utalva - s töltöttem el pár hetet, vagy éppen félévet. Nehéz emiatt elválasztani az idelátogató turista élményeit a huzamosan e városban dolgozó kutatóétól. Sokadszor
visszatérve már nem ámulok el újból az olimpiai stadion pókhálószerű tetőszerkezetétől - pedig a világ legmagasabb ferde toronyszerkezetén lévő kilátóból a nap minden
szakában feledhetetlen kilátás nyílik a környékre: a méltóságteljesen hömpölygő Szent
Lőrinc folyóra, ami kétszáz kilométerrel arrébb már majd tíz kilométer széles, majd
megint összeszűkül a Québeci erődítmény alatt; a folyón túli hegyekre, amelyek kedvelt síparadicsomként ismertek, éjszakánként kivilágított lesiklópályákkal. D e az óváros kikötői negyedét sosem lehet kihagyni. Megannyi kellemes emlék kötődik hozzá:
a Notre Dame székesegyházban felzendülő orgonaszó (milyen furcsa is e jellegzetesen
európai hangszer az Újvilág lüktető metropolisában), ami betölti a dúsan faragott, fával
borított boltíveket. Lent, a folyóparton télen hatalmas hajók tanyáznak, mögöttük az
Habitat építőkockákra emlékeztető kísérleti házai - Szilárd fiam kedvenc szemlélődőhelye. Tímea viszont a Jacques Cartier híd tövében rendezett nyári tűzijáték parádéra
emlékezik legszívesebben: hétvégi estéken egy-egy ország félórás programmal próbálta
maga mögé utasítani a többi résztvevőt. A Régi Kikötő néven közismert és közkedvelt
étterem kínálja május végén - ez köztudottan a homár-fesztivál ideje - a legspeciálisabb

,1996. április

69

homárfalatokat: tősgyökeres québeci barátom ragaszkodik is hozzá, hogy megkóstoljuk; márpedig ő csak tudja, hisz ősei már a tizenhetedik században áttelepültek Franciaországból a Szent Lőrinc folyó mentén egy kis faluba.
A hosszú téli hónapok után két-három hét alatt letudja a természet mindazt, amit
nálunk a tavaszi hónapok jelentenek, s beköszönt a nyárelő. Megpezsdül a város,
mindenki kirajzik az utcákra, parkokba - ez a palántázás ideje. A sok bevándorló révén igazi dél-európai hangulat uralkodik a Marché Jean Talon-on; rengeteg virág és
paradicsom palánta (az itteni olaszok meg sem tudnának lenni saját termesztésű paradicsomuk nélkül, amiből természetesen télire is eltesznek), de akad hegedűfej, azaz páfránycsíra is: valószínűleg indián eredetű étek, íze a spenót és a spárga keverékére emlékeztet. Házigazdám, Walter Moser, nem pusztán az irodalomelmélet professzora,
hanem a konyhaművészeté is - sorra-rendre végigkóstoltatja a sosem hallott nevű zöldségeket és halakat. A vasárnap délelőtti rituálé második része a későre nyúlt reggeli valamelyik kávéház teraszán - itt megadják a módját: a reggeli menü pezsgővel indul, azt
követi a fületlen tálkában felszolgált tejes kávé, majd hatalmas breton palacsinta - lehet
hússal, vagy gyümölccsel töltött - avagy Benediktin tojás: bundáskenyéren tükörtojás,
kaviárral, s befejezésként gyümölcs. Mi tagadás, kissé párizsias a hangulat. Kell is az
erőnlét, hiszen délután beindul a tam-tam zene a város fölé magasodó domb lábánál elterülő hatalmas parkban. Ugyanitt téli hétvégeken sielők ezrei hódolnak kedvelt sportjuknak. Nyáron viszont afrikai zenészek vonulnak fel dobjaikkal egy emlékmű talapzatához, s verik a tam-tamot órák hosszat. Közönségük minden korosztályból akad néhányan táncolnak, mások lábteniszeznek, a fűbe heveredve falatoznak vagy olvasnak. Az egész pár éve kezdődött - a város vezetése nem is tudta, mihez kezdjen a spontán összeverődött többezres tömeggel. Azután gyorsan felállítottak ideiglenes illemhelyeket, a rendőrség figyelemmel kíséri, ne legyen ez drog-árusok terepe - és minden
mehet tovább. A helyszínt nem lepik el mindenféle árusok, megmarad a park eredeti
rendeltetésénél.
A hétvégi kikapcsolódást a Föld ezen táján is hétköznapok és a munka követi.
Esetemben napközben kongresszusok, este színházi előadások. A színháztudomány
rejtelmeit taglaló ülésszakokkal nem terhelem az olvasót - legyen elég annyi, hogy
a világ legnagyobb szaktekintélyei sereglettek össze 1995 májusában. (Magyarországról
egyedül e sorok szerzője követhette a plenáris előadások és szekcióülések eseményeit.)
A helyszínként szolgáló egyetemről talán mégsem érdektelen pár szót ejteni: az Université du Québec á Montreal az utóbbi pár évtized alatt nőtte ki magát igazán jelentős
intézménnyé, kihelyezett tagozatai más városokban, (pl. Trois Riviéres, Chicoutimi) is
működnek. (Montréal legnagyobb hagyományokkal rendelkező egyeteme a főként angol nyelvű McGill, de igen jelentős a francia nyelvű Université de Montréal is, és nagy
jövő áll a mindkét nyelven oktató Concordia előtt. Emellett jó fél tucat főiskola is működik a városban.) A fő oktatási épületek a belváros szívében találhatók, aulájának utcafrontja egy múlt századi templom: miután tűzvész pusztította el az épületet, megmaradt homlokzatát építették körbe. A több utcára nyíló épület-komplexum föld
alatti átjáróival ugyan egy jól kifundált labirintusra emlékeztet, de a télre visszaemlékezve, nem rossz megoldás ez - a központi oktatási épület bármely pontjáról el lehet
jutni a könyvtárba és a metróállomásra anélkül, hogy ki kellene lepni a metsző hidegbe. És még egy számomra szimpatikus gyakorlati megoldás: az egyetem egész
területén tilos a dohányzás - az európai kongresszisták egy részének nem kis megdöbbenésére.

70

tiszatál

A kongresszus eseményei mellett természetesen arra is maradt idő, hogy kedves
régi barátokkal találkozzam. Linda Leith Írországból került magyar származású férjével Montreálba jó húsz évvel ezelőtt. Angol irodalmat tanít az egyik főiskolán, irodalmi folyóiratot szerkesztett jó egy évtizedig. A Mátrix a kilencvenes évek elején
különszámot szentelt a kortárs, kísérletező magyar művészetnek és irodalomnak. D e
Linda kétéves budapesti tartózkodásának nem pusztán ez - no meg, hogy mindhárom
fia tökéletesen beszél magyarul, sőt jómaga is egészen jól megtanulta nyelvünket - az
eredménye, hanem az itt eltöltött évekből merített anyagot első regényéhez. A Birds of
Passage (Átkelő madarak) a taxisblokáddal indít, s képet ad az átmenet korának pesti
életéről. Endre Farkas Linda jó barátja és kollégája - együtt olvastak fel műveikből az
angol nyelven alkotó montreáli írók estjén. Endre kísérletező lírája máris igen nagy elismerést vívott ki a negyvenes évei közepén járó költőnek, s mi tagadás, jól esik hallani
Szegeden született verseit. Magyarul hétköznapi dolgokról még tud beszélni, de írni
csak angolul szokott. Ez a sorsa a legtöbb olyan emigráns írónak, aki gyermekkorában
hagyta el szülőföldjét - s ez fordítva is igaz: az Arkanumos, szintén Montreálban élő,
Vitéz György és Kemenes Géfin László (ez utóbbi a Concordia Egyetemen az angol
irodalom professzora) már felnőtt fejjel került a kanadai nagyvárosba, verseik magyarul
születnek, még ha olykor készítenek angol nyelvű változatot is. Endre mellékállásban
fociedző: kisfia és barátai csapatát látja el tanácsokkal - emellett nagy jazz-rajongó. Jó
helyet választottak annak idején szülei: Montreál már a húszas évek eleje óta jazz-fővárosnak is számít - az amerikai szesztilalom idején ide menekültek a zenészek, s így
a város jó hét évtizedes kávéházi jazz-hagyománnyal dicsekedhet. Erre épít az évenként
megrendezésre kerülő jazz-fesztivál is: ilyenkor a belváros legforgalmasabb részét lezárják a forgalom elől, s az utcai pódiumokon egymást váltják a már ismert és még kezdő
zenekarok. Közönség akad bőven, hiszen nem pusztán a környékről és Torontóból, de
az Államokból is szép számmal érkeznek látogatók - a határ alig hetven kilométernyire van. Természetesen a zenészek között is sok az amerikai. Mások viszont hangszerek helyett régi autócsodákat hoznak ide bemutatni - sajátos kontraszt a kisuvickolt
T-modell és a június elején itt zajló Forma l-es futamon résztvevő kocsik áramvonalas
vezetése.
Azért nem minden montreáli író kötődik valamilyen formában Magyarországhoz. Pan Bouyoucas Görögországból került ide gyerekfejjel - három nyelven beszél
anyanyelvi szinten, két nyelven, franciául és angolul ír. Színdarabjai, dokumentumfilmje az emigráns lét szindrómáit vizsgálják - de tiltakozik az ellen, hogy kizárólag
bevándorlónak kezeljék. Montreálban gyerekeskedett, tanult, nősült, majd vált el otthonosan mozog az avenue Park és a rue Bemard kávéházaiban, tudja, hogy nem főbenjáró bűn egy nyári éjszakán letépni egy orgonát más kertjéből. Marco Micone családja Calabriából vándorolt ki Montreálba az ötvenes években - jószerivel azt sem tudták, hogy ebben a kanadai városban nem is angolul beszélnek. D e az építőiparban
- ahol a legtöbb olasz bevándorló munkához jutott - nem is volt nagy szükség a nyelvtudásra. A gyerekek pedig már angol vagy francia iskolába jártak - jórészt attól függően,
fiúról vagy lányról van szó. Marco színdarabjai a nyolcvanas évek közepén mérföldkőnek számítottak: általa jutottak szóhoz a színpadon a csend emberei, a bevándorlók,
akiknek első generációja az új haza hivatalos nyelvét alig ismerte. A darabokban szereplő nők rávilágítanak az asszonyok többszörösen hátrányos helyzetére: bevándorlók
és ráadásul nők is. Marco maga újabban a szeparatizmus híve - családjában csak a franciát használja, gyerekei így nem is beszélik nagyszüleik nyelvét. Éppen ellentétes állás-

,1996. április

71

pontot foglal el Antonio D'Alfonso: ő mindhárom nyelvét (olasz, francia, angol) használja aktivan verseiben - olykor egyazon versszakon belül is. Kiadója, a Guernica
a többnyelvűség fóruma - a politikai bizonytalanság miatt azonban egy éve (sok más
céghez hasonlóan) elhagyta Montreált, és székhelyét a sokkal kiszámíthatóbb Torontóba tette át.
A kanadai tudományos társaságok évenként más-más város egyetemén rendezik
kongresszusukat. Nagyon praktikus megoldás ez, hiszen az ország egyik pontjából
a másikba még repülővel is több órán át tart az út és négy időzónát kell átlépni e kongresszusok alkalmával legalább mód nyílik arra, hogy évente egyszer találkozzanak
a kollégák és beszámoljanak munkájukról. A több ezer professzor házigazdája 1995.
május-júniusban az U Q A M rövidítésként jól ismert Université du Québec à Montréal
volt. Itt gyűltek tehát egybe a magyarságtudomány művelői is, akik jó tíz éve alkotnak
önálló társaságot. A házigazda szerep Hermann Juditnak jutott: évekig dolgozott az
Amerika Hangjának, a kanadai rádiónak - újabban Kőrösi-Csoma munkásságát kutatja, többször maga is megjárta a tibeti vidéket, Lhassza környékét. Eljött Vancouverből Krisztinkovich Mária, akinek családja jelentősen hozzájárult ahhoz, hogy a nyugati
parton, a University of British Columbia tőszomszédságában létrejöjjön egy antropológiai múzeum, csodálatos indián faragásokkal, totemoszlopokat, valamint egy páratlan
habán kerámia gyűjteménnyel. Előadásában is a habán motívumok és az anabaptisták
magyarországi műhelyei kapcsolatáról beszél. Mária emlékiratai másfél éve jelentek
meg angolul - Kenneth McRobbie-nak, a kortárs magyar költészet jeles fordítójának
tolmácsolásában - s bízik benne, hogy talán valamelyik magyar kiadó is érdeklődik
e gazdag életút meséje iránt. Tarnai Ferenc történész az utolsó életben maradt lakója
annak a szerbiai lágernek, ahol Radnóti Miklós élete utolsó szakaszát töltötte: beszámolója úgy tud megindító lenni, hogy nem csap át szentimentalizmusba, vagy önsajnálatba. Bisztray György, a társaság motorja, a University of Toronto Magyar Tanszékének vezetője az utóbbi évek magyar drámatermését elemzi - de nem tudja megállni,
hogy ezen a fórumon is ne panaszkodjék az egyre nehezebbé váló körülményekre.
Nem pusztán az ott is divatos leépítések, az anyagi ellehetetlenülés bántja, de az is, hogy
hazulról nemhogy könyveket, de még újságokat sem kapnak. Teljesen elszigetelődnek
ezáltal a hazai eseményektől. (Zárójelben legyen szabad megjegyezni, hogy a kanadai
kormány sem tudja már a külföldön - köztük hazánkban és éppen a JATE-n is - folyó
kanadai kultúra oktatást olyan jelentós könyvadományokkal és konferenciákra nyújtott támogatással segíteni, mint a korábbi években, de azért biztosít egy keretet könyvés folyóirat rendelésre.) A Magyarságtudományi Társaság a kisebbek közé számít a kanadai tudományos társaságok között - kétnapos ülésszakukat mégis több, mint húszan
kisérték figyelemmel; jó néhányan az Államokból utaztak fel a találkozás kedvéért.
Montreál azonban nemcsak kongresszusi város, hanem fesztiválváros is: 1985 óta
kétévente kerül sor a Festival du Théâtre des Amériques előadásaira. A rendezvény már
messze túlnőtte az amerikai kontinens határait, s hívnak meg társulatokat Európából
és Ázsiából is. Magyar vendégük még nem volt - pedig két évvel ezelőtt a craiovai
Nemzeti Színház már játszotta itt Shakespeare Titus A ndonicusit, s voltak cseh és orosz
előadások is. Ez évben Európát a francia François Tanguy rendezésében bemutatott
Choral címet viselő, rendkívül kimunkált és komplex előadás képviselte, amely a rendező bevallása szerint Franz Kafka műveire épült, számomra azonban atmoszférája inkább hrabalinak tűnt. Az idei kedvenc egy pekingi kísérletező színház volt: tiltakozásuk és lázadásuk a kínai közelmúlt gyakorlatával szemben azonban meglátásom szerint

72

tiszatál

inkább politikailag, mint színháztörténetileg fontos állomás. Gyönyörű és gondolatgazdag előadást hozott létre a szerelemről a montreáli illetőségű Paula de Vasconcelos
Pigeons International nevű többetnikumú társulatával. Szerelmek szövődnek, futnak
zátonyra, majd teljesülnek be a Sam Shepard és Joseph Chaikin műveiből építkező,
a zenét és mozgást maximálisan kiaknázó darabban. S amit oly jó volt látni: mertek játszani, olykor a színházat mint művészetet és Észak-Amerikát is megmosolyogva. Előadásuk ékes bizonyítéka, hogy Montreál immár nem pusztán a figyelemreméltó külföldi előadások befogadására képes, hanem egy sokszínűségében izgalmas, színvonalában bármely nemzetközi mércét megütő saját színházi kultúra otthona is.
A sokszínűség bizonyítéka az a musical ősbemutató is, amire a fesztivál keretein
kívül került sor: Jeanne D'Arc életét a színpadra vinni a francia többségű, de jelentős
angol kisebbség által is lakott városban kényes vállalkozás. A z angol nyelvű darabot,
amelyhez a zenét a budapesti Hungária együttes egykori zenésze, Sipos Péter szerezte,
a közeljövőben a Broadway-n is bemutatják a szerzők szándéka szerint. S erre a műnek
jó esélye van, hiszen a sztori közismert, de musical változata még nem volt, a zene kellemes, melódiái jól énekelhetőek, s mindenben megfelel a musicalekkel szembeni elvárásoknak. A szöveg még csiszolásra szorul és a kiállítás is látványosabb kell legyen
egy N e w York-i bemutatón - de ezek a változtatások könnyen kivitelezhetőek. És akkor talán Sipos Péter is csupa nagybetűvel szedetheti névjegykártyáján a zeneszerző
szócskát - a producer és az okleveles repülőoktató mellett.
A fentiek talán érzékeltetik, hogyan keveredik az európaiság a tipikusan északamerikai sajátosságokkal; hogyan teremtődnek hagyományok a semmiből; hogyan fogan meg, majd serdül fel egy művészeti és tudományos közélet. Egy város, amely úgy
fogadja be a mást, hogy az másságát megőrizheti; amely nem túláradóan vendégszerető,
de nagyra értékeli, ha valaki kész elismerni és megismerni múltját és jelenét, hagyományait és hagyományteremtő tehetségét. Egy nagyváros, ami mégis emberléptékű, s ahová
jóleső érzés visszamenni - legyen az a Rosemont munkásnegyede, vagy Outremont
elegáns, intellektüelek lakta városrésze. Nagyváros, amely megpróbál a természettel
harmóniában élni: megszokott látvány az utcán bandukoló mosómedve, amely a hegyről gond nélkül lesétál a városba. Ugyanezen a hegyen hatalmas, éjszaka kivilágított kereszt magasodik a város felé, jelezve egy európai eredetű civilizáció jelenlétét.

,1996. április

73

KRITIKA
Már nem sajog
József Attila legszebb öregkori verseinek" megírása igazi posztmodern ötlet.
Még akkor is, ha az ilyen jellegű játékok nem az utóbbi évtizedek irodalmának a találmányai, s még úgy is érdekes poétikai (és befogadási) lehetőségeket rejt magában, hogy
a szerzői nevekkel való retorikai játék a hazai irodalomban szinte az egyik legalapvetőbb „műfogássá" vált, Weörestől Kovács András Ferencig. A Már nem sajog vállalkozása onnan nyeri el legfőbb sajátosságát, hopy a kötetben szereplő tizenhárom költő
„beleír" egy „név" által meghatározott lírai kanonba. Ez az alapképlet egyszerre több
olyan kérdést is felvet, amelyek tágabb értelmükben - az irodalmi kommunikációt
alapvetően preformáló diskurzusokra reflektálva - igencsak túlmutatnak a kortárs magyar költészet és József Attila viszonyán: a kötet ezzel együtt a versolvasásról is „szól".
Olvasójának ugyanis szembesülnie kell egyrészt avval, hogyisaját ízlésbeli-líraértési kánonjára (hiszen az bizonyára nem véletlen, hogy „éppen" József Attila lehetséges verseit írják meg a mai költők) a közvetlen esztétikai kommunikációban kell rákérdeznie,
másrészt avval is, hogy a szerzői név ugyanolyan retorikai alakzat csupán, mint a különböző trópusok vagy éppen a „lírai én" - s hogy ezeket mindig az olvasó tevékenysége hozza létre (jelen esetben ezt a versek olvasva-újráíró alaphelyzete allegorizálja).
Ez a tapasztalat viszont máris egy újabb, még provokatívabb gyanakvást ébreszthet (ezt
a kötet versei egyértelműen alátámasztják): a szerzői név trópusa alighanem még a diskurzuselméleti belátások felőli értelmezésén is túlmutatható problematikát hordoz
magában. Nem véletlen, hogy a kötet eddigi fogadtatásában újra meg újra a „költői
alak" és a „lírai én" közötti viszony került előtérbe. Margócsy István (2000, 1994/7) azt
a kérdést boncolgatja, hogy vajon a „figurára" vagy a „versekre" (szövegekre) épül-e
erőteljesebben József Attila recepciója, míg Beney Zsuzsa (Holmi, 1994/10) a személyiség „egységét" emeli értelmezése alappillérévé. E tekintetben a Már nem sajog versei
hűen „másolják" az eddigi recepció stratégiáit, újabb bizonyítékot nyújtva arra nézvést,
hogy - a XX. századi irodalomelméletek egyik alapképletét destruálva - a „lírai én" és
a „valós" költő különválasztása igencsak ideologikus álláspont, hiszen „külső" referenciát feltételez. József Attila recepciója lehet a legjobb példája annak, hogy az olvasatokban miként olvadnak szétválaszthatatlanul össze a „valós" én és a „versbeli" én körvonalai: csak evvel magyarázható például, hogy miért válik életrajzilag jelentős pillanattá (s így más József Attila-szövegek értelmezését is meghatározóvá) a költő és
a dinnyehéj véletlen találkozása a Duna-parton, és miként lopakodott be a versértelmezésekbe a „neurotikus", „skizofrén" stb. szubjektum alakja/alakzata. „Valós" és „versbeli" én e teljes mértékű interpenetrációja különösen reílektáltan kerül az olvasó elé
ebben a kötetben, hiszen a szerző alakzatának nem referenciális, hanem figuratív voltát
hangsúlyozza a versek - szerzői nevek, előszó és más jelzések útján közvetített - alaphelyzetének szerző-megkettőzése, ami szintén viszonylagos játék, hiszen grammatikainyelvi realizációjában ez a kettőződés nem igazolható vissza (legalábbis annyiban nem,
hogy az „evokáló" én és a másik, „szórabírt" én nem mindig választhatók külön). Ez az
érvelés nem azt jelenti, hogy a „valós" szerző kerülne vissza a „jogaiba", hanem azt,

74

tiszatál

hogy ennek ugyanúgy az olvasás retorikája ad „arcot", mint a vers énjének: ebben az
- interpenetráció révén - önfelszámoló kettős szerkezetben rejlik annak az instanciának
a létrejötte, amelyet a líraolvasás műfaji szokásai a középpontba állítanak. És innen
magyarázható az is, hogy miért nem szabadul meg József Attiláról szólva szinte senki
a különböző sínek, talpfák, vonatok motívumrendszerétől (ez a rendkívül irritáló „vasúti paradigma" sajnálatosan uralja ezt a kötetet is: a húsz vers közül szinte nincs olyan,
amelyben ne fordulnának elő ezek a képek).
2000-beli, meglehetősen „politikus" kritikájában Margócsy amellett érvel, hogy
a József Attila-recepció olyan kultusszá formálódott, amely valójában már a „figurára"
és nem a szövegekre épül. Ez az érvelés részint még akkor is elfogadható, ha feltételezhetően a „figura" is a szöveg „figurája", hiszen az utóbbi fél évszázadban Juhásztól
Petrin át Kovács András Ferencig nagyon sok költő számára volt József Attila éppúgy
központi „referencia", mint a versolvasást meghatározó irodalomtörténeti-esztétikai tapasztalatnak - egyre inkább csak a szerző alakzatára összpontosítva. Ezt az, akár akadályként is felfogható, recepciós helyzetet Hans Róbert Jauss kifejezésével „másodlagos
ismerősségként" lehetne leírni, s e tekintetben nem volt sok változás az idők „folyamán":
csak az '50-es-'60-as évek szegény, „népfia", mindenki „Attilájából" lett az utóbbi
évekre a humanista, „egzisztencialista" oldalait előtérbe helyező mindenki J . A."-ja.
A z viszont kétségbevonható, hogy József Attila költészete már nem képezné a megszólítható poétikai tradíció részét (Petri nevezetes kijelentése szerint ez a költészet
folytathatatlan). Érdemes volna egyszer megvizsgálni azt, hogy milyen mértékben
„uralkodnak" a mai költészetre vonatkozó elvárási horizontokban a - főként persze
kései - József Attila-versek interpretációs sémái, hiszen valószínűleg a mai versolvasás
szerzői én-alakzatai is nagymértékben József Attila önmegszólító verstípusának esztétikai tapasztalatára vezethetők vissza, és azt is meg lehetne figyelni, hogy pl. a legkülönbözőbb kortárs szövegek olvasataiban az intertextuális kapcsolódások gyakoriságát is hatalmas fölénnyel József Attila „vezeti", ami nem biztos, hogy csak a szövegalkotói szándékokon múlik, hanem (valószínűleg) az intertextuális olvasás preformált
„figyelmén" is! Valószínűleg (és ezt mutatja a Már nem sajog is) a mai magyar költők
számára sem a József Attila-i „hang" (melynek jellemzése meghaladná e recenzió kereteit) elsajátítása jelenti a legidegenebb feladatot.
A kötetben persze több változata is felbukkan a szerzői én-kettőzéssel végrehajtott József Attila-evokációnak. Az egyik jellegzetes megoldásban a pretextusok olyasfajta (cento-szerű) „újrarendezése" figyelhető meg, amelynek során a „valódi" József
Attila-szövegek és az új szövegek közötti viszony nemcsak az „életmű" folytonosságát
jelzi, hanem - azáltal, hogy az új szöveg reflektál a pretextusok lehetséges értelmeire elválasztottságát, törését is: így egyszerre lesz a versben beszélő hang József Attiláé, illetve egy József Attila-"szerepet" felöltő versalanyé. A kötet egyik legszebb darabja,
Kántor Péter Ki beszél? c. verse illusztrálhatja ezt a reflexiós eljárást: „Vasútnál lakom,
mint mikor / fiatalon, és el-elnéztem, / az volt nekem a férfikor: / fényes ablakok a sötétben.", majd „Akárki is, aki beszél, / megosztozik velem e jusson, / [...] / s összekeveri, ami volt, van, / s mindene fáj, amije él, / s végre akármi végre jusson / akárki
is, aki beszél." Több vers viszont azt a megoldást választja, hogy „továbbélteti" (s így
mintegy „továbbíratja") a költőt, különböző életrajzi fikciókat felállítva. Bodor Béla
Alkalmi vers a Világkiállítás elé c. szövege pl. „balesetté" alakítja az öngyilkosságot, és
„kosáremberként" inszcenírozza a költőt, amivel a szokatlan, új motívum-összefüggések lehetőségét használja ki kitűnően. Nádasdy Ádám verse (Ars analytica) analitikussá

,1996. április

75

teszi a korábban a „páciens"-szerepe által a versértelmezésekbe irányított költőalakot.
Ferencz Győző versei és Parti Nagy Lajos cím nélküli „notesz-töredékei" az életút továbbírása mellett az „eredeti" kései versek poétikáján-beszédmódján is változtatnak, az
önreflexivitás más típusú változatainak, illetve a töredékes, formai kitöltetlenségre
épülő technikák alkalmazásával. Rakovszky Zsuzsa három versében az én integritásának tipikusan későmodern (és József Attilánál is meghatározó) problematikája épül
bele a megváltoztatott, megkettőzött szerzői szubjektumalakzatba, amivel helyenként
olyan nem egyértelmű referencializálhatóságú szövegeket alakít ki, amelyekben kiválóan tettenérhető a korábban említett interpenetráció allegóriája (a „további" életrajz
fiktív helyzeteire és az ismert lírai énre egyaránt - de eltérő értelemben - érthető a szöveg): „Mióta elhagytam magam, / se gond, se baj már nincs velem." (Éjszaka), „Én elfogyok, s megint egy lesz a kettő" (A Kettő és az Egy). Olyan versek is találhatók a kötetben, amelyek nem használják ki ilyen mértékben a szerző-megkettőzésből fakadó
retorikai lehetőségeket (Takács Zsuzsa vagy Somlyó György versei) - ezek talán kevésbé képesek belépni a vállalkozás alapötlete által nyitott játéktérbe.
Meglepő, hogy az önmegszólító verstípus kínálta további lehetőségekkel nem nagyon élnek a szerzők, noha ez fontos eleme egyrészt az uralkodó József Attila-kánonnak, másrészt alkalmat adhat a beszédpozíciók további szét- vagy összejátszására (Orbán
Ottó versében található erre példa). A jellegzetes József Attila-i poétikai eljárások közül kiemelhető a - sokszor a verszárlatot alkotó - paradox retorika iránti rokonszenv
(„azt nem temeti el, ki eltemet", „és nem jön, aki jönne értem" stb.), de különösebben
nem állapítható meg a mitizált József Attila-kép „felélesztése", újraformálása, alakítása.
A versek nagy többségében szintén a „vasúti paradigma" uralkodik, vagy a költőt a „halálba küldő" pszichológusokra vonatkozó burkolt ítéletek jelzései - tehát a már túlságosan is ismert sztereotípiák. (Zelki János bevezető szövege ezeket tömörítve közvetíti:
„Itt van ez az ember, József Attila, élt harminckét évet, csavargatták arra, aztán meg
erre, meg is bolondították csöppet, majd gyógyítani kezdték alaposan - mi fájt neki
jobban? A felét élte le az életének, mondjuk, aztán összepakolt, fogta a bőröndjét és
kiment a vonatjához.") A kötet tehát, egy feltételezett „valódi" József Attilaként való
olvasás lehetőségével, remek lehetőséget nyújt arra, hogy a József Attila-recepció mára
már eléggé automatizálódott reflexeit megakasztva egy „polifonizált" József Attila elképzelésével új nézőpontot irányítson a XX. századi magyar költészet talán legjelentősebb hatású életművére, ám nem (vagy csak kevés esetben) tud megszabadulni ezektől
az automatizmusoktól. Ez egyben a kanonizáció, a továbbhagyományozódó interpretációk erejét is bizonyíthatja, hiszen a kötet szerzői, Ferencz Győzőtől Parti Nagyig
korántsem sorolhatók be egyazon poétikai vagy ízlésbeli kategóriák alá. A kísérlet így
némileg önmagát felszámolónak látszik, bár ez nem jelenti a kötetben szereplő költők
teljesítményének a minősítését (ezzel együtt azért lehetne hiányolni egy-két nevet, pl.
Kovács András Ferencét, akikkel talán változatosabb lenne az összkép - a „kívülálló"
olvasó számára nem eldönthető, hogy nem volt-e több vállalkozó, vagy nem volt több
felkérés, mindenesetre a terjedelemből még futotta volna!). Csak azt, hogy a József
Attila-alakzatra összpontosító olvasási stratégia számára e gyűjtemény kicsit csalódást
okozhat. Sokkal jobban működtethető viszont a „lehetséges irodalom" aspektusa az
olvasásban (erre késztethetnek a Lehetséges változatok vagy az Utólagos kiegészítések címek), hiszen az „újraelrendezések", a „cento"-jellegű, variációsszövegkezelés attitűdjei
a legtöbb esetben igen változatos intertextuális technikával párosulnak (amelyekben
nemcsak a József Attila-idézeteknek juthat funkció, hanem másoknak is, sőt egyes

76

tiszatál

József Attila-motívumok idézése olykor a „továbbító", „közvetítő" szövegekre, metaforákra stb. is utalhat, például több helyütt Pilinszkyt is be lehetne vonni a szövegháttért kialakító esztétikai tapasztalat jellemzésébe).
Végül igencsak termékeny lehetőségeket implikálhat e kötetnek az önreflexiót
középpontba állító, az „önmagáról" vagy „az" irodalomról szóló szövegként való olvasata. A kötetben előhívott és reflektált diszkurzív praxisok alapján „kiolvasható" belőle
bizonyos irodalmi folyamatok allegorikus értelmezése. Az írás „allegóriájaként" a „valós" és a „fiktív" én közötti feszültség (és a beszédhelyzet különböző értelmezési játékai) révén „elmondhatja" azt, hogy a lírai én megalkotása (azaz a szöveg „életre keltése", a Paul de Man-féle „prozopopeia" értelmében maszkkészítésként felfogva) nem
„fedi le" sem a „valós" ént, sem pedig a szövegek teljes felületét, illetve azt is, hogy ezek
a képletek nem válnak külön, hanem egy komplex (?) interpenetrációs alakzattá szerveződnek. Az olvasás „allegóriájaként" arra vetíthet fényt, hogy az értelmezés, a szöveg
konkretizációja során, úgy látszik, az „életrekeltés" igénye (amely az egész könyv több értelemben is érvényes - fő intenciója) szintén csak a „maszkkészítés" útján gondolható el. Ha viszont ez így van (tehát hogy a szövegbe építeni kell egy „arcot" ahhoz, hogy „megéledjen", s így: „megszólaljon"), akkor megerősödhet az a „gyanú"
(amely - teljesen más kontextusban ugyan, de - Beney Zsuzsa értékelésében is jelen
van), hogy nem csupán a modern kánon „posztmodernizálásáról" van szó, hanem legalább ugyanilyen mértékben a posztmodern ötlet modernné „szelídítéséről" is. (Szerkesztette: Zelki János. Balassi-Cserépfalvi. 1994.)

Bolyongások az Átváltozások kertjében
SÁNDOR IVÁN ÚJ REGÉNYE
Regény.
Jó szó. Hallatán téli esték kandallómelege jut eszembe. ígéret. A teljesség élménye. Hősök, kalandok; azok, akik én nem lehetek, amik az enyéimek nem lehetnek.
Merő nosztalgia és vágy. És ahogy praktikázik; vegyél meg, falj föl, tégy a magadévá.
A regény mint nő. El lehet bújni vele egy sarokszobába, hónapokra is, csak az enyém,
csak velem beszélget. És bele lehet bolondulni, szép szavakat suttogunk, és el lehet
dobni, porig alázzuk. Lényege a megérintés; ha az érintés megtörtént, tőle többet szabadulni nincs már mód.
Vannak eszközei, hogyan hálózza be az olvasót. Először is van egy ilyen hagyományos nosztalgia ugye a regény iránt. Harsan a kiáltás, regény a láthatáron, mint égi
mannára veti magát az olvasó. Á szünetben hosszas sírás-rívás, hát hol az a nagy magyar regény? De azért mindenki a vackába visz az áldásból valamit. Az ítészek, a széplelkűek (a konc feldarabolása után) kijelölik úgyis, és helyettünk is, melyik utca, melyik ház. Hogy szubjektív választásunk, szabad vásárlásunk (ez van, ebből vehetsz)
eleve sikeres legyen, a könyvek fedőlapján-ott a piaci minta (jó névnek is kell a cégér):

,1996.április

77

rikkancs-mondatok, és mellettük nevek, varázshatalommal rendelkezők. Akik biztosítanak bennünket, hogy nem, kérem, nem tévedés, valóban regény született, fontos
mérföldkő, magamat adom a keresztapasághoz. Én a tied, te az enyém. Népünnepély.
A keresztapát persze nem lehet megbosszulni. így aztán, mint akinek odaégett, kapja el
kezét a fátylát hullajtó könyvtől a megtévesztett olvasó. Kései felismerés, az érintés
megtörtént.
A jó regény viszont, mely bár nem ismerhető fel csak úgy, első látásra, felér a teljes vigasszal. Véletlenre van szükség ahhoz, hogy eljusson a kétkedő olvasóhoz, véletlenre, mely képes áthatolni a piaci törvények, a tán nem szándékos, inkább divatos,
„mondjuk rá: regény'-gesztusok hálóján. Ilyen, bevallhatóan szerkesztői sugalmazás is
lehet véletlen, különösen, ha e véletlen aztán képes a korábbi kételyeket vigasszá varázsolni; van regény, izgalmas regény, olvasható és átgondolandó. A végső elszomorodás
határán, Sándor Iván regényének első érintése, rögtön, vigaszként ígért reményteljes
bolyongást.
(Ki mondhatná meg, milyennek látja a másik az életet? Képzelhető-e nagyobb csoda,
mint hogyha egy pillanatra egymás szemével nézhetnénk a világot? Egy óra alatt a világnak
valamennyi korszakát megélnők; mi több a korok minden világait... nem tudok elképzelni
olyan olvasmányt, amely olyan tanulságos és megdöbbentő volna, mint ez a tapasztalat.
Henry Dávid Thoreau. A gazdaságról.)
Előjáték. A nagy vehemenciával beindított szövegismerkedés már a kezdet kezdetén lelassul. Furcsa érzés, majdnem mintha anti-utópia tárulna fel a mondatokból,
pedig nem, az allegória, hogy ez egy/a Helységben játszódik, és egy/a Polgármester tudatán (monológján) keresztül bomlik ki, éppenhogy a névvesztés folytán lesz dermesztően aktualizálható. Alászállás-Atkelés-Feljutás. (Még) nem igazán tudom, mit olvasok,
vagy hogy miről olvasok. Először is rendkívüli energiával hullámzanak itt a mondatok. Parttalan az egész, pedig nagyon is ismerős, de idő és türelem kell, hogy megbizonyosodjunk a bizonytalanról, mi is van itt. Emblematikusan fertőzött olvasói technikával gyorsan rávághatnánk: alvilági utazás (sötétségben, esőben, kietlen tájakon,
Charon ladikján), dantei kirándulás (három szinten, a fény kibontásával, az önkeresés
és -vallomás igényével), belső utazás (a lélek mélytartományaiban, ahol összeérnek
a külön-külön, más időben és más helyen, mások által megélt események; ahol találkozunk, legfeljebb az egymás és önmagam iránti figyelem hiányában a felismerés aktusa
nélkül, hadd gyűljön ezáltal is az apokalipszis). Aprólékos, gazdag leírások, hihetetlen
mozdulat-párbeszédek, a nyelvi inkompetencia finom szövésű kompenzációja, konzekvens és tévedhetetlen világ-lélek-látás. Mégis: mi történik itt? Aztán: Kerengő-Kereszthajó-Apszis. Egészen más. Más nyelven íródott. Világos, érthető, kitalálható. És most
a motivikus láz rögvest felszökken: az átjárhatóság nyomai, a felismerés és a tudatosítás
különböző formái, itt és ott, oda és vissza. Ez volna a felszín? Egyéni sorstörténetek,
különböző időkből, különböző helyszíneken, melyek általános érvényüket az apokaliptikus mélytartományokban nyerik el: „Csak azt ne hidd (gondolta), hogy mindazok,
akikkel alászállásod spiráljaiban találkoztál, vagy akikkel együtt küszködtél, hogy feljuss a tutajra, nem teszik meg azóta is a maguk útját, hogy nincsenek itt az ő nyomaik
is a megkövesedett lábnyomokban, és az, amit bejársz, független attól, amit ők bejártak." A könyv fülszövege szerinti „kereszttörténetek" hátterében a történelem éppen
érvényben lévő őrült mechanizmusa dúl (balkáni háború, zsidódeportálás, kitelepítések-bebörtönzések), melyben az egyén abszolút kiszolgáltatott és értetlenül szemlélődő

78

tiszatál

figurává lesz. Névadás nélkül, tudatszólamokon át (ahogyan az egyes figurák érzékelik
és észlelik a világot, vagy ahogyan nem értik). Az egyéni megismerés ellehetetlenülését,
a megértéshorizontok kioltódását, a kommunikáció csődbe jutását, az örökös hiábavalóság és félelem kiélezését szolgáló háromszög-történetsor egy pontba érkezve épül rá
a közben? akkor? ott? mindig? önpályáját járó Polgármester mitikus-archaikus háromszög-történetsorára (alászállás, átkelés, feljutás és újra elölről). A z egyéni sorsvonulatok
geometriai pontossággal, mintegy a térábrázolást síkba áthelyezve hatszöggé válnak,
látszólagos középpontjukból, egy kihallgatás szituációjából, a Polgármester irányította
kaleidoszkópjátékból vetülnek szét az Idő és a Tér egyszeri, egyéni történeteivé és állnak ugyanakkor össze egy sajátosan megkomponált Tér/Idő-történetté, ahol a körkörösség, az ismétlődés, az egymásba csúszás és -épülés az elsődleges világmeghatározó.
Mivel a Polgármester alkalmatlannak bizonyul arra, hogy tudását, már az átadott tapasztalatokkal nyertet alkalmazni tudja, a regénylapok síkjára nyomtatott Utójáték térbeli idommá válva belecsúszik az Előjátékba, a körkörösség így nem csak az örök útonlét (ki vagyok, ha vagyok), a keresés (kérdésre választ), a Történelem, (mely meghatároz, bár nem akarom), a Sors (osztályrész: benne vagy, mert benned van) attribútuma
lesz, hanem a regény, a sándoriváni regény-templom egyszerre konstruktív és destruktív poétikájának alapja is.
(Az egzakt megnevezés képessége az ember számára a bűnbeeséssel elveszett; ami megmaradt, az a jelképes elnevezés; de az őskorral a jelképek is elvesztek, s a történeti ember csak
majdnem néma és vak fogalmakkal él. Hamvas Béla. Scientia Sacra.)
A z Előjáték figurája ugyanarra a kérdésre keres választ, mint az olvasó: mi történik itt? Ha van egyáltalán kezdete a regénynek (mert azt már tudjuk, hogy az első,
nem nagybetűvel induló mondategység tekinthető a regény utolsó mondatának variációjaként is - da capo al fine, és újra és újra a körkörösség determinusaként), akkor az
a „nagy" szövegtestet megelőző, zárójeles Vörösmarty-idézettel kezdődik (mintegy kibillentve az örök körforgást egy pillanatnyi auktoriális szöveg- és jelentésbefűzés erejéig). A „Midőn ezt írtam, tiszta volt az ég..."-mottó, az emlegetett utolsó mondathoz
hasonlóan, beleolvasható a regény szövegébe: „ám semmi nem volt látható a mindent
elborító sötétségben." Szerzőnk talán utalni kíván a regénybeli Polgármester hieroglifaszerű történetfeljegyzésére, amikor is még nem történt meg az, ami. (így tautologikusan, hiszen a regényvilágban sem lehet a még meg nem történtet a már megtörténtre
érvényes, egykori szóval megnevezni.) A Vörösmarty- és a Sándor Iván-idézet oppozíciója két különböző (mégis azonos) világállapotot jelöl ki, mely önmagában hordozza
a változás, az átváltozás lehetőségét. Mert már a Vörösmarty-sor leírásának ideje sem
feleltethető meg a sor időbeli jelentésével: az írás aktusa (időben) másra vonatkozik,
különösen, ha az idézet egységesebb szövegkörnyezetét veszem figyelembe. A regényvilág mozgatóereje így a kezdet kezdetén exponálódik, az idő-szekvenciák egy pontba,
köztes zónába sűrűsödnek, ahol minden egyszerre megtörténhet, „(még) csend volt",
olvasható az Előjáték elején, „Már csend volt", olvasható az Előjáték végén, „Most csend
van..." olvasható az Előszóban.
A megismerői és nyelvi elbizonytalanítás, mely ugyancsak alapját képezi az Átváltozások kertjének, már az első bekezdésben teljes apparátussal jelentkezik. Láttuk
(utólag), hogy látszólagos kezdetről beszélhetünk, és hogy a tautológiák nem visznek
közelebb a megismeréshez: „(Még) csend volt (nem úgy, mint kis idővel később, amikor bekövetkezett az, ami bekövetkezett)..." És később: „amikor megtörtént az, ami

,1996. április

79

megtörtént", valamint „úgyis megtörténik ami megtörténik". Kérdeznek a figurák,
kérdez az olvasó, és kérdez a regényen át a szerző: mi van itt? Mert azt már látni,
hogyan vannak a dolgok. Talán: morajlás. De megint csak megállapíthatatlan, hogy milyen természetű morajlásról van szó, maga a szöveg teszi fel az idevonatkozó kérdéseket
(ha repülő, akkor honnan, hová, miért). Azt sem tudjuk, hol bolyongunk. Akárhol
lehetünk. Mindenesetre: egy/a Helységben. Ezek után következik a végső eltévedés:
„egyáltalán, hallja-e valóban a morajlást, vagy csak emléke ez a hang egy régen hallott
hasonló hangnak... vagy csak egy, a jövőben bekövetkező fényvillanás utáni csattanás
képzete, belső hang csupán..." Megkérdőjeleződik az érzékelési-észlelési processzusok
objektív volta, az emlékezés mechanizmusának megbízhatósága, a benső világterek, ha
épségben vannak még, abszolút módon elzáródnak a külvilágtól, és mivel mindez
nyelvi formában jelentkezik, a szöveg is elveszíti szövegbeli lényegét.
A textúra dimenziói... a textúra mint folytonosságtudat és sorssűrűsödés.
A Polgármester figurájának egyes szám harmadik személye egyszer csak dialógusforma nélkül szólal meg a folytonos szövegtestben, első személyként. Zárójelben utal
a narrátori nézőpont a figura mentális cselekedetére (gondolta), (ami azért is fontos, mert
a regény csupa „gondolta", „elképzelte", „emlékezett", vagyis tudati szinten történik
minden), hogy még ugyanazon mondaton belül, de már egy másik perspektíva szerint
folytatódjon a harmadik személyű elbeszélés. E technika vezet a figura, később a többi
regény-figura tudatának elbizonytalanításához (álmodom, vagy engem álmodik valaki látta magát, stb). A leépülés, a kudarc, tematikájában teljes. Ami viszont bravúros teljesítmény, az az, hogy e nyelvi relativizmus a maga tökéletes megkomponáltságában hibátlanul működik, a szöveg állandó mozgással íródik (és záródik hermetikusan) önmagára, úgyhogy a regény végén (már ha van a regénynek vége), nem fog választ kapni
a kérdésére sem a Polgármester, sem az olvasó: „...az, ami megismerhetetlen és áttekinthetetlen volt, az meg nem ismerhető és talányos maradt."
(...az egyes ember az egész emberi nem útját megismétli... nemcsak élettani alakban...
a rejtélyes metamorfózis belső folyamat. Hamvas Béla. Scientia Sacra.)
Hogy mi történik az ugyancsak a könyv fülszövegében elnevezett „hosszanti fejezetekben", azt illogikus módon néven nevezi (jobb szó híján) az „alászálló" figurája.
Nem esik pánikba, tud róla, hogy mi történik. Azonnal tájékozódni kezd, hol van,
mikor van, mi az, ami van, s bár csak találgat, de ráérez bizonyos dolgokra. Vagyis
sejti, hogy hogyan is van az, ami itt van. Mintha ismerős lenne a szituáció, csak elő
kellene keríteni valahonnan a mélyből, még mélyebbről annál, ahol most vagyunk.
Az idő képei, a tér változatai. A lassú, olykor monoton, aprólékos ráírás, az érzékelés
és a meghatározás körülményes nyelvi köntöse viszi tovább a kerettörténet problémáit, csakhogy most a „kintről" a „belülre" kerüléssel. Sötétben tapogatózik az „alászálló", de a rendszeres, lassú önmagára-ismerés engedi a derengést: „...hogy együtt
érezte a teste részeit a zuhanással, már látott is valamit."
Betöltődik egy hiány, talán a legszorosabb kapcsolaté, az „útitárs" felismerésével:
„egy három-négy éves gyerek lehet". A teljességérzés, összetalálkozás „kagylószerű"
ábrázolása a szétszakadt, darabjaira hasadt egységet kívánja reprodukálni, melynek során később kérdésessé válik a két „alászálló" egymástól való elkülönítésének lehetősége
is (én vagyok ő, vagy ő az én, egy másik időből, vagy egy álomból, de a kerettörténet
gyermek-felnőtt párosa is járhatja ezt az utat, nemcsak a Polgármester figurája a maga
hiányérzetével).

80

tiszatál

Az „alászállás" önmagát bontja tovább részleteire, tájaira, emlékeire, belesűrítve
a „felszínen" járók történeteit, megragadja az általános (igen pesszimista) jellegét eme
életutaknak, úton van a másik felé, a másik megtapasztalhatóságának elvi útján, de már
a megismerés és tapasztalás gyakorlati megvalósulhatatlanságának tudatában. („Talán
nem is pillantotta meg az útonlévő fiút és férfit, csak álmodott egy lehetőséget. Magányán nem változtathat...")
„...mást jelentenek a szavak, mint amit ki akarnak fejezni." Kín van velük - egymás közt. Jelölnek, de nem jelentenek, és a jelölés legfeljebb kód, s nem megértést,
megfejtést kíván, amire csak a másik élményének a birtokában van remény." Vagyis
megérezni a gyermeket, az asszonyt, az öregembert, aki (!) mindig velem/bennem/általam van, megélni az élményeket és felfedni a sajátot, „elindulni a másik felé", hogy elérjük magunkat, de nem a szavak útján, hanem a (bele)érzés mélyalagútjain át. Ez az
egy út az, ami közös.
„A sötét spirálokban lefelé mozgó külön univerzumokban mintha hozzájuk hasonlóan tétovázó, útjukat megszakító, továbbigyekvő emberek lettek volna láthatóak."
Találkozások. A megértés előfeltételezett, de nem szükségszerű. Le is záródik
a lét (a teljes, a közös, a Hamvasé), és lesz életté (magányossá, egyedivé). A létnek már
csak a „mélyben" vannak nyomai: egymásra íródó nyomok.
Az egyik ráírás rétegei elhalványítják a másik ráírást, miközben a ceruzasorok
opálzani kezdenek, ledobják magukról az emlékezés és értelmezés rétegeit, élőbbek, mint
valaha.
„...a magad sorsába alámerülni is azért tudsz, mert támaszt nyersz hozzá a figyelemben, így találsz rá arra, aki vagy, az átváltozások kertjének lakójaként részes tudsz
lenni abban, ami másként megközelíthetetlen, miközben abban is részes vagy, ami
a másikkal történik; a magad útvonalán haladsz... mintha függetlenek lennétek egymástól, holott az egymásrautaltság teremti meg a végighaladás lehetőségét... a másik függetlenségében valósítod meg magad, egymássá változtok... a szavak közös elvesztéséig."
(Ez a néma beszédesség a korra vall. Sándor Iván.)
A „kereszttörténetek" figurái látens módon részesei annak a mélytartománynak,
ahol „közössé" lesznek az élmények és események, legfeljebb felismerhetetlenek és így
interpretálatlanok maradnak, melynek következménye az elhallgatás. A Kerengő történetének figurája a Dubrovnik-Wertheim-Köln-Prága-Lőcse útvonalon a Történelem
és önmaga elől menekülve fogalmazza meg a térség általános „otthontalanság"-érzését
(lásd e tekintetben az osztrák irodalom hazátlanságát). Igen közeli, és máris Történelemmé lett események (Dubrovnik szétrombolása) zökkentik ki e fiatalasszonyt megszokott életéből, s ébresztik rá annak látszatára. „Utazott, botorkált, menekült, hiába
találkozott ismerősökkel, ismeretlenekkel, csak annak a felismerésére volt alkalmas,
hogy - lám - azok is ugyanúgy menekülnek, utaznak, botorkálnak, mintha mindannyian
ugyanabban az alászállásban... nem tudva, hogy merre, de kényszerűen mégis haladva..."
A Kereszthajó története a magyarországi zsidódeportálásokat emeli örök jelenvaló
absztraktummá, a pusztulás-pusztítás átláthatatlan-képtelen ismétlődéseként. Ahogy
előzőleg a fiatalasszony indul önmaga kételyeivel hosszú útjára, itt egy öregember járja
végig örökérvényűvé lett mániájával a Történelem poklainak színhelyeit, rokonait kutatva. „... elolvasta nemcsak a rombadőlt zsinagógák előtt, de a Rákoskeresztúri temető
emlékfalára, az országutak menti tömegsírok fölötti kőtáblákra, a lágerek márványlapjaira felírt névsorokat; péntek esténként különböző templomok padjaiban hallgatta,

,1996.április

81

hogy kikért mondanak kaddist, olvasott jelentéseket, memoárokat, járt Auschwitzban,
Gunskirchenben, Rawensbriickben, járt bírósági tárgyalótermekben, ott volt a Notre
Dame mögötti Szajna-parti emlékhelyen..."
A z őszi fény hátterébe (és mellékesen a háború utáni Magyarország politikai
csapdahelyzeteivel kiegészítve) felfestett harmadik, szerelmi történet (Apszis) figurája
fogalmazza meg - narrátori szinten - a túlélés egyetlen, a regényben elhangzó, lehetséges receptjét e körkörös káoszból: „...amit megismert, őriz, ahhoz ragaszkodnia kell,
nem engedheti veszni hagyni, bármilyen rétegeket húz a sorsára az idő, bármilyen leépülés is veszi kezdetét."
Ennyi a derengés e sötét tónusokkal teli regényben.
Erről kellene a továbbiakban beszélni.
És persze arról, hogy hogyan lehet egy szöveget befejezetlenül nyitva hagyni (miközben persze továbbírhatatlanul lezárt)?

Redundanciák retorikája
DARVASI LÁSZLÓ: A BORGOGNONI-FÉLE SZOMORÚSÁG
Némileg meglepő az a tény, hogy az epika szemléletformáinak (és értelmezhetőségüknek) horizontváltása a magyar kritikai nyilvánosságban nem vonta maga után az
olvasási stratégiák módosulását, legalábbis abban a mértékben nem, ahogy az elvárható
lett volna. Pedig minden bizonnyal egy korszerű befogadói kultúrának ez (is) jellemezné
az alapjait. Ám ha a 90-es években még mindig értékítéletek elsődleges hivatkozása lehet az „egész" iránti nosztalgia, akkor számolnunk kell azzal a sajnálatos fejleménnyel,
hogy egy (világ és magyar irodalmi viszonylatokban is) történetileg már megkérdőjelezett logika mondhat (látszólag) döntő érveket egy nála későbbi s így válaszképesebb
(egyben összetettebb) szempontrendszer ellen.
A Darvasi-próza fogadtatásában igen tanulságosan fogalmazódott meg ez a dilemma. Éppen ezért egyetérthetünk Bónus Tiborral, aki szerint „»a történethez való
visszatérés« vagy »a történet rehabilitálása« kifejezések nem igazán alkalmasak e jelenség eredményes megközelítésére. Magam inkább úgy látom, hogy a történet elbeszélésének módját és a történethez való elbeszélői viszonyt illetően Darvasinál már nem az
artikulálhatóságra, hanem egy történet elmondásának (poétikai s világképi) konzekvenciáira esik a hangsúly." (Alföld, 1994/6. 50-51.). ^
Ezért a receptív tényezők felnyitása nem a műhöz való (feltétlen) visszatérés hogyanjának vizsgálatát jelentheti, hanem ez esetben sokkal inkább azoknak a konstruktív mozzanatoknak az archeológiáját, melyek az elemzések során lehetővé teszik a mű
megalkotását (a történeti olvasás poeszisz-jellegének értelmében). A z itt következő
Darvasi-interpretáció tehát megpróbál úgy szembesülni A Borgognoni-féle szomorúság
szövegeivel, hogy az esztétikai kommunikáció előfeltételeinek játékát (pl. az egyes alkotások poétikai potenciáljai, nyelviség, a befogadói horizont kondicionáltsága stb.) ne
időn kívüli tevékenységek szimpla együttállásaként jelenítse meg.

82

tiszatál

Ennek érdekében a kötetben szereplő írások megalkotottságát és jelszerűségét tekintem az elemzés során irányadónak; pontosabban: azokat a konstruktumokat, melyeket az elbeszélői modalitás és az aktualizált fikcionalitás interakciója hoz létre.
A könyv két főrészre tagolódik - a Magyar novellák címmegjelölés egyrészt
denotatív értelmezést provokál, másrészt általánosító utalást alkalmaz (nemzeti tematika) a szövegek közötti műfaji azonosság sajátszerűségeinek reflektálására; míg a Történetek Olvasókönyve népszerűsítő műfajt jelöl (a decentrált struktúrájú lexikonregények instrukcióihoz hasonlóan), mely heterogén szerkezetet előlegez. A részletek érthetőségét biztosító automatizmus azonban az olvasás során megkérdőjeleződik és megtörik. Vegyük ezt szemügyre közelebbről.
A magyarként aposztrofált novellák legtöbbjében feltűnő a cím és az elbeszélt
„történet" divergenciája. Vagy másképpen fogalmazva: az előadott eseménysor újraértelmez, rekontextualizál egy addig rögzítettként elgondolt jelviszonyt, ugyanis feloldja a megnevezés és a róla való beszéd (a jelentő és a jelentett) koherenciáját - ezzel
idézőjelbe teszi a cím integratív funkcióját s egyúttal legitimálja a készen kapott narratíváktól való elhajlásokat, elkülönböződéseket, brizúrákat. Emellett a sűrűn alkalmazott szabad függőbeszéd (melynek világirodalmi rangú applikálói közül emeljük itt ki
Jósé Saramagot, akinek regényei már-már abszolutizálják eme eljárást: pl. A kolostor regénye, Ricardo Reis halálának éve) egyszerre engedi szóhoz jutni a narrátort (aki kívül
áll az elbeszéltek világán) és a fiktív univerzumban benne-álló „idézett" szubjektumok
nyelvjátékait.
Példaként a Roller, a férj című novellára utalhatunk, amelyben az agglegény tanár
és az aggszűz kapcsolata a házasság narratívájához igazodik, csakhogy az elbeszélés (első
közelítésre) a jelzett alapviszony hiányát képezi le. flymódon a narratívához kötött fogalmak (szavak) jelentésességét kiszolgáltatja a nyelvhasználat közegének, vagyis diszkurzusfüggő jelenségként fogalmazza újra. Ha tehát abból indulunk ki, hogy az esztétikai üzenet a dolgok rendjének képleteit szubverzív potenciálokként konstruálja meg,
akkor a poéticitásban (többek között) a disszeminatív tényezők dominanciájára figyelhetünk föl (pl. a férj metafora polivalenciája a szereplők értéshorizontjában). S itt kell
kitérnünk az implicit olvasói szólam funkciójára (hiszen az nem a jelentésadás esetlegességeit implikálja, vö. Szilasi László és Károlyi Csaba idevonatkozó nézeteivel:
Nappali ház, 1995/2.). Wolfgang Iser szerint e „nem reális egzisztencia" a szövegstruktúra részét képezi - lehetővé tesz bizonyos olvasatokat, de ellen is áll a befogadó szabad
jelfejtésének, aki ezáltal elkerülheti az abszolút igazság birtokolhatóságának és a teljes
viszonylagosság önkényének zsákutcáit (vö. Der Akt des Lesens. Wilhelm Fink Verlag
München, 1994. 60-61.). A Roller, a férj című alkotás által konstruált olvasónak éppen
az lesz az egyik ismérve, hogy egyszerre kell koncentrálnia az elbeszélés hogyanjára (pl.
a stílustöréseken keresztül megmutatkozó metaforikus szintekre) és az elbeszélt
„történet" világának nézőpontrendszerére (Viola néni társkeresésére, Koller szerepvállalására és nem utolsó sorban Kenyeres közléseire). Ezen nyelvjátékok összességében
nyer többszörös értelmet a férj metaforája: Viola néni emlékezete idealizálja, Koller
számára alávetettséget jelent, Kenyeres rögzített (a szeretethez kapcsolódó) értelmet tulajdonít neki; a narrátor pedig e jelentéssoron keresztül értelmezted újjá olvasójával.
A poliszémikus szerkesztés távlatait a novella befejezése is alátámasztja: „Nem szeretett,
tanár úr, ez a Viola senkit, aki élt." - mondja Kenyeres Kollernek. Á z idézet utolsó
tagmondata kitágítja a „történet" univerzumát: érthetjük szó szerint is (Viola néninek
soha sem volt házastársa), de jelentheti éppen az ellenkezőjét is (Viola néninek igenis

,1996. április

83

sok férje volt, ám csak haláluk után minősültek valójában férjnek), vagy lehetséges
olyan interpretáció is, mely szerint - hiszen Viola néni meghal - a halál adhat új értelmet e narratívának, amely pontosan e mozzanat révén nyeri el ismét (másfajta) kezdetét. (A „történet" egyéb vonatkozásaira - pl. a tanárt tanítják, a tanítási folyamat
Koller számára nemlétező mintához igazodik, mire emlékezhet Viola néni? stb. - mivel szétfeszítené e recenzió kereteit, sajnos nem tudunk kitérni.)
A Történetek Olvasókönyve címmel ellátott ciklus metaforák variációsorára (legalábbis néhány toposz menten integrálható a fragmentumok többsége) és narratívák
szerkezeti-retorikai sajátosságainak kiaknázására épül.
A metaforák egyik legfontosabb ismérve Darvasi szövegeiben, hogy identitásváltásokon mennek keresztül. Az egyik leggyakoribb metafora, a könny, például aktualizálódik úgy is, mint a történelem „nélkülözhetetlen eseménye" (A mohácsi névtelen), az
irodalom maradandóságának katalizátora (Könnyek verse, A görögök története), a bibliai
kontextus hatása (Az angyalok könnye), a házasság és a halál ekvivalenciája (Házasság és
könnyek), a közösség és az egyéniség izoláltságának indoka (Az iglói könnyevő), a halálhoz viszonyuló létezés megkerülhetetlensége (Valter Blau könnyei), a szubjektum történeti tapasztalata (A prágai felhő), és mint a művészet szimbóluma (A könnymutatványosok). Természetesen az említett művek kontextualizálják is egymást, hiszen amellett,
hogy folyamatosan más síkba helyezik e metafora „lényegiségét", az áthelyezéssel
egyidőben nélkülözhetetlen „forrásokként" kezelik lehetséges jelentésárnyalatait s persze újra is írják azokat. A Történetek Olvasókönyvének „egészét" meghatározza ez a logika - hasonló következtetésekre juthatunk ha a csók, a foci, az őrület vagy a nemiség
metaforája mentén indulunk el. Ugyanakkor láthatjuk azt is, hogy e metaforák olykor
keresztezik egymást, összeérnek; hálózatot alkotnak, mely vezeti az olvasót a szöveglabirintusban.
Az „olvasókönyv" megalkotottságának szerkezeti sajátosságai hagyományos (s így
kitüntetett) narratívák mentén konstituálódnak. E nyelvi formációk közül a biográfia
és az irodalmi diszkurzus műfajainak retorikája kerül központi pozícióba. Azonban
mindkét elbeszélésminta (jelen esetben) perifériára helyezi (s mintegy feloldja a narrativitásban) a „történet tárgyát". Csak két példa ennek illusztrálására. - A világ legbolondabb embere című szöveg egy olyan biográfiai leírás, amely az argumentációt nélkülözve
tényként kezeli a megjelölt szituációt, ám annak körülményeiről nem állít semmit, s így
megkérdőjelezi a referencializálhatóságot és egyben önmaga kompetenciáját is a dolgok
megvilágítását illetően: az élet rajziság (mint narratív struktúra) rendet reprezentál, de
nem teszi lehetővé a részletek (mint ez esetben: lehetséges kitüntetett pontok) lokalizálását (miért éppen Melicher Géza a legbolondabb ember?, persze a kérdés így is feltehető: talán maga az életút ad másfajta jelentést a bolondság metaforájának?). Mindenesetre a jelképes születési dátum (1848. március 15.) és a foglalkozás (vasutas) kondicionál egy a populáris regiszterből ismert értelmezést. - Több „történet" regényként,
balladaként aposztrofálja magát, vagyis az irodalmiság műfaji létmódját hangsúlyozza,
de úgy, hogy a műfajilag már preformált „anyagot" beszéli el újra. Pl. A hímtag regényéesés. narrátora a címben jelzett metaforához tapadó momentumokat (mint regénytémát) a végtelenségig ecsetelhetné, de ezen eljárás (szerinte) megkerüli a „hímtag történeti lényegét", ezért a konkrét példák elsorolása helyett absztrakt definíciót javasol (ily
módon újraszituálja a narrativa által feloldott toposz lehetséges értelmét): „Legyen
tehát a hímtagban élet is és halál is, legyen benne különös is és általános is, de kellőképpen elvegyítve, és akkor mindenki megelégedésére szolgál, nemz és gyilkol majd,
akár az Idő."

84

tiszatáj

Láthatjuk tehát, hogy a főrészek címében megelőlegezett szövegfunkciók (denotativ értelmezhetőség, heterogén szerkezet) az olvasás során módosulnak és átrendeződnek: a Magyar novellák műveinek esztétikumát polifunkcionalitás jellemzi, s a Történetek Olvasókönyvének fragmentumait (a decentráltság mellett) meghatározza a retorikai
allúziók koherenciája (is). Ha egyetlen metaforával szeretnénk jellemezni a Darvasipróza (itt tárgyalt) szövegvilágát (ami nem könnyű feladat s némileg meg is kérdőjelezhető), akkor a redundanciák domináns szerepére kellene utalnunk. Olyan ismétlődésekre, melyek szétjátsszák az ismételt alakzat identitását (a kontinuitást törések mentén
képzik) és az ismétlés mozzanatában (az automatizmus elhárításával) önreferens jeltartományokat építenek ki, melyekben a polivalenciák horizontokat nyitnak az interpretáció számára. Valószínűleg ezért kell mindig újabb kihívásokkal szembenézniük
Darvasi értelmezőinek (hiszen folyamatosan alakuló szisztémával folytatnak párbeszédet), s egyben ez biztosíthatja e szövegiség tartós hatását is. (Jelenkor, 1994.)

,1996. április

85

HAZAI
ROMÁNY

TÜKÖR

PÁL

A költözködő falu
„/4 falu tudományos megismerése nemzeti
kötelesség mert csak ez vezethet el a nemzet megismerésének az útjára, a szó valódi értelmében
vett nemzeti öntudathoz."

(Henri H. Stahl, 1933)
A XX. század első évtizedeiben nehezen mozdult előre a világ Európa eme tájain.
Magyarországot még a harmincas években is a múlt századi falu jellemezte. A XX.
század mégis a falvak átalakulásának, az agrárvilág külső-belső megváltozásának az évszázada lett. Szinte a sarkából fordult ki a paraszti világ a század második felében az
Alpoktól keletre fekvő térségeken. Többször is. A változások megjelentek a falusi népesség vándorlásában, a rurális térségek társadalmi és települési viszonyainak átrendeződésében, valamint a jövedelmi színvonal és az életmód megváltozásában. A z a mozdulatlanság tehát, amiről a század derekán még önostorozó módon szóltak írók, költők, reformerek, viharos gyorsasággal múlttá lett. A falu migrációja hatalmas méreteket
öltött. Ennek néhány vonulatát tekintjük át a továbbiakban.
Magyarországon e század közepén volt olyan év, hogy az akkor még fél országot
jelentő falusi népesség csaknem 10%-a változtatott lakóhelyet. Olyan esztendő pedig
több is volt az ötvenes és a hatvanas évtizedben, amelyben több mint 200 ezer ember
költözködött új lakóhelyre a községekből. Más községbe, vagy a városokba, amíg lehetett: Budapestre. Egy évtized alatt (1955-1965 között) a falusi vándorlás elérte a két és fél
milliót. (A községi lakosság száma természetesen nem csökkent ennek megfelelően,
mert a költözködők egy része másik községbe települt, továbbá városokból is költözködtek mindig a községekbe is, végül a természetes szaporodás is enyhítette a falusi népesség erózióját.)

A társadalmi fogadtatás
A jelzett folyamatokat nem kísérte egyértelmű társadalmi megítélés, de nem is
hagyta reagálás nélkül. Számos szociológiai, szépirodalmi alkotás, tudományos szakmunka választotta témájául a szűk emberöltőbe szorított falusi változások sorát. Meglátták, hogy egész utcák szomorkodtak üressé válva sok faluban és - kalákában - épültek az új házak a nagyvárosi vonzáskörzetek gyűrűiben, a városjelölt nagyközségek alig
közművesített telkein szerte az országban. A városi „munkás-lakás" építés állami pénzügyi támogatást élvezett, a falusi nem.
Ebben az időben kiáltotta a világba (a pusztába?) az Eladó ház elégiája című versét
Simon István, a költő. Jellemző sorai:
Maga maradt Előbbi lakója
ha meg is jön, igazából ő sincs,

86

tiszatál
csak tovább rabolja:
egy-egy ojtóággal és néhány
szőlővesszővel, parány diófacsemetével megy el, hogy Pestlőrinc
vagy Törökbálint egyik udvarán
valami emléket megőrizzen
az ősiből, halott apákéból,
ha már teljes felejtés úgysincsen,
ha már a kor neki merő téboly.

A falusi házak „magára maradásánál" is jobban látható volt a tanyák keserve. Lakóik többsége a migráció számaiban sem szerepelt, hiszen lakóik gyakorta csak „másik
házba", de nem másik közigazgatási egységbe költöztek. Külterületről - belterületre.
Az Alföld tanyáin 1960-ban még 694 ezer volt a „külterületi népesség", de 1980-ban már
csak 279 ezer. A tanyai lakosság aránya még 22% volt 1960-ban az Alföldön, de 1980-ra
már csak egy megyében járt közel a 20%-hoz (Bács-Kiskunban), a legtöbb megyében
lecsökkent 5 % körüli mértékre. (Az új, nagyüzemi majorságok lakóival együtt.) A tanyai népesség pedig - érthetően - nagyon nehezen vált meg nemzedékek során alakított otthonától.
Hódmezővásárhely hatalmas tanyavilágának bánatát, metamorfózisának mélységeit örökítette meg - értően, belülről látva és érezve - Szenti Tibor. A tanya című
munkájában írta: „Amikor a család belépett a közösbe és az új munkahelyhez közelebb
költözött, illetve valamilyen okból birtokot kellett cserélnie, az öregek nem akartak
a régi tanyából elmenni. Itt születtek, itt éltek és öregedtek meg, itt akartak meghalni
is... Amikor a tanyát is át kellett adni... reggel hiába költögették őket, már holtak voltak. Az orvostudomány így könyvelte el az esetet: szívroham, a nép azt mondta:
„bánatukban möghasadt a szivük". Bizony, volt, amikor a „téboly" ölni tudott...
Az üres, megroggyant, majd összeomló tanyaépületek mindenütt árulkodtak az
elköltözésről. A folyamatok sejthetővé váltak. A migráció valóságos, minden falusi települést valamilyen módon érintő méretét, hatásait nem tették láthatóvá. A továbbiakban ezért hívjuk segítségül a statisztikai elemzések, településhálózati vizsgálatok és agrárpolitikai tanulmányok megállapításait is.4

Elvándorlási hullámok Magyarország falvaiban
A falusi elvándorlás nem speciálisan magyar és nem csak XX. századi jelenség.
A falusi népességnek az elmúlt századokban sem csak hadiesemények nyomán kellett
lakóhelyet változtatnia. Európa eme régiójának falvai a XIX. században már milliószámra adtak „földművest a tengernek". A falvak határa szűknek bizonyult, az ipar
pedig nem kínált elegendő munkahelyet a növekvő népesség számára. A nagy „infrastrukturális beruházások", a folyamszabályozás és ármentesítés, a vasútépítés sem tartott örökké.
* Andorka Rudolf, Enyedi György, Huszár Tibor, Kulcsár Kálmán munkái, valamint az
MTA Regionális Kutatások Központjának munkatársai - főleg Tóth József Alföld kutatásai fontos forrásként szolgálnak. A legújabb adatokra vő. Harcsa István: A paraszti népesség társadalmi mobilitása. In.: Magyarország agrártörténete (1945-1990). Szerk.: Romány Pál, Mezőgazda
Kiadó. (Sajtó alatt.)

,1996. április

87

A z Egyesült Államokba 1 millió 349 ezer 417 magyarországi lakos vándorolt ki
1861-1913 között. (A „magyarországi" megjelölésnek jelentősége van, hiszen pl. Zemplén, Sáros és más északi megyékből a szlovákok soraiból került ki a hajóra szállók nagy
hányada.) A kivándorolt kelet-európai földművesek főleg a jobban fizető - ám veszélyesebb, nehezebb - bányaiparban es a gyárakban vállaltak munkát. Különösen a magyarországiak, akik jórészt a földbőség végére, az írek, a skandinávok után érkeztek.
Többségük egyébként sem farmot akart, ideiglenesnek vélték távollétüket, családjuk is
visszavárta őket. Akiknek azután sikerült hazajönni, itthon földet vettek, néhány helyen felépült egy-egy „dollárfalu", új utcasor.
A kivándorlást szervező ügynökök több tengerentúli országba - a még érintetlen
prérikre, Kanadába, Brazíliába stb. - is toboroztak munkaerőt. Összesen 2 millió 38 ezer
233 magyarországi utast regisztráltak a kikötői hatóságok az 1873-1913 közötti időszakban
(Fiuméből csak 305 ezer személy kelt útra a többiek 11 más európai kikötőből hajóztak el). A mezőgazdasági munkához természetesen jobban vonzódtak a kivándorlók.
Bíztak ismereteikben, bár az írni-olvasni tudás hiánya sokukat gátolta a farmok világában való eligazodásban.
Előfordult, hogy sztrájktörésre vitték a kivándoroltakat. Rácz István idéz egy nem
túl hízelgő lapvéleményt az egyik Pittsburgh városi esetről: „Amerikában az alsóbb néposztályok munkát követelnek, ez a kontinentális söpredék pedig kenyérért ordítoz."
Ügy tűnik, hogy Orosháza vagy Csongrád agrárszocialistáinak követelése és Pittsburgh akkori munkanélkülijei között nem is volt olyan nagy a távolság...
A paraszti migráció méreteit nem sikerült érdemben csökkenteni a századforduló
éveiben, sem politikai, sem egyházi tanácsokkal, tiltással. A belső vándorlás is felerősödött, ezért a falvak vezetőihez fordulnak, kevés haszonnal. A Magyar Gazdák Szemléje
kiáltványt tesz közzé 1905-ben, Vissza a faluba! címmel, mert hogy Budapesten - ez
volt a költözködők fő célvárosa - „csak munkátlansáp, nyomor várakozik rájuk".
Mindhiába a fenyegetés, hiszen az „özönlést" nem felhívások, hanem társadalmi és gazdasági erők, elemi kényszerek mozgatták.
Európa sok országában foglalkoztak hasonló gondokkal. Franciaország mezőgazdasági minisztere, Jules Méline az 1889. évi Nemzetközi Mezőgazdasági Kongresszus elé
viszi a „menekülést a faluból" (Vissza a faluba címmel könyvet is ír, amit 1906-ban nálunk is kiad a Pátria Könyvkiadó), de a folyamat ott is, máshol is tovább tart. Változó
intenzitással, azóta is.
Az első világháborút követő időben nálunk a kivándorlás lehetőségei elapadtak.
Magyarország új határai között inkább a befogadás vált jellemzővé. Csekély belső migrációval járt a Nagyatádi-lé\e földreform is, hiszen a nagybirtokok fennmaradtak. Az
elcsatolt területekről menekülők közül kevesen telepedtek le a falvakban. (Békésszentandrás szerencséjére ott egy szőnyegszövéshez értő menekült talált otthonra.)
A városi munkavállalás lehetősége kevesek számára adatott meg. Ami feltűnő:
az 1930-as népszámlálás idején 176 ezer 987 házi cselédet írnak össze, nagy többségüket
a városokban, feltehetően faluról elszegődött lányokat, asszonyokat. Maradt a „néma
forradalom", meg a „cifra nyomorúság". Létesült néhány telepes község, szerveztek falusi házépítési akciót, indítottak szociális segélyezést, az ún. zöldkeresztes házak hatósugarában javult a falusi egészségügy. Épültek a tanyavilágban új, egy-két tantermes
elemi népiskolák (Klebelsberg-program), alakultak olvasókörök. Később a hadiipar,
majd Németország is felszívott valamennyi munkaerőt.
A város, az iskolázottság elérhetetlen maradt, fogalommá alakult, az önmagában
való érték délibábjaként lebegett az arra vágyó falusiak sokasága előtt. A „gyepsoriak"

tiszatál

88

életének változásai tehát nem voltak érdeminek nevezhetők. A hét világháború közötti
időben szinte a XIX. század folytatódott Magyarország falvaiban. A nagy változások ígérete, a későbbi „három agrárforradalom" nyomán kialakuló falusi átalakulás még alighogy felsejlett a háborús horizonton.

Költözködés - és költöztetés
Az 1945. évi földreform mérete, jellege és lebonyolítási rendje forradalmi jegyeket viselt, mint általában a megkésett, sietős, sőt diktált ütemű átalakulások. A gazdasági racionalitást több tekintetben nélkülözte, elsődleges volt a politikai érdekek érvényesítése. Ez határozta meg a paraszti népességre számításba vett következményeket,
a földosztásba bevontak körét, a birtokstruktúrát.
A földosztást közvetlenül követő, jelentős költözködéssel járó változás: mintegy
75 ezer új tanya keletkezése. Az új tanyák általában új lakóhelyet - nem csak szállást jelentettek, hiszen a legkisebb időveszteséggel, kezdetleges módon, izomerővel, így lehetett helytállni a kapott föld megművelésében. A községi vándorlási adatokban alig
tükröződött a nagyhatárú alföldi települések külterületeire való újabb kirajzás, hiszen
az új falvakká való sűrűsödés csak 4-5 év múlva következett be. (Ekkor válik - Kecskemét 160 ezer holdas határában - önálló tanácsú községgé pl. Lakitelek, Szentlőrinc,
Szentkirály, Jakabszállás stb.) Később kijelölték 150 „tanyaközpont" helyét és - 1949ben országosan megtiltották új tanyák építését.
Az új állami gazdaságok hálózatának kialakítása viszonylag kis falusi vándorlással
járt. Annál nagyobb elvándorlást gerjesztettek a gazdag parasztokat (valójában a középparasztokat is) sújtó jogszabályi előírások, büntető rendelkezések. Az alacsony árakon
való, kötelező terménybeszolgáltatási előírások alig voltak teljesíthetők, így mind többen hagytak fel a gazdálkodással. A z elvándorlás módja ebben az időben csak kivételesen az elköltözés, hiszen a háborús károk és más okok következtében nem volt könnyű
lakáshoz jutni a városokban. Gyorsan növekszik azonban a munkásszállók népessége,
és az ingázók száma. És erősödik a hecckampány, a bérsajtó „kulák ellenessége".
Miközben az extenzív iparosítás vonzotta a falusi, jórészt képzetlen munkaerőt,
a falun végbemenő folyamatok ösztönözték - esetenként taszították - az aktív korosztályokat a mezőgazdaság elhagyására. Ez utóbbiak között a parasztságra nehezedő gazdasági és politikai nyomás volt a legsúlyosabb, amely a földfelajánlásokat kiváltotta. A különösen nehéz időszakban, az 1949-1953 közötti időben, 192 ezer gazdaságot (!) ajánlottak
fel állami átvételre. (Három személy/gazdaság alapon számítva ez 600 ezer emher tulajdontól való megválását jelentette.) A „felajánlásból" átvett összes terület akkor meghaladta az 1 millió hektárt. A mezőgazdasági termelést felhagyó gazdaságoknak alig 20%át lehetett ún. kulák birtoknak tekinteni, nagy többségük a hírhedtté vált kétlaki (azaz
már nem csak mezőgazdasági kereső), valamint a „dolgozó parasztok" és a jogi személyek kategóriáiból került ki. A „költöztetók" pedig a Begyűjtési Minisztérium nagy hatáskörű területi hivatalai, az adóztató tanácsok, valamint a bírságoló, a büntető végzést
kiadó bíróságok voltak. És még egy „költöztető": az ún. politikai megbízhatóság, helyesebben: „megbízhatatlanság". A katonai - határvédelmi - érdekből való költöztetés
a korszak tartozéka volt. A hosszú jugoszláv határ mentén, valamint az Ausztria előtti
határsávból sok falusi-tanyai embernek új lakóhelyet jelöltek ki.
A volt sváb falvakba telepített, új otthonukban nehezen meg^yökeresedő telepesek közül is számosan más lakóhelyet kerestek. A Kalocsa-környéki Hajósról írják:

,1996. április

89

„az ötvenes évek közepétől kezdve megindult a telepesek elvándorlása.... Amíg 1949-ben
6 ezer lakosa volt Hajósnak, addig napjainkban már csak 4300-an élnek a községben.
A z elvándorlást erőteljesen meggyorsította a dunaújvárosi (értsd: sztálinvárosi) építkezés
is. Napjainkban alig él telepes Hajóson" (T. Kiss Tamás-Tibori Tímea, 1988).
Külön fejezetet érdemelne a folyamatossá vált tagosítás hatásainak vizsgálata. Az
alakuló közös gazdaságok és az elhagyott földek „összehozása" állandósította a „földrendezéseket". A kiadott csereingatlanokat a tulajdonosok elhagyták, sokszor követni sem
tudták, hogy a határ melyik részén jelölték ki az új földeket. Termelőszövetkezeti tagok
közül is sokan hasonló elhatározásra jutottak, ám ipari munkavállalásukat nehezítette,
hogy munkakönyvük kiváltását a helyi tanácsok engedélyéhez kötötte a jogszabály.
N e m csoda, hogy a mezőgazdasági kereső népesség - az egyébként is szükséges és
elkerülhetetlen méretű apadást meghaladó nagyságban - gyorsuló ütemben csökkenésnek indult. Az összes keresőnek 1949-ben az 54%-át képezték a mezőgazdasági keresők
(szemben az 1938 évi 52%-kal), majd 1956-ra 42%-ra csökkent az arányuk. Mintegy 300
ezren fogtak vándorbotot, nagy többségben a jó munkabírású, kezdeményező, vállalkozó kedvű korosztály tagjaként. Valamennyien közülük - a kuláklisták igazságügyminiszteri eltörlését követően, a Nagy Imre féle „új szakasz" időszakában - visszatértek, hogy nem sok idő múlva majd az országot is, nem csak a falut ismét elhagyják.
A gyárakban, az építőiparban maradt egykori mezőgazdasági keresők szakmát
tanultak, jobb keresethez, tarsadalmi biztosításhoz és nagyobb társadalmi-politikai
megbecsüléshez jutottak új munkahelyeiken, mint a mezőgazdaságban. N e m volt
ritka, hogy a „deklasszált" fiatal, új környezetébe beilleszkedve „élmunkás" lett, elismerést kapott. A z már más okokkal függ össze, hogy 1957-ben feltehetően ebből a körből
került ki - a szövetkezetek egy részének felbomlása, majd az új falut ígérő Agrárpolitikai tézisek kiadása után - a városokból a községekbe való, nem háborús viszonyok
között az eddig legnagyobb méretű visszaköltözés. Magyarország városaiból 1957-ben
mintegy 75 ezren költöztek a községekbe. És költözködtek - más községbe, vagy városba 343 ezren. A községi népesség aránya e kilépésekkel esett - először az ország történetében - 50% alá. A tiltó előírások ekkor fellazultak.

Százezrek kérdése: menni vagy maradni a faluban?
Magyarország falvainak jelenkori történetében kiemelkedő határkő az egypárti
rendszerben kormányzó Magyar Szocialista Munkáspárt 1958. évi decemberi határozata, illetve az Országgyűlés 1960. nyári állásfoglalása a „mezőgazdaság szocialista átalakításáról".* Tömören kifejezve ami történt: „Hazánkban a falu átalakulásának külső
jegyei gyakran azonosak a Nyugat-Európában vagy Észak-Amerikában korábban lejátszódott folyamatokéval. Olyan külső jegyek ezek, amelyek az ipari-műszaki és városi
fejlődés eredményeként alakultak ki... E hasonlóság ellenére Magyarország... falusi átalakulása sajátos vonásokat mutat. E sajátosságok egyik forrása, hogy az átalakulás rendkívül gyors, időben koncentrált volt... Egy másik sajátosság, hogy az átalakulásban a város és a falu viszonya másként formálódott, mint Nvugat-Európában... Végül alapvető
különbség, hogy a falusi átalakulás rendkívül mélyreható társadalmi változásokkal párosult." (Enyedi György 1975). És most már hozzátehetjük: csoda, hogy kibírta az ország,
hogy háromszor változtatták meg a tulajdoni állapotokat falun, három menetben pusztult anyag, eszköz, jószág és emberi érték, háromszor szakadt meg erőszakkal az agrár* Vö. História 1994. 8. szám. Romány P.: Agrárpolitika 1957-1961.

90

tiszatáj

civilizáció folyamatossága - egy generáció életében. A két agrárforradalom: a földreform, majd a nagyüzemi átszervezés (Orbán S. 1972). A három évszám: 1945,1958,1990.
A három „váltás" egyaránt a múlt tagadására támaszkodott, ami eleve leszűkítette
a szerves építkezést, a kontinuitás előnyeinek kiaknázását. Évekbe telt - és milliárdok
elvesztésébe - míg legalább a szaktudást, akár gazdatiszti, akár agrármérnöki volt a diploma megnevezése, jogaiba visszaállították. Ezzel együtt tudott konszolidálódni a mezőgazdasági termelés, a paraszti életrend. (A legutóbbi átalakulás esetében erről még
nem beszélhetünk.)
Az 1957. évi említett vándorlási csúcsot követően folyamatosan csökkent, ám állandó maradt a községekből más községekbe és a városokba irányuló vándorlás. A falvakban pedig felére, majd harmadára zsugorodott a mezőgazdasági keresők aránya.
Csekély évi ingadozástól eltekintve a tendencia töretlen. Az agrártörténeti lázgörbe
előbb felére, majd harmadára esett. (Ábránk évente, táblázatunk ötévi átlagban mutatja
a községi migráció nagyságát.)
ezer fö
350
340
330
320
310
300
290
280
270
260
250
240
230
220
210
200
190
180
170
160
150
140
130
120
110
100
90
80
70
60
50
40
30
20
10

•

\

Városból községbe
—•— KözséabAI városba
más községbe

>

\

1

J

\

1t

!

s
);

V

1

V

1s
V
; s

s.

\\
s t,

s

NH

t

Mk,

s

\ Ht

)

s

Y*M>4y

0
8<>j 3>5

S o i n S i v & i S S S S S S S

,1996. április

91

Községből városba vagy más községbe irányuló vándorlás, évi átlag: fő
1956-1960
280.353

1961-1965
246.332

1966-1970
216.605

1971-1975
181.341

1976-1980
159.747

1981-1985
133.340

1986-1990
118.686

Forrás: Demográfai évkönyvek alapján végzett számítás.

A z 1991-93. évek átlagában 94.986 fősre csökkent a községi vándorlás. Ennek
hátterében már a „negyedik agrárforradalom " következményei keresendők.
A z agrárnépesség folyamatos csökkenését követte az egy agrárkeresőre jutó mezőgazdasági terület - áttételesen a hatékonyság - növekedése. Az agrárnépsúrűség végül
kisebb lett Magyarországon, mint a farmergazdaságok országaiban (100 hektár szántó,
kert stb. területre tíznél kevesebb agrárkereső jutott). Nálunk pedig mezőgazdaságinak
számítottak mindenkit (lakatost, szakácsot stb.), akit az ágazatban foglalkoztattak.
A hatvanas évek még a nagy vándorlás és az extenzív iparosítás évei voltak. A mezőgazdaságban bizonytalan volt a jövedelem, érthetetlen (és elfogadhatatlan) a munkaegység, az uradalmi vonásokat hordozó munkarend, felkészületlen a vezetés. Valójában
munka sem volt minden napra - a szezonális csúcsokat nem számítva - a mezőgazdaságban maradt népességnek. Még a saját földjét művelő szakszövetkezeti tagság száma is
apadt.
A Cambridge-i egyetem szociológus kutatója szemléletes módon írja ezt le Angliában kiadott könyvében. Tázláron - Soltvadkert körzetében - végezte megfigyeléseit.
Megállapításai természetesen az ott szerzett tapasztalatait tükrözik. „A nem helyben
lakó tulajdonosok és gazdag parasztok vékony elit rétege a negyvenes évek végén gyorsan megszűnt. A régebbi agrárproletariátus elvándorlása fokozatosabban ment végbe.
Egyesek a földreform révén nagyobb földtulajdont kaptak és mint kisbirtokosok éltek
tovább a szakszövetkezet keretei között, mind a mai napig. Mások nem tudtak a független gazdálkodás feladatainak megfelelni, inkább beléptek a termelőszövetkezetbe.
E csoport zöme elhagyta a községet es közülük ma csak kevesen élnek a tanyákon. Ami
a középparasztokat illeti, akiknek gyermekei általában hasznot húztak az új tanulási
lehetőségekből, szakképzettséget, gyakorlatot szereztek, majd távoztak. Ebből a széles
rétegből sokan prosperáltak a szakszövetkezeti közösségben. A faluközpontban látható
legszebb új házak nagy része az ő munkájuk eredménye, amelyet a magán kisárutermelésben végeztek" (Hann, C. M. Cambridge 1980.).
A mezőgazdaságban alkalmazták 1966. január 1-től a később új gazdasági mechanizmusnak nevezett gazdaságirányítási, szervezeti, tervezési stb. változtatások első elemeit. Az állami mezőgazdasági gépállomások eszközei is a szövetkezetekhez kerültek.
Sok más, hasonlóan nagy súlyú változás kezdődött, de az agrárnépesség elhatározására
mindez még kevés hatást gyakorolt. A vándorlás csak 1970-re esett évi 200 ezer alá Közben az ingázás is tovább növekedett. Sok ingázóból elköltöző lett, hiszen az ingázók
90%-a a községekből járt el a munkába. Az 1960. évi 613 ezer fős ingázó „sereg" 1970ben már 1 millió 302 ezer. Legtöbben Pest megyéből ingáztak (a megyében élő keresők
51%-a nem lakóhelyén dolgozott), a legkevesebben Bács-Kiskunból (a keresők 13%-a).
A z országos számok, az átlagok természetesen nem tükrözik azokat a regionalis
eltéréseket, terjedő kezdeményezéseket, amelyek elvezettek a lázas állapot elviseléséhez, a hetvenes évek végére pedig - mind több helyen - a megszűnéséhez.
A gyógyszert, nem vitathatóan, a mezőgazdaságban, tágabban értelmezve: a faluban szerezhető nagyobb jövedelem elérhetősége jelenthette. Beleértve a munkahelyi jöve-

92

tiszatál

delmet, a háztáji-kisegítő gazdaság bevételét, valamint a társadalmi juttatásokat (az ipari
munkahelyeken elérhető nyugdíjat, egészségügyi támogatást, gyermeknevelési segélyt
stb.) A községek 55%-ában 1970-ben sem volt még orvos (a rossz közlekedési és hírközlési lehetőségek mellett), és 52%-ában nem volt óvoda. Csupán a művelődési házakkal való ellátásban következett be látványos javulás, ami a közös gazdaságok közvetlen érdekeivel s így pénzügyi támogatásával találkozott.
A város, az ipari kereset vonzereje továbbra is erős maradt, a falu emancipálása
tehát nem volt elkerülhető. Be kellett látni, hogy a városnövekedés adminisztratív korlátozása (5 éves munkaviszony a lakásigényhez, munkahelyi ajánlás stb.) nem járható
út. „Harmadik forradalomra" volt szükség a falusi népesség megtartásához, vagyis a paraszti jövedelmeknek olyan emelésére, amely kiállja az összehasonlítást más társadalmi
csoportok jövedelmével.

„Magyar modell" a mezőgazdaságban.
A hetvenes évek elején ismét el kellett viselnie a mezőgazdaságnak egy ideológiai
eredetű támadássorozatot, de a folyamatokat nem tudták megfordítani. Jóllehet még
a pártkongresszuson is szemrehányásként hangoztatták - a mezőgazdasági üzemek kiegészítő ipari tevékenységét kárhoztatva - , hogy mi lenne, ha Csepel lucernát is termelne, a hazai agrárpolitika tovább építkezett.
N e m segítette a sajátos hazai megoldások kialakítását, hogy a külföld - főleg
a francia publicisztika - használni kezdte a magyar modell kifejezést majd jellemezte is,
mint a piaci módszerek, az anyagi ösztönzés és a korszerű technika ötvözetét a szocialista terminológiával. „Nyugaton egyesek cinikusan azt állították, hogy ezek a jelenségek a szocializmus alapelvének feladását jelentik" - írta a már idézett Hann. Kádár
János több alkalommal is szóvá tette különböző pártrendezvényeken, hogy magyar modell nincs, s ha lenne, akkor sem volna célszerű elismerni, mert „a szövetségesek gyanakvását váltaná ki". A külföldiekkel érintkezőket, külföldet járókat külön is figyelmeztette, hogy kerüljék a hivalkodást, a „bezzeg nálunk jobban megy" hangvételű kijelentéseket.
Magyar modell viszont kellett, volt is, és koncepciója számos pilléren nyugodott.

így;

(1) modern agrártermelésen (mezőgazdasági, erdészeti, élelmiszeripari), mind a nagyüzemekben, mind a kistermelésnek nevezett kisüzemekben (amelyek gyakorta elérték
a részlegesen automatizált baromfitenyésztésben, hizlalásban a középüzemi méreteket),
(2) a mezőgazdasági jövedelmek indokolt növekedésének elismerésén, hogy gazdagodjék a falu, tudja fedezni a korszerű termelés, az ipari jellegű termelési rendszerek ráfordításait és építeni új, 90%-ban magánerős és személyi tulajdonú lakóházait. A legfontosabbnak a jövedelem növekedése, a munkás és paraszt jövedelem kiegyenlítődése
bizonyult.
(3) érvényesüljön a közvetlen és minél inkább látható anyagi érdekeltség feladva
a munkaegység rendszert, a maradék elven alapuló jövedelemelosztást. Ennek jegyében
terjesztették az átkeresztelt nevű részesművelést (nádudvari módszerként, családi művelésként), majd a szövetkezeti tulajdon bérleti használatát (a kihelyezett állatállományt,
ültetvényt stb.), végül a megnövelt háztáji területet és a prémium rendszert.
(4) a nem mezőgazdasági tevékenység (ipari, szolgáltatási stb.), a vertikális szervezet
szövetkezeti jogosultsága, valamint az adókedvezménnyel is támogatott háztáji két erős

,1996. április

93

oszlopa volt a koncepciónak. Sok embert meg is tartott a faluban - sőt visszahozott
oda a hetvenes évek végére de az ortodoxia részéről ezek a „rendszer idegen", „anyagias" tendenciák kapták éppen a folyamatos ellenvetéseket. Ugyanígy elmarasztalták
a „tanyásodást", hogy a tilalom ellenére pl. Bács-Kiskunban mintegy 3 ezer új tanyát
építettek, még többet felújítottak, villannyal láttak el.
(5) A koncepció fontos része volt a szövetkezeti önállóság kodifikálása, a szövetkezeti szövetségek alapítók általi fenntartása, a különböző tulajdonú és formájú vállalatok egyenjogúsága. Legalább: az erre való törekvés.
(6) A 350 ezerre tehető új ipari munkahely a falvakban, az agrárkereső népesség
s vele a falu emancipációja, a társadalmi ranglétrán való feljebbjutása ugyancsak a magyar
igényekből táplálkozott. (S persze a saját - hazai vagy „importált" - akadályaiba, kritikáiba ütközött.)
Ez a vázlatos áttekintés csak azt szolgálta, hogy támpontokat adjon a falusi vándorlás csillapodásának magyarázatahoz. Természetesen nem tért ki azokra a korlátozó
tényezőkre, amelyeket kénytelen volt elviselni a hazai agrárfejlődés, amelyek nélkül
más irányt vehetett volná a falu. Magyarország azonban ez az egy volt, a helyzete sok
tekintetben meghatározott. Ország, ahol a községekben a lakások 73,1%-a 1 szobás lakás volt 1949-ben, de 1990-ben már csak 14,2%-a volt ebben a kategóriában. A három
és több szobás lakás mutatóban fordult elő a háború utáni falvainkban (2,7%), ám
1990-re ezek a lakások adták az összes falusi lakás 42,6%-át.
N e m túlzás azt gondolni, hogy korszakváltást fejeznek ki az idézett számok. Fetisizálásuk nemkülönben. Ám mindenképpen tények. Mögöttük millió paraszti lelemény, küzdelem, akarás. A falu tényei, amit alig ismer, értékel, a nem falusi, a másik
Magyarország.

BELÉNYI

GYULA

Egy valósághű könyv
E R D M A N N GYULA: BEGYŰJTÉS, BESZOLGÁLTATÁS
MAGYARORSZÁGON 1945-1956
A könyvek sorsáról elmélkedni közhelynek számít. Erdmann Gyula: Begyűjtés,
beszolgáltatás Magyarországon 1945-1956 című, a közelmúltban megjelent, kiemelkedő
jelentőségű monográfiájáról szóló ismertetésemet mégsem kezdhetem mással, mint azzal a merengéssel: vajon miért jut osztályrészül egy ilyen, a címben jelzett kérdésről
minden korábbi vállalkozásnál magasabb színvonalon szóló könyvnek az a szomorú
sors, hogy a szűkebb szakmán, az agrártörténészek fogyó táborán kívül alig válik
ismertté? Talán azért, mert a ma embere, aki a tévé és a rádió rabságában él, nem hajlandó végigolvasni egy a mellékletekkel együtt közel 400 nyomtatott oldalas, adatgazdag, racionálisan érvelő munkát? Bizonyos, hogy ez az értelmiséget is megérintő elkényelmesedés is ludas a dologban. De valószínűleg azért sem érte el azt a hatást, amit
értékei alapján feltétlenül megérdemelne, mert Erdmann az alapkutatásokat végző tör-

94

tiszatál

ténész indokolt magabiztosságával és szellemi fölényével a begyűjtés történetének megírása során olyan mélységekig hatolt le, amelyekre az említett, a közgondolkodást
döntő mértékben befolyásolni képes hírközlő szervek éppenséggel nem kívánják a szélesebb olvasóközönség figyelmét felhívni. És aligha téved a recenzens, ha emögött tartalmi okokat gyanít. Hiszen miért állították le egyik hétről a másikra a tévé illetékesei
az 1945 utáni történelmünkről készített filmsorozatot? Gyaníthatóan nem azért, mert
színvonala - vitathatatlanul - egyenetlen, egy-két darabjában kifejezetten alacsony volt.
(Az pedig végképp teljesen érthetetlen, hogy az erdélyi magyar arisztokrácia sorsáról
szóló, nyolc részesre tervezett, a maga nemében egyedülálló összeállítást miért hagyták
abba a második rész vetítése után, szintén 1994 derekán...)
A közelmúltról szóló tévé-sorozat felemlítése nem ötletszerűen történt: hozzásegít, hogy jobban megvilágíthassuk Erdmann Gyula könyvének egyik legfontosabb
értékét. Egy darabja (amelyet mellesleg korábban, 1988-ban forgattak) ugyanis a begyűjtés történetéről szól. Bár a film készítői a jelenségek bemutatása során korrekten
jártak el, a beszolgáltatási rendszert mégis elrajzoltan, s így félrevezetően ábrázolták
azzal, hogy a dolgot a parasztságon belüli konfliktusként tüntették fel, ahol falusi ember a begyűjtési biztos is és az is, akinek - hogy ezt az elkoptatott kifejezést használjam
- a padlását lesöpörték - tehát a kárt okozó és a kárvallott is.
Könyvünk szerzője ezzel szemben sokéves levéltári kutatásokkal megszerzett
óriási tárgyismeret birtokában azt bizonyítja: a felszínen látszó jelenségek mélyén a „magával kötve mint a kéve..." József Attila-i igazsága fedezhető fel, mégpedig a költő
korát messze felülmúló méretekben. Magyarán: a községi (járási) begyűjtési biztos,
a körzeti megbízott rendőr, vagy a „zálogolásokat" és „transzferálásokat" végrehajtó
cigány emberek csupán kis csavarok voltak egy hatalmas, diktatórikus gépezetben.
(A „transzferálás" egyike a kor számos félrevezető, álcázó kifejezésének; a begyűjtési és
adóhátralék fejében lefoglalt ingóságok, beleértve a bútorzatot és a ruhaneműt is, elszállítását jelentette.) A szerző e felismerés nyomán monográfiájának középpontjába
- teljes joggal - a központi hatalom, a Magyar Dolgozók Pártja begyűjtési politikájának
elemzését állítja. Mivel pedig az elválaszthatatlan az agrárpolitika egészétől, miként az
agrárpolitika is az általános politikatörténettől, csak helyeselni lehet, hogy ez utóbbiak
tömör bemutatására is gondot fordít. Idézi például a kisgazda párti Pártay Tivadarnak
a háború utáni rövid parlamentáris korszak végóráiban, 1947 októberében elmondott
parlamenti felszólalását, amelyben a képviselő felhívta a figyelmet arra, hogy az MKP
általános politikai és gazdaságpolitikai céljai szolgálatába állítja agrárpolitikáját, s a parasztság áldozatai árán szanálja bőkezűen az ipart. N e m tér el a tárgytól akkor sem,
amikor a történeti irodalomban elsőként részletesen elénk tárja az 1948 nyarán, a Földművelésügyi Minisztérium 62 tisztviselője ellen lefolytatott, nagy jelentőségű politikai
per részleteit, amely a „még pozícióban lévő polgári demokratikus rétegek" megsemmisítésére irányult, s egyben arra, hogy szakértelemmel és igazgatási tapasztalattal rendelkező régi értelmiségi és tisztviselői réteget „fasisztának", „Horthy-bérencnek" minősítve
helyükre teljesen képzetlen, de párthű kádereket ültethessenek (a perbe fogottakon
kívül további 134 elbocsájtás is történt ugyanekkor). Új megvilágításba helyezi továbbá
e korszak politikai életének főszereplóit: Rákosit, Gerőt és Nagy Imrét. A z előbbi
kettővel szemben az olyan kemény, gúnyos jelzők használatától sem riad vissza, mint:
„sértett vezér", „gumigerincű" apparatcsik stb. Aligha túlzás arra a következtetésre jutni,
hogy Erdmann a Rákosi-rendszer jellemzése terén egyrészt korszerű történelemszemléletének (amelyre csak egy-két, a könyv első alfejezeteiben előforduló terminológiai

,1996. április

95

bizonytalanság, régies szóhasználat - pl. „a munkásosztály pártja", „a begyűjtés továbbfejlesztése" - vet kisebb árnyékot), másrészt a szerző hibátlan szakmai felkészültségének,
a forrásfeltárás példamutató alaposságának, az elemzőkészségnek és az új következtetések bátor levonásának köszönhetően minden eddigi történettudományi
munkánál
messzebbre jutott
A három részre és 27 fejezetre tagolt monográfia szerkesztése szerencsésen ötvözi
a kronológiai és a tematikai szempontokat. A három nagy rész időrendi sorrendben
tekinti át az 1945-1956 közötti időszak három fő szakaszát. 1945-1948: a háborút követő évek, amikor - és különösen kezdetben - az ország leromlott gazdasági helyzete
kényszerítette ki a begyűjtési rendszer működtetését, bár már ekkor megjelennek azok
a baloldali politikai törekvések, amelyek a mezőgazdaság rovására történő ipari tőkefelhalmozást erőltették. 1948-1953: a mezőgazdaság megsarcolásának, a parasztság kirablásának kora, amelyben a begyűjtésnek különösen fontos szerep jutott. 1953-1956:
ennek első felében (1953 június-1955 március között), Nagy Imre miniszterelnöksége
idején jelentős könnyítéseket hajtanak végre a begyűjtésben, második felében a politikailag Moszkva által újra pártfogásba vett Rákosiék visszarendeződési kísérletére került
sor. Végül külön említendő az 1956. évi forradalom, amely eltörölte a begyűjtési rendszert (s azt Kádárék sem merték visszaállítani). A három nagy részen belüli 10+10+7
fejezet az adott időszak konkrét eseményeit elemzi, jórészt tematikus, kisebb részben
kronologikus bontásban. Ezeknek akár csupán jelzésszerű bemutatására sincsen tér
ehelyütt, ezért összefoglalóan csak arra hívnám fel az olvasó figyelmét, hogy a könyv
gerincét az agrár- és a begyűjtési politika elemzése mellett a beszolgáltatás számszerű
eredményeinek imponáló mennyiségű adattal, köztük mintegy 120 (!) táblázattal alátámasztott bemutatása és a begyűjtési rendszer hivataltörténete alkotja. Ezen túl tisztázza a legfontosabb fogalmakat is, mindenekelőtt a begyűjtését - az állami beavatkozás
egy formájának tekintve azt. Maga az állami beavatkozás nem a sztálinizmus találmánya volt; különleges történelmi helyzetekben, például háborúk alatt és után alkalmazták már korábban is, és nem is indokolatlanul. Hogy 1948-1956 között, időbe i egyre
távolodva a háborútól is tovább alkalmazták, az már a Rákosi-rendszer sajátos..ágaiból
következett. Abból, hogy az országban békeidőben is háborús állapotokat ter ¿intettek
(hány és hány parasztot sújtott például a statáriális bíráskodás!), s ennek gazdasági vetületeként hadigazdálkodást folytattak. A begyűjtés e háború nélküli hadiállapot időszakának egyik gazdaságpolitikai eszköze volt, amely az erőforrásoknak a mezőgazdaságból az iparba történő villámgyors átpumpálását szolgálta. Ezt elsősorban a hatóságilag
megállapított és 1948-1956 között változatlanul hagyott beszolgáltatási árakkal érték el
(az említett intervallumban a szabadpiaci árak 3-4-szeresükre nőttek). A piaci viszonyok semmibevétele azután szükségképpen vonta maga után az egyébként minden
tekintetben durva elnyomást alkalmazó rendszer diktatórikus lépéseit a begyűjtés végrehajtása során. (Az MDP vezetésének saját bevallása szerint 1950-1953 között a bíróságok évi átlagban 200 ezer személy ügyével foglalkoztak.) A gazdasági törvényszerűségek
figyelmen kívül hagyása ugyancsak szükségszerűen járt együtt a bürokrácia megdöbbentő méretű megnövekedésével. Az 1950-es évek közepén a begyűjtéssel hat állami
főhatóság, 17 központi igazgatóság foglalkozott, amelyek 218 vállalatot működtettek
és összesen 61 ezer főt foglalkoztattak, azaz egy magyar községre átlag 21 begyűjtési alkalmazott jutott!
A begyűjtési rendszer kezdetben legjobban a fő „osztályellenségnek" kikiáltott
gazdag parasztokat vágta földhöz, mint a könyv egy külön e kérdésnek szentelt fejeze-

96

tiszatál

téből megtudhatjuk. 1951-ben azonban már minden kistulajdonost, a földbirtok nagyságára való tekintet nélkül, a tönk szélére sodort. 1952-ben pedig már az egyébként is
gyenge termelőszövetkezetek beszolgáltatási terhei is megsokszorozódtak, bár a tsz-tagokat olyan súlyos emberi, jogi sérelmek nem érték, mint a „kulákokat" és más földtulajdonosokat. A begyűjtési rendszer, továbbá az adó-, a beruházási és a regionális fejlesztési politika következtében 1953-ig öt millió katasztrális hold földet hagytak el,
vagy ajánlottak fel a parasztok az államnak (az ország összes mezőgazdasági területe 16
millió hold volt, ám abban az erdőterületek is benne foglaltatnak). Hyen következménnyel járt tehát az a gyakorlat, amelyet az „új szakasz" politikájának meghirdetése
után maga az új begyűjtési miniszter is így jellemzett: „mi a parasztot valamiféle gazembernek tekintjük, aki arra törekszik, hogy bennünket kijátsszon", ezért „igyekszünk minél vastagabb gyűrűt vonni köréje, amiből ne tudjon kiszabadulni" - ismerte
el Tisza József 1953 augusztusában.
A begyűjtés legfontosabb társadalmi következményeit könyve végén így összegzi
a szerző: „Százezrek menekültek tehát el a mezőgazdaságból, magukkal vitték tapasztalataikat, tudásukat, földszeretetüket, évszázadok alatt összekovácsolt, nemzedékrőlnemzedékre hagyományozott szellemi és erkölcsi értékeiket." Földjeiket a „parasztság
mérvadó része" előtt tekintély nélküli tsz-ek, állami gazdaságok vették át, vagy parlagon maradtak. A falu legtekintélyesebb - és általában ténylegesen a legértékesebb rétegeit megalázták, kiforgatták vagyonából, internálták és bebörtönözték (amihez a recenzens csak annyit tehet hozzá: és megfélemlítő célzattal, minden megyében egy vagy
több esetben kivégezték). Erdmann nevükön nevezi e politika fő felelőseit is: „A fő bűnösök - Rákosi, Gerő, Farkas Mihály, Révai és társaik, a moszkvai helytartóság fő
ügyintézői - tiszta fejjel és tudattal adtak minderre utasítást és jóváhagyást."
N e m véletlen tehát, hogy az 1956 őszi forradalom egyik első intézkedésével eltörölte a begyűjtési rendszert, és miként „1849 után a Haynau-diktatúra sem vonhatta
vissza... a jobbágyfelszabadítást..., hasonlóképpen nem lehetett szó 1956 végén sem
a begyűjtési rendszer visszaállításáról". A „szovjetek által követelt bosszúhadjárat végrehajtójává süllyedt" Kádár-kormány 1956. november 12-én saját törvényerejű rendeleteként újra kiadta a Nagy Imre-kormánynak a begyűjtést eltörlő 1956. október 31-i rendeletét.
Erdmann Gyula könyve nagy nyereség a történettudomány és minden, a XX. századi történelmünk iránt érdeklődő olvasó számára. (H. és é. n.)

S I L & r k é S z J r i '

CLSX-k*-^

A JATE Összehasonlító Irodalomtudományi Tanszéke és a Tiszatáj Alapítvány közös kiadásában jelent meg „Azok a szépfi) napok..."
címmel az a kötet, amely a Monarchia irodalmaival kapcsolatos kutatások legújabb eredményeit tartalmazza. Sánta Gábor egy elfeledett írónő,
Lux Terka „Budapest" c. regényét mutatja be. Péter László professzor
„Móra és Bécs" címmel írt tanulmányt. Kelemen Zoltán Krúdy Gyulának a Habsburg dinasztia utolsó uralkodóiról készült portrésorozatát,
Fried István professzor pedig Márai Sándor Ferenc József-képét tárgyalja. Rózsa Mária a bécsi Wanderer c. „néplap" magyar munkatársait
ismerteti. Csáky Móric, a gráci egyetem professzora a bécsi operett
társadalmi-művelődéstörténeti környezetét világítja meg. Alois Woldan,
a salzburgi egyetem docense „Német kölcsönzések mint a cs. és kir.
Monarchia univerzáliái (lengyel irodalmi szövegek alapján)" címmel írt
tanulmányt. Lukács István a szlovén Ivan Cankar bécsi élményeit dolgozta föl. A kötetet Fried István és Kelemen Zoltán szerkesztette.

Nemzeti ünnepünkön több munkatársunkat is kitüntették. Kovács
András Ferenc és Széles Klára József Attila-díjat kapott, Gáli Ernő szerkesztői munkásságát Pulitzer-díjjal ismerték el.
*

Néhány szerzőnkről. BOGDÁN LÁSZLÓ Sepsiszentgyörgyön él, nem-

rég megjelent verseskötetéről (Az erdélyi kertmozi) hamarosan kritikát
közlünk. HORGAS BÉLA régi munkatársa lapunknak, a Liget szerkesztője. A kanadai VITÉZ GYÖRGY a nyugati magyar irodalom kiváló képviselője. VESZELKA ATTILA Szegeden él, első verseskötete Túlélhetetlen
éj címmel jelent meg. DOBOZY HAJNALKA Budapesten tanár. KÜRTÖSI
KATALIN a JATE Összehasonlító Irodalomtudományi Tanszékén adjunktus. DANYI MAGDOLNA költő, irodalomtörténész, az újvidéki
egyetem magyar tanszékén modern nyelvészetet ad elő. UTASI CSILLA

a J A T E , KULCSÁR-SZABÓ ZOLTÁN az E L T E doktorandusza. BELÉNYI

GYULA a szegedi egyetem Új- és Legújabbkori Magyar Történeti Tanszékének tanára.

Ára: 60 Ft

