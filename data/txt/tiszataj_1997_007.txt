tiszatáj
1997. JÚLIUS * 51. ÉVF.

MOST-PUNTE-HID
Válogatás a mai szerb irodalomból
Bányai János: A regény ideje
Milorad Pavic, Bosko Krstic, Svetislav Basara,
Dávid Albahari és mások művei
Papp p Tibor: Szolgáljunk és/vagy védjünk?

tiszatáj
IRODALMI FOLYÓIRAT

Főszerkesztő:
OLASZ SÁNDOR

A szerkesztőség tagjai:
ANNUS GÁBOR
(szerkesztő)
HAJÓS JÓZSEFNÉ
(szerkesztőségi titkár)
HÁSZ RÓBERT
(olvasószerkesztő; próza)

tiszatáj
Megjelenteti a Tiszatáj Alapítvány Kuratóriuma
a Csongrád Megyei Önkormányzat, a József Attila Alapítvány,
a Soros Alapítvány és a Nemzeti Kulturális Alap támogatásával.
Felelős kiadó: Tiszatáj Alapítvány.
Szedés, tördelés: Tiszatáj Alapítvány.
A lapot nyomja: Officina Nyomdaipari Oktató és Termelő Kft., Szeged.
Felelős vezető: Varga József.
Internet-cím: http://www.lib.jgytf.u-szeged.hu/tiszataj/
E-mail cím: tiszataj@aida.lib.jgytf.u-szeged.hu
Szerkesztőség: 6741 Szeged, Rákóczi tér 1. Tel. és fax: (62) 312-670. Levélcím: 6701 Szeged, Pf. 149.
Terjeszti a HIRKER Rt. és az NH Rt. Előfizethető a hírlapkézbesítőknél és a Hírlapelőfizetési
Irodában (Budapest, XIII. Lehel u. 10/A, levélcím: HELIR, Budapest 1900), ezen kívül Budapesten a Magyar Posta Rt. Hírlapüzletági Igazgatósága kerületi ügyfélszolgálati irodáin, vidéken
a postahivatalokban; közvetlenül vagy postautalványon, valamint átutalással a Postabank Rt.
11991102-02102799-00000000 pénzforgalmi jelzőszámra.
Egyes szám ára: 80 forint.
Előfizetési díj: negyedévre 240, fél évre 480, egész évre 960 forint.
ISSN 0133 1167

Tartalom
LI. É V F O L Y A M , 7. SZÁM
1997. J Ú L I U S
Most-Punte-Híd

(A mai szerb irodalom fölfedezése) ....

BÁNYAI JÁNOS: A regény(írás) ideje

3
4

SVETISLAV BASARA: A város metafizikája

15

Interjú Svetislav Basarával (Részletek)

19

ANIKÓ: Játék tükrökkel, terekkel (A tér megvalósulása Basara szövegében)

VARGA

MlLORAD PAVIÓ: Feljegyzés a lópokrócon
L A S L O BLAÍSKOVIC:

Megállni, mint egy óra

27
35
39

Alvajárás képek közt (Sasa Jelenkovic és Sasa Radojic
interjúja Laslo Blaskovictyal)

42

HORVÁTH OTTÓ: Plutarkhosz segítségével; Magyarázat (für György Petri)

47

DÁVID A L B A H A R I : Csali (Részlet)

49

BOSKO KRSTIC: Egy bérpalota rejtélye

56

VlKTORIJA ALADÉIC: Bűvkör; Lutri

61

VELIMIR CURGUS KAZIMIR: A város

67

JUHÁSZ ERZSÉBET: Párhuzamos történetek (Két mai
szerb regényről)

70

PAPP P TIBOR: Szolgáljunk és/vagy védjünk? (Néhány
sovány szeletke az irodalmi közvetítés gyakorlati
és elméleti problémáinak lyukacsos sajtjából)

74

KRITIKA
KRONSTEIN GÁBOR: Szöveg és ember (A szövegvizsgálat szegedi iskolája)

83

SZIGETI LAJOS SÁNDOR: A modernitás antinómiái
(Lengyel András József Attila-tanulmányairól)

91

Szerkesztői

asztal

a belső borítón

ILLUSZTRÁCIÓ
MARKO KRSMANOVIC rajzai az Alice Csodaországban c.
sorozatból a 14., 34., 69. és a 73. oldalon.

Most-Punte-Híd
A MAI SZERB IRODALOM F Ö L F E D E Z É S E
MOST a szláv nyelveken, PUNTE románul jelenti:
A Tiszatáj 1970-es novemberi
a Most-Punte-Híd

HÍD.

számában jelent meg először

rovat, amellyel Ilia Mihály, az akkori szer-

kesztő Németh László nagy tervét, Kelet-Közép-Európa fölfedezését kívánta folytatni. 1974-ig román (1970, 1972), szlovák
(1971), szerb (1971) és lengyel (1974) összeállítás jelent
A sor lapunk következő korszakában is folytatódott:

meg.

1976-ban

és 1981-ben lengyel, 1983-ban a cseh irodalom kicsinyített körképét adta a Tiszatáj. (A Most-Punte-Híd

és a Kelet-európai

Néző rovatban megjelent írásokból a Móra Kiadó jóvoltából
1989-ben kötetben is kézbe vehetett a kedves olvasó egy válogatást.) 1992-ben a szlovén, 1993-ban a mai horvát
mutattuk

be. Ezt a több mint negyedszázados

folytatjuk, amikora

mai szerb irodalom kiemelkedő

ismertetjük meg olvasóinkat.

irodalmat
hagyományt
alkotóival

tiszatáj

BÁNYAI JÁNOS

A regény (írás) ideje
Valaminek mindig - például a regény- és novellaírásnak, néha a versírásnak is - eljön az ideje. Ilyenkor fontos regények, novellák, versek születnek. Sokszor nem is nagy
számban. És nem is mindigott, ahol elvárnák, az első padsorban. A hátsó padsorból
váratlanul kiszól egy hang. És beleremeg a tábla, amire épphogy felírták a mai nap adatait, év, hónap, nap. Azért a tábla a dátummal, mert a hátsó padból érkező hangban olcsó példázódás: a regényben, a novellában, a versben, melyeknek eljött az ideje - az
idő szólalt meg. A regényhős, a novellahős mozdulatában, a második bekezdés egyik
mondatában, a harmadik fejezet végén. Egyetlen szóban, köszönésben. Ha valóban eljött az ideje, a könyv (regény, novella, vers) belezökkent az időbe és ettől a hátsó padsorból kihallatszó zökkenéstől remegett meg a mai nap adatait mutató tábla az ország
(?) földrajzi térképe mellett. Közben teljesen mindegy, mit vártak el a hangtól, és hogy
mire szánták, ha már akartak vele valamit írók és cinkos olvasóik.
A szerb irodalomban (mostanában) a regény/írás/ ideje jött el. Regény termett itt
bőven az elmúlt évtizedekben is. És nem is akármilyen regények, Mesa Selimovic Dervise, Aleksandar Tisma könyvei, Radomir Konstantinovic, Borislav Pekic művei...
Egyik-másik magyarul is olvasható. Az utóbbi négy-öt évben - háborús évek - mégis,
e fontos előzmények után, nagyon felfutott a regény árfolyama és magasra ugrott az évi
(regény) termésátlag. Mostanában évente száznál is több regényt, szerb regényt, számlálnak össze a számokkal is bajlódók. Hosszú évek óta a NIN nevű belgrádi hetilap
tekintélyes bírálóbizottsága odaítéli az év regényéért járó dijat. Alkalom az évi
(regény)termés számszerű betakarítására. Az év regényéért járó díjnak súlya és tekintélye van, eltérően más irodalmi díjaktól, „fényes" hagyománya, mert csak ritkán hallgatott el fontos műveket és ritkán tüntetett ki silányságokat. J ó hírét bizonyító adat,
hogy az 1995-ös év legjobb, vagyis díjazott regénye, Svetlana Velmar Jankovic Bezdno
(Feneketlen mélység) című műve, 1996-ban hét kiadásban jelent meg, szerzője 45 irodalmi találkozón vett részt, közben 11.810 kilométert utazott és több mint 5.000 olvasóval találkozott... Meg is kapta az év legolvasottabb könyvéért járó kitüntetést. Ezt az
elismerést a szerbiai könyvtárak ítélik oda és majdnem mindig a NIN-díjas regény szerzőjének. Van tétje a NIN-díjért való versenyfutásnak és nyilván ebből is következően
van tétje a regényírásnak.
Flogy az évente száznál több regény mégis meghökkentő adat, mi sem bizonyítja
meggyőzőbben, mint az a körülmény, hogy amíg együtt volt az ország és nem számolták el külön a szerb és horvát (nyelven írott) regényeket, hanem (az akkor még) szerbhorvát illetve horvátszerb nyelvű regényeket vették számításba, az évi termés meg sem
közelítette a három jegyű számot. Valaki arra emlékeztetett nemrégiben, hogy jó húsz
évvel ezelőtt az akkori bírálóbizottság jó érzéssel „panaszolta", hogy huszonkilenc regény volt versenyben a teljes nyelvterületről...
Most pedig csak a szerb írók szerb nyelven írott regényeiből születik évente száznál is több... És arról sem kell megfeledkezni, hogy így is kimaradnak néhányan. Például Mirko Kovac. Danilo Kis mondotta egyszer, hogy ő az utolsó jugoszláv író és

1997. július—^^
Mirko Kovac írta le 1992-ben, hogy a mostanában szitokszónak számító jugoszlávság
számára „afféle kozmopolitizmus", amelyben - így fogalmazott - „megtaláltam önellentmondásaim megbékélését". Elmúltak azok az idők, nincs többé - ahogyan az azóta elhíresült Peter Handke mondotta volt - a „hetedhét ország", Mirko Kovac is békétlenségben él azóta. Hogyan oldhatná fel „önellentmondásait", kételyeit és szorongásait, ha éppen Hercegovinában született, Belgrádban lett (szerb nyelven, illetve akkor
még szerbhorvátul író) regény- és novellaíró, most Rovinjban (Horvátországban) él és
horvát (egykor horvátszerb) nyelven ír. Kristalne resetke (Kristályrácsok) című a Vajdaságot is bekalandozó Belgrád- (azt is mondhatnám, nosztalgiázó) regényét Szarajevóban
adta ki a Bosanska knjiga (Boszniai Könyv) nevű könyvkiadó 1995-ben. Regénye akkor
nem volt versenyben a tekintélyes NIN-díjért, tehát nem számítódott a száznál is több
közé. Érti ezt valaki? Vagy nincs is mit megérteni, hiszen a napnál világosabb, mitől
hullik a légy. Mirko Kovac meg éljen békétlenül és örüljön neki, hogy Rovinjban élhet,
ahol saját bevallása szerint ama rút tákolmány-ország idején sohasem járt. Ami felől
nem lehet kétség, Mirko Kovac regénye - minthogy a szerző már nem oldhatja fel
gyötrő önellentmondásait és békétlenségének rabja lett - nem kerülhet a NIN-díjat továbbra is odaítélő, továbbra is (természetesen) tekintélyes zsűri asztalára. Arra az asztalra a (tiszta?) szerb nyelven írott szerb regények kerülhetnek. Azokból meg mostanában évről évre száznál is több születik, minek tovább szaporítani a regényeket.
Ezért mondható, ambivalens (ironizáló?) érzéseket is fenntartva, a mai szerb irodalomban eljött a regény/írás/ ideje. És legjobb azonnal feltenni a kérdést, miféle idő
mutatja meg magát az új szerb regényben? Megrezzen-e valóban a mai nap dátumát
jelző tábla a térkép mellett, ha felhangzik az utolsó padsorból - mert az irodalom
rendhagyó termékenysége miatt sem ülhet az első társadalmi (társasági?) padsorba - az
a váratlan hang, szó, mondat? Valóban, mi hozta el a regényírás idejét? Mi okon írtak
az elmúlt - mondom, háborús - években a szerb írók oly sok regényt? És miért éppen
regényt? Mért nem verset vagy elbeszélést? Vagy ezeket senki sem számolta össze?
Irodalom-szociológusoknak (is) való kérdéssor. Nyilván lenne is rá válaszuk, ha a
jelenség kutatására adnák a fejüket. Irodalomtörténészek is hozzászólhatnának, ha nem
lennének mással oly nagyon elfoglalva, középkorral és mítoszokkal, vagy éppen időszerű teóriákkal. Az irodalomkritikusok, akiknek éppen ezekre a kérdésekre kellene
keresniük a választ (a válaszokat), nem fordíthatják el a fejüket miközben kritikát írnak
újabbnál újabb könyvekről (regényekről), bár szóra érdemes magyarázatát ők sem adják a jelenségnek, legfeljebb az irodalomszociológiát tüntetik ki illetékességgel a kérdéskörben, maguk pedig csak megállapítják „a regény buja televényének" tényét, ahogyan Mihajlo Pantic tette, aki neves kritikusként tagja volt az elmúlt évi NIN-díjat odaítélő bizottságnak és zsűriző társaival együtt nyilatkozott az év terméséről. Pantic az
1996-os év regénytermését átlagos (közepes) színvonalúnak tartja, majd arról ír, hogy
a mai nagyszámú szerb regényben könnyen felismerhető a műfaji változatosság, a domináns stílusjegyek hiánya és főként a mai regényírók már közismert „nehézségei"
a nyelv és a téma műfaji artikulációjával. „Nem nehéz észrevenni - mondja Pantic - ,
hogy az írók nagyon megbíznak a regényben: valószínűleg azért, mert rájöttek, verset
es elbeszélést kevesen olvasnak, meg megint egyszer bedőltek a regényről, mint komoly műfajról keltett tévhitnek és a 'közsiker' parancsoló kihívásának, miszerint az
irodalom birodalmába ma regénnyel kell belépni, és hogy az író, aki ad magára, életében megír legalább egy regényt." Pantic véleményét zsűriző kritikustársai is osztják.
Úgy nyilatkoznak, mintha megbeszélték volna, hogyan illik egy tekintélyes díjat oda-

tiszatáj
ítélő tekintélyes bírálóbizottsági tagnak nyilatkoznia, hogy a sok regényíró ne érezze
találva magát, meg hogy a kiemeltek - van itt rangsorolás is, bővebb, majd szűkebb válogatás, kezdetben huszonegynéhány, majd öt regényről beszélget a zsűri - se érezzék
magukat a fellegekben.
Érdemes külön odafigyelni Mihajlo Pantic még egy megjegyzésére: „Az 'erős' történet még nem jó regény", mondja és hozzáteszi, hogy a regényírók legtöbbje mégis
inkább a történetre hagyatkozik, a történetre bízza a regényt. Hogy milyen lehet ez az
„erős" történet, arról Pantic nem beszél, viszont utal rá, hogy szinte minden regényíró
„azt a történetet beszéli el, amelyet az utóbbi években a történelem és a valóság mondott". A történelem és a valóság pedig, „az utóbbi években", háborús történeteket
mondott. A háborús történetek lennének tehát a „jó regény" helyére álló „erős" történetek? 1996-ban, állítja Tihomir Brajovic a regényzsűri másik tagja, „a regényírói érdeklődés, egy-két kivétellel, az időszerű történelmi körülmények felé fordult". Ugyanő
beszél arról is, hogy az elmúlt évben a nevesebb regényírók is „érdekes" történeteket
beszéltek el és „intertextuális allúziókkal" az időszerűt ágyazták artisztikus formába.
Ha az időszerű itt a háborús körülményeket jelenti, és mit is jelenthetne mást, a háború
meg eleve „erős" történet, akkor ez akár (egyik) magyarázata is lehetne a regény/ burjánzásának a mai szerb irodalomban. Nem elégséges, de valamilyen magyarázat. És talán meggyőzőbb is, mint az a másik, amit szintén Tihomir Brajovic fejt ki, miszerint
nagyon elszaporodtak a magánkiadók, akik alig vannak tekintettel a regény értékeire,
csak annyi fontos számukra, hogy regénynek nevezhessék a könyvet, amit kiadnak,
mert a regényt jól el lehet adni, a regényre van vásárló. És valóban, a bírálóbizottság
tagjai közül sokan emlegették, hogy van olvasói igény a regényre, nem mindig
a „magas" irodalomra, ezért a száz regény közül sokat a népszerű műfajok - krimi és
szerelmes történet, kém- és detektívhistória - mintájára írtak, ám mindettől függetlenül
Brajovic szerint ez azt jelzi, hogy „megújult a valóság iránti érdeklődés és megújult
a történet iránti bizalom is". Ez a másik, bár szintén nem egészen kielégítő magyarázata
annak, miért éppen most jött el a szerb irodalomban a regény(írás) ideje. A regény valami fontosat közöl(het) a történelmi (háborús) valóságról, és abban is lehet valami,
hogy ezt másképpen, különbül, emberhez méltóbban mondja, mint a hazugságba feledkezett háborús média. Ha az olvasó nem bízhat az újságban, akkor (talán) megbízhat
a regényben. Még akkor is, ha az évi termés színvonala közepesnek mondható.
Akárhogy is van, az elmúlt évek jó évei a regényírásnak a mai szerb irodalomban.
És úgy látszik jó évek ezek a regényolvasó számára is. Persze, nem hiszem, hogy bárki
elolvashatta az évi termés egészét, talán a legjavát sem. Nyilván a NIN-díj bírálóbizottságának tisztelt tagjai sem. Én is csak kis hányadát ismerem ennek a termésnek, főként
azokat a regényeket, amelyeket a bizottság, részben az irodalmi kritika, a termés javának ítélt meg. És még akkor sem a bővebb, inkább a szűkebb keretet. Nem is szólhatok
tehát érdemlegesen és méltányosan a regénytermés egészéről, legfeljebb az egyenként
elolvasott regényekről, ezért továbbra is - bár hozzájutottam egy-két jó válaszhoz arra a kérdésre keresek választ vagy válaszokat, miből nőtt ki ez a gazdag regénytermés,
mi késztet(het)ett annyi sok regényírót regényírásra, olyanokat is, akik csak kirándultak a regényműfaj ingoványos területére és elmondtak egy fontosnak vélt történetet,
ami - ha már olvassák - másoknak is fontossá vált.
A fentebb ismertetett és csak részben kielégítőnek ítélt válaszokból mintha arra
lehetne következtetni, hogy az ország széthullása, a háború, a városgyilkolások, a kiűzetések teremtették meg a regény(írás) idejének feltételeit. Különösmód ezt a bizony-

1997. július—^^
talankodó feltételezést azzal lehet leginkább igazolni, hogy a százával születő regény
között egy sincs, amely elérte volna, legfeljebb megközelítette a korábbi évek, a húsz
vagy több évvel ezelőtti kevésbé buja regénytermésének színvonalát. A zsűri tagjai átlagos termésről beszéltek. Nincs tehát egy kiemelkedő mű, amely narrációs eljárásaival,
nyelvhasználatával, beszédmódjával, stílusformációival, irodalmi értékeivel önmagában
indokolná a megállapítást, hogy ezek az évek valóban a regény(írás) évei. Nincs ezek
között a regények között egy sem, amely igazolná Milán Kundéra állítását, miszerint
„a filozófia és a tudományok megfeledkeztek az ember létéről" és „Cervantesszal egy
nagy európai művészeti ág kezdődik, mely nem egyéb, mint ennek az elfelejtett létnek
a vizsgálata". De állítható-e ez ilyen kategorikusan? Nem olvastam el minden regényt,
honnan bennem a bátorság, hogy ezt így - Kundéra tekintélyében keresve támaszt kimondjam? Valóban benne van az állításban a tévedés csírája, ám az évi termések legjavának ismeretében mégis megkockáztatható az állítás bizonyítása, mégpedig ismét
Milán Kundéra gondolatának nyomában. „A regény síkján nem állítunk semmit: a regény a játék és a hipotézisek birodalma. A regényszerű elmélkedés tehát kérdező, hipotetikus jellegű." A mai szerb regények javarésze igencsak „állít" valamit és igencsak kevés bennük a hipotézis. Ezekben a regényekben legtöbbször arra megy ki a játék, hogy
valakinek igaza van. És ha valakinek igaza van a regénytörténetben, akkor a regény
többé nem játék és nem hipotézis. Hanem kinyilatkoztatás. A kinyilatkoztatás pedig
nem az ember létét vizsgálja, hanem érvet keres múltban és jelenben, a történelem és
a fikció világában az „igazságok" és „állítások" mellé.
így tesz Svetlana Velmar Jankovic is. 1995 legjobb regényének kikiáltott művében a múlt század második felébe tekint vissza, a szerb történelem egy (úgyszintén) válságos időszakára, amelyben a dinasztiaváltást nem követte az életmód és világkép váltása, minden megmaradt a Feneketlen mélységen, veszendőben és válságban. Mint
a mostani váltások idején? A regény igazsághirdető időszerűsítését nem feledteti el a regény nyelve sem, bár a múlt század második felének nyelvét beszéli. Filip Dávid magyarul is megjelent Egi és földi zarándokok (Fíodocasnici neba i zemlje) című regénye
még távolabbi múltba vezeti el kalandra vágyó olvasóját: az inkvizíció, a vallási türelmetlenség, a nagy vezeklések és a nagy legendateremtés fantasztikumának idejébe. Ez
a regény valóban „az elfelejtett létnek a vizsgálata", ezért mindenképpen kivétel, ám nem
valhatott igazán nagy regénnyé, mert kompozíciójának tartóoszlopa igencsak elhasználódott. Mintha csak Danilo Kis Dicső halál meghalni a honért című elbeszélésének
struktúrája előtt tisztelgett volna Filip Dávid, amikor hősét a kivégzés előtti másodpercben élettel kecsegtető „égi és földi" zarándokúira küldi. Dragan Velikic Északi fal
(Severni zid) című regényét a Híd közli folytatásokban. Jobb könyv, mint a Svetlana
Velmar Jankovic 1995-ben díjazott áltörténelmi regénye. Hőse az időszerűség elől menekülve Bécsbe költözik, de vele megy az időszerűség - a háború - is, majd innen - már
a regény szárnyain - Pólába és Triesztbe James Joyce nyomait követve egy százéves
asszony (rokon?) emlékeit idézve fel. Jól felépített, fordulatos, érdekes olvasmány, ám
nem kerülhette el az „igazság" kinyilvánítását, játékosságát és hipotetikusságát ezzel
igencsak elnehezítette.
Folytathatnám a sort Bosko Krstic szép Szabadka-regényével (Kastel Beringer),
vagy Milica Micic-Dimovszky múlt századi életrajz-regényével; figyelmet érdemlő művek, de nem folytatom, mert végül csak el kell jutnom valamilyen válaszhoz, nem állhatok meg a jelenség leírásánál. Például arra is választ kellene adnom, hogy milyen képet rajzol a száz új szerb regény, vagy éppen a kitüntetettek és kiválasztottak a jelenről,

tiszatáj
többek között azért is, mert elképzelem, egy-két évtized múlva akad majd valaki, aki
kézbe veszi e regények egyikét, mert kíváncsi rá, mit őriztek meg számára e művek
a megírás idejéből, mitől rezzent meg a mai nap dátumát mutató tábla, megőrizték-e ennek/ annak az időnek a hangulatát, világát, emberi sorsait? Nem hiszem, hogy az elképzelt olvasó jóval korábbi évszázadokra lesz majd kíváncsi, valószínűleg a külföldre sem,
és arra sem talán, mit látott meg Joyce a Monarchia végnapjaiból Pólában és Triesztben
italozás és nőügyek közben. Igazságtalan vagyok? Azt várom el a regénytől, hogy ellentmondjon önmagának, hogy kiforduljon saját bőréből, dokumentáljon inkább,
semhogy meglepetést okozzon, válaszoljon, semhogy formát teremtsen? Kunderára
hallgatok és semmi olyasmit nem várok el a regénytől, ami természetének ellentmondana, főként nem azt, hogy a meglepetés öröme helyett levéltári irattá szürküljön.
Hogy mégis megkérdeztem magamtól, mit láthat majd meg a mai napból a jövő
elképzelt olvasója, azért tettem, mert az időszerűséget, a regények mába ágyazottságát
szinte minden irodalomkritikus és zsűritag számon tartja, sőt a regényműfaj burjánzását is az aktualitás kényszerével indokolja. Közben arról sem kell megfeledkezni, hogy
a regény mába ágyazottan és különféle elvárások hálójában vergődve a nyelv művészete. Ezért lehet kérdező és nem állító, ezért játékos és hipotetikus, ezért vizsgálhatja
az ember létét. A háborús évek meg éppen a nyelvre mértek súlyos csapást. A nyelvet
állították katonasorba és ültették fegyverek mellé. Válságos (háborús) években a nyelv
- szókincse és a vele járó beszédmódok - kiemeltebb szerepet kap, mint nyugalomban
és békében. A szó hozza a híreket és válságban (háborúban) nagy ára van a hírnek. Az
elmúlt években újságot olvastunk, rádiót hallgattunk, most is ezt tesszük, mert hírekre,
a hír bizonyosságára számítottunk és számítunk ma is. Pontos információra, hogy megtudjuk, amit tudnunk kell. A hírek jöttek bőven, „szavak szárnyán". Csakhogy, miféle
hírek? Hazugságok, féligazságok, gyanúsítgatások, hamis csillogás, tény helyett látvány,
kicsinyítések és nagyítások, mellébeszélés és üres szócséplés. Propaganda. Végül ismét
Milán Kunderát idézem: „Senki sem hisz a propaganda locsogásában, még azok sem,
akik kiagyalják." Ide jutottunk. Elvesztettük a bizalmunkat a hírhordó szavakban.
A szavak viszont ellenállnak. Ellenállnak a propagandának, a hazugságnak. Kiüresednek
a sajtóban, és feltelnek a regényben. Ezért fordul(hat)tak az elmúlt években oly sokan
regényíráshoz és regényolvasáshoz: a regény a fikció műfajaként az egyetlen hely, ahol
kimondható a hír, megőrizhető a tény és a dokumentum. A regény az igaz beszéd oázisa, még akkor is, ha az inkvizíció korához, múlt századi dinasztiák és költőnők szobatitkaihoz, távoli földrészek hózáporaihoz, Joyce szerelmi életének titkaihoz fordul
a regényíró - az aktualitás parancsára - bizonyosságot és hitelességet remélve. Mert nem
az hitelesíti a regényt, amit leír és kimond, hanem az, hogy eltéveszthetetlenül a jelent
írja, ezért játék és hipotézis, ezért nem hirdet „igazságot". Labirintusokban bolyong,
közvetetten és áttételesen beszél. így őrzi meg a regény(műfaj) és a (regény)írás a szavak
hitelét és méltóságát a mindent kiárusító propaganda locsogása ellenére. Egyszer majd
megkérdezik a szerb regény burjánzását követő irodalomtörténészek és -kritikusok,
hogy valóban ezt tette-e a kilencvenes évek elején és derekán az ember létét kutató regény. Mert csak akkor lehet igaz Mihajlo Pantic (ön)ironikus mondata, miszerint
a demokráciában lemaradtunk, de a regényírás bőségével Európában vagyunk.
Egy új szerb regényt ismerek, amely programszerűen, de nem igazságot osztogatva a szó és a nyelv védelmében íródott. Radomir Kostantinovic Dekartova smrt
(Descartes halála) című regényét. Ahogyan Mirko Kovac Kristályrácsokja 1995-ben, úgy
Radomir Konstantinovic regénye 1996-ban lemaradt az év regényéért járó díjat odaítélő

1997. július—^^
zsűri könyvjegyzékéről. Kovac nincs itthon, ez valamiféle magyarázat. És nem szabad
elfelejteni, hogy mi a véleménye az írók itteni politizálásáról. A Havel-szerepre előkészített „nagyokról". De hogy Radomir Konstantinovic regényére mért nem figyeltek
fel, sehogyan sem látható be. Talán azért nem, mert Európa irányából tekint a szerb
nyelv állapotára? Mert túl sok benne a francia nyelvű Pascal és Descartes idézet, vagy
mert túl sokszor említi Rilke és Wittgenstein nevét. Nem lehet tudni. Lehet, hogy nem
is vették regénynek. Hiszen nyilvánvalóan (ön)életrajzi alapokra épül és történetet
mond az apa és a fiú leginkább csak könyvek során látható kapcsolatáról, mégsem lehet
egészen pontosan tudni, nem is érdemes megtudni, filozófia vagy regény a Descartes halála: filozófia nélkül nem vehető regénynek, narráció és fikció hiányában nem vehető
filozófiának. Úgy épül a két beszédmód köztes területein, ahogyan Heidegger kései
(metaforikus) filozófiája a költészet irányából (is) olvasható. Az ember létét kutatja, az
emlékezés és a gondolkodás melankóliájával szélesre tárva a szó előtt a jelentésteremtés
esélyeit. Ha a háborús beszéd retorikája ellenében a mai szerb regény legjava azon
munkálkodik, hogy visszaszerezze a szó tekintélyét, a beszéd és a mondás méltóságát,
akkor Radomir Konstantinovic könyve azt is megmutatja, hogy milyen lehetőségek
állnak az új európai regény előtt, és rámutat arra, hogy a világ csak akkor látható be, ha
a beszéd és a szó legyőzi - dehogy győzi le, csak elfeledteti - a propaganda nyelvét és
szavát, ha a mítosz helyett a szabadság elvét hirdeti, ha az individualitást tünteti ki az
örökösen arrogáns kollektivitással szemben.
Radomir Konstantinovic regénye egy „másik" nyelvet beszél. Vízióra, emlékezésre, gondolkodásra egyformán képes nyelvet. A regény és a filozófia nyelvét. így téríti vissza a megalkotottat az alkotóhoz, a múlékonyt a tartóshoz, a láthatót a láthatatlanhoz. A létezés olvasás - állítja a regényben, könyvek és arcok, a történelem és a csillagok olvasása. De ez az olvasás egyúttal történet is. Minden mindenkor történetbe
ágyazódik. És - véli Konstantinovic - előbb a történeteink halnak meg, csak azután mi
magunk. A regény - Konstantinovic regénye - megőrizte számunkra a bizonytalanság
bölcsességét, mindennél előbbre helyezte a történetet, minden fölé a létezés rejtélyét;
ezzel szerezte vissza a regénybe és a szóba vetett bizalmunkat.
Radomir Konstantinovic regénye az időszerűségnek közvetlenül vagy közvetve
áldozó más regényekkel szemben az időszerűtlenség regénye, de furcsa mód, éppen
ezért gondolom, hogy a többszáz újabb regény közül éppen ez zökkent vissza az időbe,
ennek a hangja hallatszik az utolsó padsorból, és ennek a hangjára rezzent meg a kiáltás
után beállt csöndben a térkép mellett a mai nap dátumát közlő tábla. A regényolvasó
meglepetésre számít. Azért olvas regényt, mert meglepetésben lehet része. Az időszerűség hívó szavát követő regények nem keltenek meglepetést, mert éppen az időszerűt
mondják, az ironikusan időszerűtlenek, amilyen a Descartes halála, nyitány a káoszra,
felkészítés a meglepetésre, a mulandóságra, a halálra.
Az új szerb regény tiszteletet érdemlő burjánzása ellenére születhetett a Descartes
halála. De az egy másik történet.

tiszatáj
Függelék: Kettő - díjazott - a regények sorából.
Elrejtőzni, túlélni,
Vladimír Arsenijevic: Cloaca maxima. Upotpalublju (Fedélközben). Vreme Kiadó,
Belgrád, 1995.
A hajó fedélzete alatt rejtekhelyek vannak. Ott bújhatnak meg a menekülők,
a jegy nélkül utazók, a titkokat őrzők, a szegények és kalandorok, a messzire vágyakozók. Főként az üldözöttek. Mindazok, akiknek valamiért a nyomukban járnak.
A „fedélközben" regénycímként, még ha a felcím: Cloaca maxima után következik is nagyobb betűvel a második sorban, szimpla metaforának tűnik csupán. Az év regényéért
járó díjjal kitüntetett regény a háborús 1991. év három hónapjának - október, november, december - magánéletben zajló eseménysorát írja le. Ezekben a hónapokban volt
rá ok bőven, hogy valaki a fedélközben keressen magának túléléssel biztató menedéket.
Nem akármilyen év, és nem akármilyen hónap. Vukovár legyilkolása, majd Dubrovnik bombázása áll a háttérben, tömeges behívások, a bevonulás sorozatos megtagadása,
a menekülés és rejtőzködés változatai, a fokozódó bizonytalanság jelei. Jó rejtekhely
lehetett akkor a fedélköz félhomálya? Adódott-e egyáltalán ilyen búvóhely? Ahol
- miként a fiatal Vladimír Arsenijevic regényhőse remélhette - még meg lehet őrizni
a magánélet és a személyes szabadság integritását? Vagy illúzió csupán a fedélközi félhomály, az esélyt felvillantó rejtőzködés?
Arsenijevic regényének címe ezeket a kérdéseket teszi fel, tartalma pedig e kérdések kibontása a magánélet, a családi élet, az elvesztett és újra megtalált barátságok vonalán. Világos az író vállalkozásában rejlő nem kis lehetőség. Ha Arsenijevicnek sikerül
a fenti vonalon feltölteni és felerősíteni a „fedélközben" szimpla és szokványos metaforáját az élet (és a történelem) meggyőző dokumentumaival, meg az elbeszélői beszéd sajátságokat teremtő meghatározó jegyeivel, akkor megközelíti az irodalmi sikert. Ha
a szimpla metaforából következő közhelyekkel kísérletezik, akkor elveszti a játszmát
és vállalkozása kudarcba fullad.
A fiatal regényíró elég rafinált módon kezdő írónak mutatkozik be, naivan kezd
bele a történetmondásba, mégpedig a legegyszerűbb, mindenkor kéznél levő elbeszélői
eszközökkel. Naplószerű feljegyzéseket ír egyes szám első személyben és csak arról beszél, ami a fiktív naplóírót és végül a szintén fiktívnek bizonyuló napló műfaját közvetlenül érinti. Befelé fordul és a napló kínálta magánszférában kísérli meg harmónia
és egyensúly megtartását. Ami kint történik - városok és emberek legyilkolása, falvak és
népek megfutamítása, fegyverek csörtetése, nagy nemzeti öntudattal átitatott szónokok
harsogása, gátlástalan hazudozás és ellenségkeresés - kint is marad. Csakhogy, mondom, a fiatal Arsenijevic, akinek A fedélközben az első könyve, rafinált módon kezdő
író. Akár azt is gondolhatom, hogy kezdőnek álcázza magát. Az elbeszélőt mutatja csalárdul kezdőnek. O maga visszavonul és elrejtőzik a regény rengetegében. Mert a befelé
fordulás, a harmónia és az egyensúly megőrzésére tett kísérlet nem a magánélet langymelegének hirdetése és tömjénezése, hanem éppenséggel a belülről is ellehetetlenült
magánszféra felmutatása. így az élet mégoly fontos ügyes-bajos dolgai nem feledtethetik
el a napról napra lejátszódó kinti drámát, ami a veszteségek számbavétele: barátságok
omlanak össze, jóbarátok hirtelen eltűnése hagy űrt maga után, a bevonulást választó
rokon harctéri halálhíre, a rokkant barát tragikus öngyilkossága, az apa világának
menthetetlen széthullása és egészen nyílt megcsúfolása, mind a magánéletet (is) rom-

1997. július—^^
boló veszteségek listája. A magánjellegű, naplószerű jegyzetelés így fordul át tárgyiasult
regényvilágba. Vége hossza nincs kis drámák játszódnak le a regény lapjain, de ezek
a kis személyes drámák egy egész világ és közérzet kiterítésének jelei a fegyverek, a tömegpszichózis, a szónoklatok, az agresszivitás árnyékában. Minek következtében, ami
ezideig napló volt, ráérős jegyzetelése az éppen megtörténtnek, egyszerre kinyílik
a kinti világ felé és már tiltakozásként hangzik, holott szó sincs itt valami látványos lázadásról, se bátor ellenállásról. A tiltakozás inkább a szorongás, a félelem, az idegenség
érzésének elhatalmasodása folytán lesz könnyen megfejthető jel. A félelem a behívókat
kézbesítő látszatcivilek megjelenésétől az ajtóban, akiknek a mindenkor becsületes polgár, ha dadogva is, hazudni kényszerül, miközben megszégyenülten és megalázva toporog a büszke és köpködő kézbesítő előtt, hiszen csak hazugság árán mentheti meg a fiát
a bevonulástól. De erre vállalkozni kell, és vállalni a belső megalázottságot, mert ott az
intő példa, a másik apa, aki becsülettel átvette a behívót, bevonultatta, majd hamarosan
el is temette a fiát. A regényhős feleségének öccsét.
Ha ehhez a némi túlzással akár hősies szorongásnak is vehető közérzethez még
hozzágondoljuk a hősöknek a naplóregényben sokhelyütt felemlített, igencsak szokatlan és laza, ám egészében normális „előéletét": a kábítószer élvezete és árusítása, a tartalmatlan és csak a külsőségekben (a hajviseletben) megmutatkozó keleties meditációk
bűneit, az alkohol, a konzervzene, a mindennemű kiárusítás jeleit, akkor derül ki,
hogy ez a tiltakozás azé a személyiségé, akit az események - a kinti világ - megzavartak
semmiképpen sem szeplőtlen, ám így és ilyennek választott életformájában, ám ezért
egy pillanatra sem lesz cselekvőkész, és semmiképpen sem válik igazán alkalmassá az ellenállásra. Nem akar kitörni a fedélköz félhomályából, nem akarja megélni a tett pátoszát. Csupán belesodródott valamibe, amihez nincs és nem is lehet köze, miközben az
élete egészében felborult, holott a fedélközi búvóhely megóvta a haláltól. Ám kérdés
marad, hová köt majd ki e búvóhellyel a pillanatnyi menedéket nyújtó hajó. A vég
nélküli bolyongásra ítélt kísértethajókon is van fedélköz.
Még valamit szem előtt kell tartani: Arsenijevic regényének szerkesztésmódja legalább olyan ravaszul csapdába ejtő, mint a regény tartalmi elrendezése. Délutáni alvás
színlelésével kezdődik a regény, a meditáció e furcsán megválasztott helyzetével. Különös regénykezdet. A regényhős más regények kezdetén általában indul valahová, minden esetre valami fontos történik vele, itt meg alvást színlel. Úgyszintén a regény vége:
a regényhős és terhességének utolsó napjait számláló felesége mély, majdnem végérvényes álomba merülnek. Az álom színlelése a regény elején és az álom nélküli alvás a végén szabja meg a történet kezdő író gyakorlatlanságára aligha valló keretét. Ami akár
a már említett szorongásos tiltakozás közléseként is értelmezhető.
Jól, rafináltan felépített, ravaszul elrendezett regény A fedélközben, és ezen kívül
tisztességes is, mert semmiképpen sem akar morálisan tiszta, feddhetetlenül és szeplőtlenül cselekvőkész lenni. És tisztességével, talán szándéka ellenére is, az elmúlt évtized
néhány népszerű szerb regényének ellenpontja lesz. Azoknak a regényeknek, amelyek
- a „mozgalom" történetének visszásságait inkább ideologikusan, mint irodalmi formában feltáró Cosic-regények, a Goli otok kegyetlenségeit úgyszintén agyonideologizáló
Isakovic-regények, a nemzeti mítoszt a fantasztikummal felduzzasztó Pavic-könyvek,
es a kevésbé érdekesek, például a történelem reviziójára vállalkozó Draskovic-regények
- ha akaratlanul, akkor is tetemesen vállaltak részt a későbbi háború előkészítésében,
hiszen szavakat, szólamokat, elveket kínáltak a háborúra és háborúba készülődőknek.

tiszatáj
Kérdés, hogy Arsenijevic tisztességes regénye, ellenpontként, elég súlyos-e ahhoz, hogy
legalább elbillentse a megtört egyensúly mérlegét? Ha nincs is benne ehhez elég meggyőző érv, legalább jelzi a kijózanodást, kezdeményezheti egy másmilyen regényírást.
Az elvesztett nyelv regénye.
Dávid Albahari: Mamac (Csalétek). Stubovi kulture Kiadó, Belgrád, 1995.
Dávid Albaharinak 1995-ben kiadott regénye közel került, az 1996-ban publikált
Csalétek el is nyerte az év regényéért járó díjat. Amaz a Kanadába érkezés, a kanadai
hóhullás regénye volt, emez a veszteségek számbavételének regénye. így történeti időszerűsége folytán akár történelmi regénynek is vehető, ahogyan más regények családregénynek annak folytán, hogy egy család életének valamely döntő eseményét úgy írják
meg, mintha nemzedékek és nemzedékek sorsának egyetlen pontba sűrített jelképe
lenne. A történelem azonban közvetlenebbül van jelen a Csalétek ben, nem a jelkép
mögötti jelentés közvetettségével vagy viszonylagos homályában.
A regény első személyű (narrátor) hőse a legutóbbi háborúban fordítóként segélyszolgálatot vállal, majd egy hosszabb boszniai utazás után, amikor az igazság és hazugság terhével szembesül, váratlanul felmond, külföldre távozik, Kanada egyik távoli
kisvárosába, ahol házat bérel és egy Donald nevű helyi íróval söröskorsók mellett irodalomról, művészetről, az életről és a történelemről diskurál, közben meg egyre bizonyosabbá lesz abban, hogy a magával hozott élményvilág, ami az első kanadai regényben még nem feszélyezte: az időszerű (országveszejtő, háborús) események, meg az
azokat megelőző történelmi múlt, leginkább a holocaust és a terror évei, az „új világban", az új világ irodalmi és művészeti konvenciói között élettelen, nagyon távoli, múzeumi rekvizitum csupán. A magával hozott élményanyag kanadai elavultságát mutatja
az is, hogy féltve őrzött, bár csak az elutazás előtti utolsó percben becsomagolt dokumentum: az elhunyt anya másfél évtizeddel korábban hangszalagra mondott életrajzi
vallomásának visszahallgatására olyan régi készüléket kell előkeríteni Donald házának
pincéjéből, amilyenről az „új világ" szaküzleteiben még csak nem is hallottak. Amikor
végre előkerül a lomtárba dobott készülék és sustorgások meg csikorgások mellett felhangzanak az anya szavai, melyeket a regényhős néhány héttel az apa halála után rögzített többször megismételt beszélgetések során, több párhuzamos történet - történelmi
háttérbe ágyazott családtörténetek az intertextualitás divatos eljárásaival - fonódik
egybe az emlékezés homályába tűnő világból. Az anya, majd az apa első házasságának
emlékei: mindkettő tragikus végű a második világháború viharaiban, majd kettejük találkozása a háború után, és új, örökre nyílt sebekkel terhes életük, mely Dél-Szerbiából
vezet Zimony felé, a honnan majd a regény elbeszélő hőse távozik a másik földrészre.
Albahari a Csalétek ben, mely műfaja szerint kisregény, túl sokat akart megmutatni
a múltból, túl sok helyszínt és eseményt, még több egymást kiegészítő vagy egymást kizáró életrajzot és viselkedésformát; ezért mind a leírások, mind a felidézett életek inkább általánosított minták mint egyénített különösségek. A regény így kerül több helyen is riportközelbe, ahelyett, hogy az (irodalmi) fikció igazságában megbízna. A megéltség ereje csökken ezáltal, és bár a leírások történelmi hitelessége nem vitatható, irodalmi és írói hitele sérülést szenved.
Ettől a majdhogynem közhelyszerű, itt-ott propaganda ízű leckefelmondástól az
anya hangszalagra rögzített szavai különülnek el keresetlenségükkel, autentikusságukkal és történelmi hitelességükkel. Ezzel együtt az anya szerepe (és szövege) válik a re-

1997. j ú l i u s—^^
gényben elsődlegessé és igazán súlyossá, szemben a narrátor keresett és csak részben
kimunkált szavaival. Ebben a különbözésben akár az írói körmönfontság és csalafintaság (posztmodern?) jelei is felfedezhetők. Az első személyű - elbeszélő - regényhős történetmondása megtörhet, de az anya őszinte, szívből jövő szavai nem törhetnek meg.
Az intertextualitás beépülése a tartalomba? Gyakran ismétlődő félmondata Albahari
regényhősének, hogy nem tud történetet írni (metatext?), hogy hiányoznak belőle az
írói megformálás képességei, hogy mindezt másképpen mondaná, ha valóban író lenne.
A regényhős - az elbeszélővel együtt - megkísérel ilymódon kívül maradni a történeten, és ezzel arra is kísérletet tesz, hogy a regény önmagát formálja folyamatos szöveggé, ami - paradox módon - az anya irodalommal mit sem törődő mondataiban sokkal inkább sikerül, mint az elbeszélő, önsajnálattól és öniróniától sem mentes, irodalmias szerkezetet építő beszédmódjában.
Ám ebben is a megformálás jegyei figyelhetők meg. Dávid Albahari regényének
hőse Donaldnak egyhelyütt arról beszél, hogy nemcsak a valós életben, hanem a
nyelvben is meg lehet halni, s neki - az elveszejtett országtól jó nagy távolságra vetődött írónak, aki már meghalt a nyelvben - semmi kedve lidércként vagy szellemként
bolyongani az elveszített nyelv térségeiben. A Csalétek tehát a nyelv elvesztéséről (is)
szól, nemcsak a történelem, az egykor volt ország, a szülők, a család, az otthon elvesztéséről. A „csalétek" mint regénycím ebben a tartalmi kontextusban azt jelenti, hogy a
másik nyelv - a kanadai angol - kínálkozott fel az írónak, ezzel együtt a másféle írás- és
beszédmód, a másféle tradíció, a megint másféle történelem. Donald, a Jóindulatú kanadai író, nem érti, hogy mi siránkozni való van a történelem elvesztésén, amikor az élet
nem a történelem, hanem a jelen része, és ha az író megszólal, mindig a jelenről szól.
Ha vége a történelemnek, kit érdekel, hiszen kéznél van a jelen. A Csalétek elbeszélő
hőse, amikor minduntalan afelől panaszkodik, hogy nem tud történetet írni, valójában
azt panaszolja fel, hogy a jelent nem tudja megragadni; gondolkodása, érzelmei, egész
világképe a múltjában, az anya szavainak hangfelvételében vert gyökeret.
Amikor rászánja magát, hogy Donald utasításait követve az új nyelv és az új világ
szabályai szerint írjon történetet, vállalkozása eleve kudarcra van ítélve. Reménykedve
várja Donald ítéletét, és amikor végre a kanadai író meglátogatja, lépteiben, mozgásában, tekintetében, persze agyonjavítgatott és agyonkérdőjelezett kéziratában is felfedezi
a sikertelenséget, és távolodni kezd, hátrálni a sötétben valami rejtélyes ismeretlen felé;
ebben a pillanatban válik az író elveszített nyelvben bolyongó lidérccé. Albahari regényének befejezése hozza meg a nagy fordulatot. Az otthontalanság, a hontalanság, az
idegenség érzésének felismerése a meg nem talált új nyelvben. Innen már nem folytatható, mert most igazán megtört a történet. A korábban oly sokszor emlegetett „ha írni
tudnék" ebben a helyzetben válik értelmes közléssé. T ö b b é már nem tekinthető írói
fogásnak vagy ravaszkodásnak. A „csalétek" ennek a léthelyzetnek a másik neve.
A kisregény vége felé, amikor már teljes a veszteséglista, Albahari regényhőse
szentenciaként fogalmazza meg, hogy aki ír, sohasem feledkezhet meg róla, a szó csak
egyszer mondható ki; ha valaki elvéti a kimondást, már semmit sem hozhat helyre. Az
elvesztett nyelv és a megtört történet térségeiben bolyongó kísértetnek nincs támasza.
Csak bizonytalanság van, örökös bolyongás és hátrálás az ismeretlen felé.
Mégis az időszerűség hitelesíti Albahari regényét. Az elmúlt években sokan, nagyon sokan hagyták el - vesztették el - az országot, mert - miként a Csalétek elbeszélő
hőse - már nem viselhették el az igazság súlyát, holott sokan úgy vélték, mint a kanadai
író is, a hazugság volt számukra elviselhetetlen. A locsogás, amiben már a kiagyalók

^^16tiszatáj
sem hisznek. Végül is mindegy, miként történt. Dávid Albahari nem keresi a helyes választ, mert mindkét oldal a nyelvet, a nyelvvel pedig az emlékezetet teszi próbára.
Nyelv nélkül se az igazságnak, se a hazugságnak nincs tétje. Ahogyan a szabadságnak
sincs. A csalétek nem kiút ebből a lebegésből és vég nélküli, örökös bolyongásból.
Dávid Albahari fejezetek és bekezdések nélkül, egyvégtében írta meg a Csalétket,
mintha ezzel az egyszerűnek látszó elbeszélői furfanggal is a helytől és a nyelvtől elszakadó örökös, végtelen bolyongást nevezte volna meg. Közben az olvasót meg arra
késztette, hogy egyetlen mondatot se hagyjon ki, hogy ne lépje túl a neki nem tetsző
bekezdést, mert ha így tesz, kilép a regény szövegéből és maga is, miként az elbeszélő
regényhős, valahol a távoli Kanada otthontalan vidékén találja magát.
De mást is közöl az egyvégtében elmondott regény. A nyelv elvesztéséről, az
anya hangszalagra rögzített szavainak emlékéről (ami csak másik neve a nyelv elvesztésének) szóló regény regénynek vehető-e még, vagy ez a sokat próbált „műfaj" maga is
levegővé vált, bolygó lélekké, lidérccé, mint a történetmondásról már lemondott elbeszélő? Nem érdemes választ keresni. Hadd lebegjen a kérdés. Nincsen érdekesség
a válaszban. Inkább abban van, hogy maga a kérdés emeli azonos szintre a képzeletet és
a valóságot, a történelmet és az időszerűséget, az életet és az irodalmat. Ha van ilyen
„azonos" szint.

t

1997. július—^^

SVETISLAV

BASÁRA

A város metafizikája
A N A G Y M E S T E R B E S Z É D E AZ É P Í T É S Z E K H E Z 1
Az ember abszurd gyermeke a világnak. Higgyen bár a feltámadásban,
vagy a halál végérvényességében, abszurditásától nem szabadulhat, mivel
mindkét lehetősége egyaránt abszurd. Amennyiben az első mellett dönt, veszíthet-e többet a „felvilágosultak" körébe való betekintés lehetőségénél? Ám
azzal, hogy a feltámadásban hisz, végérvényesen és visszavonhatatlanul semmivé válik.
A reneszánsztól kezdődően a halandóságunkba és véletlenszerűségünkbe
vetett hit egyre inkább dicsőség kérdésévé válik. Ma már szinte lehetetlen
olyan embert találni, aki e sajátjává tett elvekhez tartva magát, a lélek halhatatlanságának az emlékművét ne gúnyolná. Igaz, hogy a halhatatlanságot - formálisan tekintve - semmi nem argumentálja, de az is tény, hogy a halál végérvényessége mellett sincsenek érvek. Mindkét hipotézis egyaránt bizonyíthatatlan. Dönteni egyik vagy a másik mellett nem az értelmi belátás feladata,
hanem a hité, vagy más szavakkal kifejezve, a választásé.
Nehéz rövid és elfogadható választ adni arra a kérdésre, hogy két, egyaránt bizonyíthatatlan hipotézis közül miért választottuk a számunkra roszszabbat: a halált. A számtalan lehetséges válasz közül az egyik: azért döntöttünk a halál mellett, mert civilizálódtunk. E fogalmat használva nem a szó
elsődleges jelentésére gondolok - ebben az értelemben ugyanis inkább visszafejlődtünk az idő előrehaladtával - , hanem városlakóvá válásunkat értem alatta.
A civitas terrena az ember önállóságra való törekvésének a szimbóluma; az Isten nélküli életé, a hitbéli felelősség alól való mentességé. A történelem bűnnel
kezdődik. E kezdet után a történelem folyamatának a lényege már csak abban
rejlik, hogy hogyan bitoroljuk mások szabadságát, javait, hogyan uralkodjunk
felettük. Ahhoz, hogy az emberi emlékezet egyáltalán létrejöjjön, Istent el kellett feledni. A város ideális hely a felejtésre. A város (grad) szó indoeurópai
nyelvű gyökere a grd szóból származik, amely azt jelenti: elcsúfítani 2 . A világot Plótinosz joggal nevezte „díszes hullának". A város a mindenség hierarchiájában zavart kelt, falaival elfedi a horizontot és tornyainak fiktív nagyságával eltakarja az eget. Miben rejlik ra^gysága? A Marsról szemlélve bolygónk
1

A fordítás Svetislav Basara: Metafizika grada (A város metafizikája) című írása alapján készült,
in: Fama o biciklistima (Fáma a biciklistákról), Dereta, Beograd, 1996; 246-251. o.
, —
nagrditi - elcsúfítani

tiszatáj
ekkora - O, a naprendszer perifériájáról nézve - o, a Galaxis központjából már
nem is látható, sub speciae aeternitatis felől nézve pedig már nem is létezik.
Nagy és kicsi - a szolipszizált szubjektum döntése. A város felépítésének előzménye önnön határolt lényünkbe való bezárkózás, ami nem más, mint önelégültségünk természetellenes vágya. A szolipszizmus a Sátán bűne. A kígyó ígérete - eritis sicut dii - , betartatott. A város főterén bármikor felállítható Baal
vagy Sztálin szobra, mert lehetetlen valamilyen isten nélkül élni. De a Baalok
és a Sztálinok kegyetlen istenek, nekik szolgálni azt jelenti: gyanakodni és
gyűlölni. Ennek ellenére valamilyen módon rehabilitálni kellene Sztálint.
A Nagy Mesterek szinódusa ugyanis azzal a feladattal bízta meg őt, hogy
akadályozza meg a földi Város megépülését. Ahelyett, hogy munkáját elvégezte volna, hinni kezdett e Város felépítésének lehetőségében. Mégis, az
igazat megvallva nem ő az, aki a besúgás terrorját, a konstrukciós pereket,
a Gulágot előidézte. Nem! Ennek oka a csőcselék azon igénye, hogy besúgjon,
öljön és romboljon! Ez az igény emelte a csúcsra Sztálint. Erre ugyan számítottunk, de arra nem, hogy a csőcselék így legitimálni fogja magát, melyben
végül már Joszif Visszarionovics is hinni kezdett.
Az emberek nem meggyőződésből hisznek Baalban vagy Sztálinban, hiszen köztudott, hogy az Aranyborjúk belül bronzból vannak, hanem érdekből: hétköznapi, kicsinyes érdekek miatt. Minden bűn közül a legszörnyűbb
halott bálványok előtt térden csúszni egy darabka kenyérért, egy pohár borért, egy átizzadt, piszkos ágyért. A bálványok kezében hatásos fegyver van:
a hitegetés fegyvere. Miként a rómaiak mondták: vulgus vult decipi. Mindez
már-már nevetséges lenne, ha nem volna olyannyira tragikus az a tény, hogy
az emberek mennyire hajlamosak önmaguk alábecsülésére. így válik a világ
egyre díszesebb hullává. De többé már nem elég, hogy az utcák tiszták legyenek. Manapság a házak homlokzatán a hatalmas festmények ellentmondást
nem tűrően hirdetik, hogy mindenki boldog, minden a legnagyobb rendben
van, és hogy ez már örökké így fog maradni. A pragmatizmus valójában gyerekes idealizmus, mert aki a valóságot sóvárogja, valótlanná lesz, aki pedig
a valóságon túlira vágyik, valóságossá lesz. Ilyen a világ elrendezése.
Attól az édeni naptól kezdve, amelyen ősszüleink hittek az ígéretnek
- eritis sicut dii - , utódaik is fáradhatatlanul elhiszik a hasonló módon formalizált szlogeneket. Mindegyik mögött ez az egy hiábavaló ígéret rejlik: olyanok
lesztek, mint az istenek. Az emberi ösztönök egyik legerősebbike, mely más
ösztönök álarca mögé bújtatott, annak a vágya, hogy az ember istenné váljék,
mindenható és mindentudó legyen. Ez a mélyről fakadó magasztos törekvés
bizonyosan nem az embertől ered. Ha ugyanis tőle származna, kétségtelen,
hogy előbb-utóbb a szemétdombon végezné, ott, ahol az ember teremtette
magasztos eszmék általában végzik. Az Istennek - ahogy azt a régi Nagy Mestereink hirdették - az volt a szándéka, hogy az embert önmagához hasonlóvá

1997. július—^^
tegye. Hogy Isten és ember közt hol történt a félreértés? Ennek a félreértésnek
a forrása nyilvánvalóan Ádámtól ered, aki megállt az Isten felé vezető vertikális úton. Ez az ok világítja meg a rossz misztériumának lényegét: a határt.
Ádám ugyanis azt gondolva, hogy olyanná lett, mint Isten, valójában eltávolodott tőle, mert saját szubjektivitását szembeállította az isteni szubjektivitással.
Öntudatával elszakadt Teremtőjétől, s így, ahelyett, hogy önálló szubjektummá vált volna, objektummá lett, melyen a külső őserők és a halál uralkodnak. Abszurd, egyidejűleg halandó és halhatatlan, eszes és esztelen lénnyé vált.
Minden város, mint tudjuk, visszhangzik az elviselhetetlen lármától. Úgy
tűnik, hogy itt mindenféléről beszélnek; ám minden beszéd egy egyszerű
mondatra vezethető vissza: solus ipse sum. A misztikusok is pontosan így írják
le a poklot. Gyehenna minden város, és nem valamilyen másik város, miként
Szent Ágoston tanítja. Isten országához hasonlóan a pokol is bennünk van. Ez
a szolipszizmus. A világban lévő gonosz a mi belső gonoszságunk kivetülése,
olyan projekció, mely a semleges külsőről visszaverődve, százszorosan felerősödve megsemmisíti a szubjektumot.
A biciklisták a rosszat mindenhatóvá teszik, de valójában nincs minden
veszve. A rossz ugyanis bukásra van ítélve, mert határolt. A rossz egyfelől
maga a határ, mely megkettőzi és széttöri az egységet; ám másfelől, mint határ, éppen önmagát, mint rosszat korlátozza azon törekvésében, hogy végtelenné váljék. Más szavakkal, a rossz nem entitás, miként azt a manicheusok
vélték. A rossz valójában jó, mely letért a célja felé vezető útjáról - mely a legfőbb jó felé vezette - , így önmagába fordulva eltévedt. És ebben az esetben
a cél már bármilyen eszközt szentesíthet. Ha nincs egyéb célom, mint önmagam, s önnön kényelmem biztosítása, valójában rossz vagyok; idegen javak
előtt hajlok meg, a másikra nem mint társra, hanem mint ellenfélre, sőt, mint
ellenségre tekintek. Egy ilyen metafizikailag igazságtalan konkurenciában
gyökerezik a világ minden szenvedése. A másik elleni harcba nem indulunk
felkészületlenül. Á család, az iskola és a többi sötét intézmény nyíltan hangoztatja és tanítja, hogy a célhoz másokon keresztül juthatunk el, s ha ellenállásba
ütközünk, akkor akár a holttesteiken is átgázolhatunk. Csak így történhetett,
hogy a világ feletti uralom fosztogatók, alkoholisták, hitványok és betörők
kezébe került.
Világossá kell még tenni, hogy a halál végérvényességének tézise politikai
szempontból miért opportunista. A számadás meglehetősen egyszerű. Ha hagyom, hogy meggyőzzenek halandó mivoltomról, és arról, hogy olyan lény
vagyok, aki egykoron majd visszatér a megsemmisülésbe, akkor jövő nélkül
maradok. A halál bármely pillanatban elragadhat, és ezen meggyőződésem
a kétségbeesésbe kerget. Nevethetek, szórakozhatok, örülhetek - amit meg is
teszek - , s ezzel lényem legmélyére szoríthatom a kétségbeesésemet; ám a nevetés, a szórakozás és az elfojtás csupán olyan eszközök, melyek arra szolgálnak,

tiszatáj
hogy elvonják figyelmem a kétségbeesésről. Ha halandó vagyok, ha nincs Isten, akkor, miként Dosztojevszkij mondja, minden megengedett. S vajon miért ne lenne így? Hisz úgyis megsemmisül minden. Folyékony morálba mártott mosogatórongyokkal itatják át a magasröptű szónoklataikat, de a morál
valójában nem is létezik. A halandó lény nem lehet morális, csupán esztétikai.
Ennek logikus következménye, hogy egy olyan teremtmény, akinek nincs jövője, a múlt felé fordul. így jön létre a homo historicus, aki számára a múlt képezi az egyetlen értéket; arra törekszik, hogy ezt a múltat kellemes emlékekkel töltse meg. Amikor azt mondják: „az én életem", ritka az az ember, aki ez
alatt azt értené, hogy ő itt és most él. Fejében ehelyett egy életrajz jelenik meg
egy olyan életről, mely a múltban semmivé vált. A halál ideológiái mindig
a múlt felé fordulnak, s mindig a visszavonhatatlanul elfolytat idealizálják.
Az ilyen elveken alapuló közösségekben a jövő pusztán nyelvtani funkciót tölt
be, és nem úgy tekintenek feléje, mint a remény hordozójára. És ez is logikus:
abban a jövőben, mely ködös projekciókkal terhelt, csak egy bizonyosság van,
a halál.
Az önnön végességének tudatában élő lény nem lehet szabad, mert testébe, egójába zárult, és az állam, az ideológiák valamint az idő határai közé
szorult. A legtöbb ; amit önmagáért megtehet az, hogy igyekszik börtönét elviselhetővé tenni. így jutunk el az élvezet problémájáig, melynek nevében állítólag minden határ és korlát lerombolható. Ez a nyugat szabadságának a fantomja, a szörny, mely mindent, ami élvezetet nyújt, megengedettnek nyilvánít. Á m az élvezet is határ, mégpedig nem is akármilyen határ: ez a legmagasabb
rendű. Az Eldorádó sohasem érhető el, puszta álom marad. A világban pedig
az élvezet megszerzéséhez pénzre van szükség, a pénzért pedig dolgozni vagy
rabolni kell, választás kérdése, ugyanis mindkét lehetőség legális. O t t , ahol
a szolgaság és tehetetlenség uralkodik, az intézmények hatalma is szükségszerű. Mindegyikük célja, melyről programjaik és ígéreteik egyaránt árulkodnak, a status quo fenntartása. Az intézmények nem mások, mint gyerekes
próbálkozások az idő megállítására, létrájukon nem a lelki és morális előrehaladásnak köszönhetően lehet továbbjutni - mint Jákobén - , hanem épp ellenkezőleg: a lelki és morális bukásnak köszönhetően. így válik nyilvánvalóvá,
hogy az intézmények a nem szabadok, önállótlanok és éretlenek közösségei.
Olyan közösségek, melyeknek a célja a szabad személyiség megsemmisítése
mellett a nagy horderejű tettek elleni harc. Ez mindig is így volt. Az úgynevezett „humanisták" ellenállnak majd a Nagy Tébolyda létrehozásának, ezáltal
saját álmaik létrehozását is akadályozzák. Mert mi olyan várost tervezünk,
melyben a rossz eljut a saját végső határáig, ahonnan, ha már nem lesz hová,
önmagába fog visszatérni és megsemmisülni.
Bizonyos részleteiben ismerem a tervet, és úgy vélem, racionális. De tébolydát vagy börtönt nem tervezhettek racionálisan, mert ezek nem racionális

1997. július—^^
intézmények. Arra szolgálnak, hogy a racionális földi Várost megvédjék az irracionálistól. Ha minden intézmény megszűnne, és eggyé, az egyetemes
tébolydává forrnának össze, a lélek irracionális erői behatolnának a világba,
s tisztítótűzként tisztítanák meg azt.
Megjegyzés:
A Nagy Mester beszéde 1937 szeptemberében hangzott el. Ezen alkalomból a szövetség tagjai, bárhol is legyenek, egyszerre elaludtak, és álmukban
a Szentlélek Székesegyházban gyűltek össze, ahol kis ünnepséget rendeztek azon
alkalomból, hogy megkezdődött a katedrális azon részeinek a rekonstrukciója,
melyeket a Traumseinsatz kommandósainak a támadása rongált meg.
Fordította:

VARGA GUSZTÁV

Interjú Svetislav Basarával
(Részletek)
- Vajon minden elhasználódott?
- Nagyon kevés dolog maradt meg a tapasztalható világból. Elhasználódott még
a levegő és a természet is. Szinte semmi nincs ezen a földön, ami ne használódott volna
már el, kivéve természetesen a szabad akaratot, amennyiben az embernek van bátorsága
arra, hogy szembesüljön e kiváltsággal. De a többségnek nincs elég bátorsága. Az igazi
szabadság ez lenne, és nem az, hogy engedélyezett számunkra a sétálás, illetve hogy
megtehessük ezt vagy azt.
- Nekünk, úgy tűnik, mégis vannak elhasználhatatlan általános fogalmaink, mint
a nacionalizmus, a nemzeti érdek, az erkölcs, a méltóság a nagyság és tekintély kultusza vagy
a halhatatlanságba vetett hit.
- A nacionalizmus is meglehetősen kimerült. Amennyire én látom, a nemzeti eufória igen nagy mértékben lelohadt. Nehezen tudna ma bárki összeterelni akár ezer fanatikust is, akik egyhangúlag üvöltöznék, hogy „Szerbiát a Vardártól Lipcséig". Ezt,
egészen máig meg lehetett tenni egy pillanat alatt. De az emberek, a banális dolgokkal,
egzisztenciális félelmekkel szembesülve, lassan felébrednek az eufóriából. Ez az eufória
Pedig olyan, mint az erős részegség - előbb a másnaposság követi, majd a kijózanodás,
keménykedjünk persze, hogy így fog történni.
- Es a nemzeti érdek?
- A nemzeti érdek egyike azon szóvirágoknak, amelyekkel oly mértékben visszaéltek, hogy ezek a maguk megtépázottságában és elhasználódottságában egyidejűleg
tűnnek egészen ostobáknak és nagyon fontosaknak. Azt gondolom, minden nemzettek csak egyetlen univerzális érdeke létezik, mégpedig az, hogy polgárai legyenek
egészségesek és jóllakottak, legyen ruhájuk és fedél a fejük felett. A nemzeti érdeknek,

tiszatáj
amelyről a különböző pártok politikai komisszárjai szónokolnak (akik egyébként
gyakran felületes kapcsolatban állnak a néppel, és tudnivaló, hogy miket szoktak hirdetni), meg kell maradnia annak a hitvány, cikornyás irodalomnak a hatáskörében,
amelyhez tartozik. Nem vagyok védelmezője a bőségnek, de ennyi nyomor csakugyan
sok. Nem emlékszem, mikor láttam utoljára kávéházban éneklő társaságot, egy nevető
arcot a villamoson. Minden olyannak látszik, mintha egy körülkerítetlen koncentrációs táborban élnénk, ahol még nem is a szűkölködés a legborzasztóbb. Elkeserítő az
a reménytelenség, amely itt eluralkodott.

- Erkölcs?
- Az erkölcs elég régen elkopott, sokkal korábban, mint ahogy a háború elkezdődött. Ha nem használódott volna el, ha nem lett volna hamis, és nem hangzott volna el
annyi hazugság, vagy legalább az ne lett volna erőltetett, ingatag, ami épülőben volt az
olyan jelszavak hátterében, mint a testvériség-egység, szeretet-barátság, tehát ez a morál, amellyel a kommunisták kezes báránnyá változtatták az embereket, ne lett volna
kezdettől fogva hazug, és a nemzetek közötti barátságról alkotott jelszavaknak lett
volna bármiféle értelme, vagy ha legalább az utóbbi években szembenéztek volna
az igazsággal, mindez nem következett volna be. Minden, ami itt azóta végbement,
a boszniai és horvátországi háború, apokaliptikussá vált helyzetünk, minden, ami az
utóbbi években történt és történik, csak következménye a morál megkopásának, jelen
állapotunk pedig csak felépítménye e kopottságnak. Nézze meg, milyenek vagyunk.
Méltóság nélküli nemzet, amely készségesen vállal minden megaláztatást, nép, amely
megelégszik a hatalom asztaláról származó nyomorúságos maradékokkal, és amely még
ennél nagyobb nyomorúságot is képes lenne elfogadni.

- Hol van e kimerültségben a hatalom helye?
- Ez a hatalom akkor jött, amikor már semmink sem volt. Olyan globális folyamatként indult el, amely azután féktelen gyorsasággal terebélyesedett. Mint ahogy az
őrült és a pszichiáter együtt csinálja az őrültséget, úgy a nemzet és a felette álló hatalom
is együtt hozza létre azt a szerencsétlenséget, amelyben vagyunk. Csakhogy a hatalom
köreiben lévő emberek sem sokkal boldogabbak. Nekik nincsenek anyagi gondjaik, de
ebben az országban lehet az embernek bármije, minthogy a körülmények ilyenek,
most már semmiféle gazdagság sem segít rajtuk. Ezért is nincs mit a hatalom szemére
vetnem. A nemzettől viszont rossz néven veszem, hogy a választásokon bebizonyította, ez a hatalom az ő mércéje szerint való. Minden pártnak megvan a saját politikája.
A politika és a hatalom magaviselete nyilvánvalóan megfelel a nemzetnek. Ez azt jelenti, hogy a nemzet azt a hatalmat választotta, amelyre rászolgált. Minden hatalom Istentől való, és mivel én keresztény ember vagyok, semmi kifogásom nincs a hatalom ellen. Nem vagyok a követője, sem a barátja, a végsőkig ellenszenves nekem, viszont
nem hibáztatom semmiért. Egy ilyen nép még rosszabb hatalmat is megérdemel.

- Altalános értékelés szerint ez egy jó nemzet?
- Hogyne. Eszméletlenül jó nemzet, amely ennyi mindent el tudott viselni, és el
tudna a végtelenségig. Erre csak az oroszok és mi vagyunk képesek.

- A felerősödő nemzeti tiltakozás képviselőjének szájából nem hangzik ez nemzetietlenül?
- Mondtam valami olyant, amiből ezt a következtetést lehet levonni? Én is
a nemzethez tartozom, sőt hibáinak jó része az én személyiségemnek is alkotóeleme,

1

1997. július—^^
de az én számomra a méltóság nem a vak engedelmességből, türelmességből vagy megfélemlítettségből eredő jóságot jelenti, hanem a szabad életet, amely a polgári társadalom valódi értékein keresztül törhet felszínre. En amondó vagyok, hogy tiszteljük
előbb az egyént, a rendet, a civilizációs és kulturális értékeket a mindennapi érintkezésben. Sajnos, ebből a mi országunkban szinte semmi nem valósult meg. Úgy tűnik,
egy kávéházi asztalnál mondtam, vagy írtam tán valamerre, hogy az a helyzet, ami nálunk van, alkotmányos anarchia.
-És híve a...?
- A monarchia híve vagyok, olyan okokból, amelyeket most nem vennék be
ebbe a mesébe.
- Az ön igényeinek megfelelő párt?
- Tagja vagyok a szerbiai Demokrata Pártnak, de úgyszólván csak papíron. Nem
járok gyűlésekre, nem veszek részt a választmány munkájában, a pártpolitika alakításában. Már régóta nem érdeklődöm a politika iránt, nem kísérem figyelemmel az ellenzéki és kormánypártok tevékenységét, nem hallgatom a rádió politikai műsorait, nem
nézem a televízió ilyen jellegű adásait, nem olvasom a lapok politikai híreit... Mindezek
kívül esnek az érdeklődési körömön.
- Leértékelődik-e a tekintély és a nagyság is?
- A z utóbbi években intenzíven gondolkodom erről. Ez a korszak csakugyan
nem ismer el semmiféle tekintélyt és nagyságot, hanem inkább kíméletlenül elfecsérli
okét. Úgy gondolom, hogy nincs olyan nagyság, amely ne lenne lezüllesztve, szétmarcangolva, nincs olyan autoritás, amelynek léteznének, vagy mindezek ellenére egyáltalán létezhetnének jelentős dimenziói. Ám a szerbek kisebb hányadában a zsarnokság és
a megfélemlítés által fenn lehet tartani a tekintélytiszteletet, csekélyke engedményekkel
és ilyen-olyan ravaszságokkal könnyű beetetni a jóhiszeműeket, járatlanokat és azokat,
akik képtelenek vezér nélkül élni, bármilyen bizarr figura is az.
- Es a halál értelmetlensége?
- A halál, különösen az erőszakos halál, hihetetlenül durva változataival vesz körül bennünket. Abba a fázisba jutottunk, amelyben a halál megszokott jelenséggé vált,
a mindennapok része lett. Belgrád veszedelmes várossá alakult, sőt már a kistelepüléseken is szüntelenül napirenden vannak a lövöldözések, gyilkosságok, leszámolások,
bombarobbantások, és egy-egy ilyen esemény még a legeldugottabb helyeken sem kelt
különösebb feltűnést. Nyilvánvaló, hogy ennyi év után, a mészárlások élőadásos közvetítései láttán fásultság jelentkezett még a halállal szemben is. A halál, amely így életstílussá változott, elkerülhetetlenül leértékelődött.
- Hit? Halhatatlanság?
- Az istentől való megfosztottság időszakában élünk, tanúi vagyunk a hit eltűnésének, hiába divatosak a szent helyeken kamaraszerűen lebonyolított lelkigyakorlatok,
és ez is az egyik oka annak, hogy ilyen rémálomban élünk, mert egyeseknek megfelel
az, hogy semmi nincs felettük, még Isten sem. Az ember akkor lehet hitetlen, ha nincs
tudatában annak, hogy egy napon meghal. A hit nélkül élők abban bíznak, hogy a halál
mindig valaki mással történik meg, és úgy élnek, mintha tetteikkel sem kellene soha elszámolni, nemhogy meghalni. Azt gondolják, hogy miután nincs Isten, bármi megengedhető, ahogy Dosztojevszkij is mondja, és honfitársaink között szép számmal

tiszatáj
akadnak olyanok, akik hasonlóképp vélekednek, mint Dosztojevszkij hősei. Ezért is
teszek különbséget az emberi lény számára adott immanens halhatatlanság, és a hitetlenek halhatatlansághite között, amely infantilis.
- A pravoszláv vallási ünnepekre céloz, a karácsonyra például?
- Nem érdekel az a parádé, ahogyan az államelnök rendszeresen elmulasztja kifejezni a népnek szóló karácsonyi jókívánságait. Ez a hatalom nem illetékes köszönteni
bennünket karácsonykor, vagy bármely más vallási ünnepen. Engem személy szerint
aggasztana, ha köszöntő hangzott volna el. így viszont minden a helyén maradt. Én se
ünnepelném velük a július 7-ét, maradjunk ennyiben. Intézzék ezt ők maguk között,
köszöntgessék csak egymást a júliusaik, a november huszonkilencedikéik vagy más hasonló ünnepeik alkalmából, azok pedig, akik a pravoszláv hagyományok világában maradtak, ünnepeljék nyugodtan saját vallási ünnepeiket. így lesz a legjobb. Ez lenne
a demokrácia ideális, vagy majdnem ideális szemlélete, és a feszültségek is a tolerancia
légkörében oldódhatnának fel. Egyszóval, mindenki válassza csak meg a maga társaságát.
- Mindezt mérlegelve, az Ön ilyen társasága az irodalom lenne. Ezekben a napokban
adták át Vladimír Arsenijevicnek a NIN-díjat. Önnek már néhányszor sikerült nem megkapnia ezt a díjat.
- Igen, két-három alkalommal már bekerültem az esélyesek közé. Őszintén mondom, hogy soha nem is reméltem, hogy megkapom, mert a belső körökben általában
előre tudják, hogy ki és mit fog kapni. Van, hogy már egy hónappal a díjkiosztás előtt
kiszivárognak a nevek. No de most az idők megváltoztak. Az új bírálóbizottság szemmel láthatóan nem hagyta magát a hatalom által befolyásolni, és tagjai, amennyire tudom, mindannyian független gondolkodásúak. Politikai oldalról szemlélve az eseményeket, várható lett volna, hogy Vuk Draskovicra esik a választás, és ez se lett volna
rossz döntés. Azonban a zsűri egy bátor gesztussal pályakezdőt jutalmazott, és döntését
csak üdvözölni lehet. így visszanyerte ez a díj a tekintélyét, amelyet az utóbbi évtizedben igencsak megtépáztak a különféle botrányok.
- Vajon nem a kollektív félelem állt amögött, hogy Vuk Draskovic kimaradt a díjazottak közül, hiszen ez a kitüntetés háttérbe szorította volna politikai tevékenységét?
- Vuk Draskovicnak politikusként megvan a maga nemzetközi publicitása, irodalmárként pedig a tekintélye, ezért nem hiszem, hogy a NIN-díj sokat jelentett volna
a számára. Biztosan méltányolta volna, minden író örül az elismerésnek, de hogy ez lényeges befolyással lett volna rá, alig hiszem. A díjak körül nálunk mindig feleslegesen
nagy port kavarnak. Nagyon jó érzés díjazottnak lenni, de ez csak annyi, mint mikor
az iskolásfiú év végén ajándékot kap szüleitől a jó jegyekért. Senkit sem ismerek a nagy
írók közül, aki ne kapott volna már számos kitüntetést. Egyébként is, Európában mi
tartjuk a rekordot az irodalmi díjosztogatások terén.
- Arsenijevic esete mégsem tipikus. Milyen tapasztalatai vannak Önnek a saját pályakezdéséről?
- Mint nemzedékemből a legtöbben, én is a Vidici, a Knjizevna rec, a Savremenik
című lapokban kezdtem. Az első jelentős, nyomtatásban megjelent művem a Knjiga
u nastajanju (Készülő könyv) volt. Ez egy egészen aprócska rövidpróza-kötet, majdnem
hogy nem is könyv, hanem egy kicsit terjedelmesebb brosúra. Ez a könyv, vagy azért,
mert túlbecsültem a saját szövegem hermetikusságát, vagy pedig mert lebecsültem az

1997. július—^^
olvasókat, a legnagyobb meglepetésemre, kitűnő fogadtatásra talált. Ezt követően jelent
meg a Kinesko pismo (Kínai levél) című regényem, amely bejuttatott engem a nagyobb
kiadókhoz.
- Mi előzte meg ezt az időszakot? Milyen volt a gyermekkora?
- Szép, gondtalan gyermekéveim voltak. Bajina Bastán laktunk, amely akkoriban
parányi helység volt, csodás, meleg, mindenütt otthonos atmoszférával. Ez már a liberális, és nem a háború utáni merev kommunizmus időszaka volt. Mai szemmel az akkori idők Bastája a nagy és hosszantartó esőzésekkel, ködökkel Macondóra emlékeztet
engem. Gondolom, egyszer majd írni fogok erről. De én akkoriban arról álmodoztam,
hogy űrhajós leszek, vagy pilóta. Később a családom Uzicére költözött, itt, kamaszkoromban, magával ragadott a rock and roll. Együtteseknek írtam számokat, de nem
gondoltam, hogy belemerülök az irodalomba - ez valahogy túlzottan kifinomultnak
tűnt nekem. Két zenekarban játszottam elektromos gitáron. Énekeltem is. Az egyik
bandám a Lude cipele, a másik a Pank Flojd nevet viselte. Sikertelenek voltunk, esetleg
helyi népszerűségünk lehetett. Az ottani murikon játszottunk, és volt néhány kisebb
koncertünk. A hetvenes évek közepéről beszélek. így ment ez egy ideig. Akkor, '77-ben,
nem tudom se a napot, se az órát, egyszer csak írni kezdtem, nem gondolkodva azon,
hogy ez fontos-e. Valószínűleg valamiféle belső ösztönzésre történt, amelynek nem voltam tudatában.
- Mit írt le először?
- Valami butaságot, nyilván. Nem emlékszem. Hosszú ideig írtam, téptem, kidobtam, írtam, téptem, kidobtam, míg egyszer elérkezett a pillanat, amikor úgy döntöttem, hogy van merszem arcpirulás nélkül kiadatni, amit írok. Azt hiszem, az életem
sokkal nehezebb lenne, ha nem kezdtem volna írni, sokkal nehezebben oldanám meg
a környezet hatására kialakuló belső konfliktusaimat. Ma az írást nélkülözhetetlen
szükségletnek, a lélek iránti kötelességnek érzem.
- Kik (voltak) az Ön példaképei?
- íróink közül rendkívül sok van, akiket becsülök és olvasok, de példaképem
nincs az itthoni irodalomból, ezért kellett kialakítanom a saját járataimat a szerb irodalomban. Saját irodalmat kívántam, nem az irodalom miatt, hanem magam miatt. Az az
író, aki bizonyos értelemben rákényszerített az írásra, Proust volt.
-Mit gondol az évtized legkiemelkedőbb regényére és a háború utáni legjobb verseskötetre vonatkozó döntésről?
- A zsűri tagjai, akik vállalták az eredményhirdetést, nyilvánvalóan bátor és eszes
emberek, de jómagam sohasem merészkednék egy ilyen döntésben részt venni... Egyáltalán nem vagyok híve bármiféle irodalmi ranglista összeállításának, még évente sem,
nemhogy egy évtizedre, vagy ne adj isten fél évszázadra terjedően. Létezik jó, közepes
és rossz irodalom. Ez a legőszintébb ranglista, amelyet maguk az olvasók állítanak fel.
Az olvasottság és az eladott példányszám alapján kihirdetett névsorok egyáltalán nem
zavarnak. Abszurdnak érzem viszont, hogy egy akárhány milliós olvasótábor elé fentről, megmásíthatatlan tényként odatesznek egy irodalmi toplistát, amelynek etalonként
kellene szolgálnia. Nem értem, miért szükséges ez. Dávid Albaharinak volt egy olyan
terve, amely szerint ki kellett volna választanom a nekem legjobban tetsző rövid elbeszélést. Egy hónapig idegeskedtem emiatt, végül letettem az egészről.
- Vannak-e manapság irodalmi klánok?

tiszatáj
- Nem tudok róla. Környezetünk hajlamos a misztifikáció minden változatára.
Nem hiszem, hogy ma léteznének olyan titkos irodalmi szövetségek, mint amelyek létezését a hetvenes évek elején gyanítottuk, és amelyek képesek voltak az irodalmi hatalom nyomorult darabkáiért harcra kelni. Értesüléseim szerint vannak a tollforgatóknak
olyan szűkebb baráti társaságai, amelyek néhanapján összejönnek, de klánok valószínűleg nincsenek.
- Ont is díjazni kívánják. Milyen díjat szeretne?
- Megkaptam már a Nolit díját, a Borislav Pekic-ösztöndíjat, de a legkedvesebb
volt a számomra a Sziszeki Vasművektől átvett jutalom a Fama o biciklistima (Fáma
a biciklistákról) című regényemért. Nem tudom, ki szabadalmaztatta, hogy a Vasművek
kioszthasson ilyen irodalmi díjat, de azt tudom, hogy Miroslav Krleza és Danilo Kis is
megkapta.
- Nagy volt a felhajtás?
- Olyan volt, mint egy szocrealista tünemény. Végigvezettek bennünket, mint valami csodát a gyárépület csarnokain, melyek szikráztak és villództak a hegesztőpisztolyok fényében, és minden oldalról fémhulladékok pattogtak. Aztán jött még az elmaradhatatlan ünnepi ebéd a hadsereg, a párt és a község első embereivel, a testvériségegység álomképének jegyében. A csúcs az volt, amikor a hotel recepciósa jelentőségteljesen megkérdezte tőlem és a barátomtól, aki behozott Sziszekre, mert akkor éppen
sztrájkoltak a vasutasok, hogy külön szobát kérünk, vagy közösét. Szép őszi út volt ez
- ma már csak emlékfoszlány a régi Jugoszláviából.
- Gyászolja a JSZSZK-t?
- Nincs jugonosztalgiám, de úgy gondolom, hogy a fölaprózódással mindannyian
veszítettünk. Az így keletkezett államocskák szemmel láthatóan provincializálódnak,
bezárkóznak szűk kis határaik közé, és a túldimenzionált nemzeti tudat infantilis atmoszférája közepette mitomániásan kutatják saját nemzeti múltjukat, folyamatosan
hangsúlyozva nemzeti érdekeiket a szomszédos kisállamokkal történő kommunikáció
során. Az eszmék és az emberek közötti kapcsolat megszakadása, úgy tűnik, katasztrofális kulturális veszteségeket okozott, és hiszem, vagy legalábbis remélem, maradtak
emberek ezekben a térségekben, akik hozzám hasonlóan gondolkodnak.
- Hogyan élte át Jugoszlávia széthullását és a háborút?
- Első évben sokkoló hatással volt rám, nyugtalanított, annak ellenére, hogy Horvátország messzinek tűnt a számomra. Amikor Boszniában is kitört a háború, ez az érzés felerősödött. Semmi hasznosat nem tudtam csinálni. Uzicén élek, a határ mellett.
A lakásom melletti épület egy kórház. Napról napra szemtanúja voltam, ahogyan szállítják a sebesülteket. Ha bezárkóztam a lakásba, a tévén még nagyobb iszonyatot, mészárlást és rombolást láttarn. Túlságosan morbid volt ez a két év, és akkor véglegesen elegem lett a televízióból. Úgy gondolom, hogy az erőszakos események következményeinek válogatás nélküli bemutatása nagyban hozzájárult ahhoz a fásultsághoz, amely hatalmába kerítette a szerb népet. Bajina Bastába utazva élőben láthattam a háborút: égtek a muzulmán és a szerb házak, a dzsámik, a minaretek, emberek tömegei pusztultak,
szerbek és muzulmánok egyaránt. Emlékszem a muzulmánok bosszújára, amikor ártatlan szerb kisgyerekeket és asszonyokat öldöstek le a folyónál. Néhány hónapja, amikor
Bajinában voltam, megnéztem a Drina bal partját. Az egész partvonalon, Sabáctól lefelé
egyetlen romhalmaz, sehol ember vagy állat. Mintha neutronbomba robbant volna.
Teljes pusztaság.

1997. július—^^
- Sikerült-e időközben hozzászoknia ahhoz a gondolathoz, hogy a Drina másik oldala
egy másik állam?
- Na ja. Nem fogunk felülni az államvezetés diplomáciai kacsáinak. A valóság az,
hogy az emberek többsége a folyó mindkét oldalán egyszerre él. A munkahelye miatt,
a vagyona miatt, netán a rokonsága miatt, vagy mindezek miatt együttvéve. Egy határ
valóban a berlini falat jelentené, pedig egy nép vagyunk. És ki tudja, lehet hogy csakugyan keletkezik itt majd egy valódi határ. Nem tudom, mi lesz ebből.
- Nem gyanít itt egy hasznos kifáradást, történetesen a háborúét?
- A háború a tehetetlenségi erő hatására, a fizika és metafizika törvényei alapján
magától szokott lecsendesedni, nem pedig az „okosok" döntéseinek köszönhetően.
Minden tébolynak, így ennek a megszállottságnak is megvan az expanzív és lecsendesedő periódusa, minden agressziónak van kulminációja és nyugvása, éppúgy, mint a biliárdgolyónak, amelyet a hirtelen lendület után a koccanások lefékeznek. A legfontosabb az lenne, hogy a borzalomnak és a rémségeknek ne legyenek többé áldozatai, de
hogy milyen megegyezésre jutnak, és mit fognak tenni a békéért, az az ottaniak ügye,
és ők tudják a legjobban, hogy ebbe senkinek sem szabad beavatkoznia.
- Hogyan látja, milyen hatást váltott ki a háború ezekben a térségekben?
- Gondolom, hiszem, remélem, hogy a háború véglegesen lecsitult, nem fog újra
kirobbanni és kiszélesedni, de olyan körülmények jöttek létre, melyekben hatalmas
kétségbeesést és lelketlenséget észlelek. Úgy tűnik, hogy felnövőben van egy tökéletesen érzéketlen nemzedéke a tizenhét-tizennyolc éveseknek, míg a másik oldalon ott van
az idősebbek lelketlen generációja, amely a mai napig keményen tartja magát. E két
tompult generáció között helyezkedik el valamiféle kétségbeejtően zavaros embertömeg, és csakugyan nem látok semmiféle reményt a jövőre nézve. Az emberek elhidegültek egymástól, magukba zárkóztak, mint a kagylók. A kommunikáció megszakadt,
v agy mechanikussá silányodott. Tulajdonképpen azok vádolnak bennünket a médiákban, akik elfogadják ezt a hierarchikus kommunikációt. Én magam is sokkal kevesebb
emberrel kommunikálok, mert a legtöbb ismerősömmel már csak gyakorlati ügyekről
beszélgetek: itt égőt lehet kapni, ott tejet, amott olajat, kettőtől éjfélig nem lesz áram.
Nem szeretem a technikai természetű beszélgetéseket, ezért szívesebben társalgók a jó
filmekkel és könyvekkel. Minden barátomat megtartottam, de többen közülük már
nincsenek körülöttem.
- Mentálisan még mindig egészségesek lennénk?
- Úgy tűnik, igen. Minden őt illető kritika ellenére a nép jól tartja magát, noha eltompult. De ez az ára a túlélésnek.
- Mi az, ami újabban inspirálja Ont?
- A témákban nincs változás. Az íráshoz szükséges ihlet nem ebből a világból
származik, hanem a szellem magasabb szféráiból.
- Az Ön új könyve a Draganic kiadónál jelenik meg...
- Erről a könyvről most inkább nem beszélnék.
- Miért nem valamelyik ismertebb állami kiadóhoz fordult?
-Jelentős állami kiadók nincsenek. Az állami intézmények csak makettek. Számomra a kiadó sohasem volt érdekes. A kiadó csupán kivitelező, és egyáltalán nem
gondolom azt, hogy egész életemben a Prosvetának vagy más kiadónak kellene írnom.

1133

tiszatáj

- Mostanában mit ír?
- Egy rövid esszésorozatot A kimerültségről (O istrosenosti) címmel, amelyben
olyan témaköröket érintek, mint a nyelv vagy a halál.
- Segíthet-e az író a nemzetnek az írásaival?
- Manapság nemigen segíthet az író bármiben, mert az emberek nem szeretnek és
nem is akarnak olvasni. Viszont ha véletlenül mégis olvasnának, akkor is kétségeim
vannak afelől, hogy bármi lényeges változás történne. Ott van a tévé, amely saját kezébe vette a dolgokat, tehát minden ellenőrzés alá került.
- Melyik a legkedvesebb műve?
- A Fáma a biciklistákról (Fama o biciklistima).
- Fia megtehetné, mit írna ma hozzá?
- Semmit. Nem szeretem az utólagos javításokat, mert a halottsminkelés újkeletű
amerikai divatjára emlékeztetnek.
- Milyen környezetben alkot legszívesebben?
- írok én mindenütt, a vonaton, kávéházban, otthon, de amikor a kézirat a végső
fázisába érkezik, elutazom húsz napra a Tarára, hogy ne függjek telefontól, városi élettől, időfecsérléstől.
- Mi lenne, ha nem író lenne?
- Akkor sem volt erről határozott elképzelésem, mielőtt írni kezdtem, most meg
már végképp nem tudom mi lennék, ha nem író lennék.
- A kedvenc költője?
- Nem szeretem a költészetet, Novica Tadicot olvasom.
- Kedvenc itala?
- Konyak, házipálinka. Bor, szerény kiskocsmákban.
- Kedvenc dala?
- Sok ilyen van, attól függ, milyen hangulatban vagyok. Az utóbbi időben kedvetlen vagyok, nem tudok zenét hallgatni. Az elmúlt három évben minden zajkeltő berendezést eltávolítottam otthonról. Csendre van szükségem.
- Hogyan él?
- A jelenlegi feltételek között tisztességesen, időnként szűkölködve.
- Zavarná-e önt valamelyik árucikk tartós hiánya?
- Egyedül a cigarettáé, ez azonban mindig beszerezhető a feketepiacon. De hát
van ebben az országban valami, amihez nem lehet hozzájutni? Hiányzik itt bármi is?
- Mi ad erőt Önnek?
- Az, hogy a szellemet nem lehet elpusztítani, tehát az igazi értékeket sem, mert
ezek sohasem semmisülnek meg. Hiszek abban, hogy egy napon, talán már holnap,
vagy talán száz év múlva, de egyszer majd biztosan, módosulni fognak a viszonyok
a körülöttünk lévő térségekben. Bár pesszimista vagyok, remélem, hogy minden a maga
helyére kerül.
(Megjelent: Telegraf, 1995. jan. 18., 35. sz.)
Fordította: VIRÁG ZOLTÁN

1997. július

— ^^

VARGA ANIKÓ

Játék tükrökkel, terekkel
A T É R MEGVALÓSULÁSA BASARA SZÖVEGÉBEN
Svetislav Basara1 a nyolcvanas években induló „fiatal szerb" próza egyik képviselője. Az alkotók e csoportját nem annyira a tradicionális irodalommal való szembefordulás jellemezte, mint inkább az a nyitottá válás, mellyel tematikai és formai szabadságot nyert a szöveg. Náluk kap határozott formát az, amit ma poétikus pluralizmusnak
es hierarchia nélküli szituációnak nevezünk a szerb irodalomban. Egy összehajló, közös cél felé igyekvő alkotócsoport ez, különböző adottságokkal, a nyelv és a valóság
különböző érzékelésével, a megvalósítás különböző fokával. E prózában már világosan követhetők azok a nyomok, melyek a szerb posztmodern próza kiteljesedéséhez
vezetnek.
Basara prózája azt hirdeti, hogy a művészet mindenek előtt és mindenek fölött játék. E játék célja az ellentétek kiegyenlítése, minden megosztottság megszüntetése és
ezáltal egységes síkba vonása. A sík maga a szöveg, Basara Könyve. Prózája kiszakad
a kanonizált irodalmi modellből, ez a szöveg egy más világ megalkotása, mely elkülönül
a mimetikus világ szükségszerűségeitől és lehetőségeitől. Prózájáról elmondható, hogy
nihilista, posztmodern, ironikus, ellentmondásos, metapróza; mindezek a meghatározások megfelelőek és valami lényegeset állítanak a szövegről, de e próza a maga komplex struktúrájával egyikre sem támaszkodhat közülük, mert ezek a meghatározások túl
nagy statikusságot, túl sok racionalitást, erős konzisztenciát rendelnek e szöveg mellé.
Ezzel szemben Basara szövegének egyik legjellegzetesebb jegye a változékonyság, ami
átszövi szövegének szerkezetét. Ezenkívül prózai struktúrájának központi formulája
a paradoxon, mely annyira intenzív és kiemelt, hogy elnyeri a szabály státuszát.
Mindennek következménye az instabilitás, a meghatározatlanság, a végletesség és lezártság kikerülése. Gyanakvása a meghatározott, lezárt formájú elemekkel szemben kiterjed saját szövegére is, az egész irodalomra.
Basara szövege a teremtett világ. Az irodalom ugyanis átveszi a valóságteremtés
szerepét, ennélfogva a valóság az irodalmi szöveg természetévé válik. Egy új világ genezisének vagyunk tanúi, ahol megváltozik a jelentés- és értékrendszer, az olyan természettudományos fogalmak, mint a tér, az idő, a mozgás, a koordináta rendszer horizontális és vertikális tengelye, a perspektíva, a középpont; új jelentést kapnak, s Basara
világépítésének alapköveivé valnak. Munkája közben elmossa a természettudományok,
1

Svetislav Basara megjelent munkái: Regényei: Kinesko pismo (Kínai levél, 1985), Napuklo
ogledalo (A megrepedt tükör, 1986,1993), Fama o biciklistima (Fáma a biciklistákról, 1988), Na
gralovom tragu (A grál nyomában, 1990), Mongolski bedeker (Mongóliai útikönyv, 1992, 1993),
De bello civilli (1993), Ukleta zemlja (Elátkozott föld, 1996). Elbeszélések, novellák- Price
u nestajanju (Eltűnő történetek, 1982), Peking by night (1985), Fenomeni (Fenomének, 1989),
Price u nestajanju i politicki spisi (Eltűnő történetek és politikai írások, 1993). Esszék: Na ivici
(A szakadék szélén, 1987), Tamna strana meseca (A Hold sötét oldala, 1992), Drvo istorije
(A történelem fája, 1995), Virtualna kabala (Virtuális kabbala, 1996).

11

28

tiszatáj

a művészet és a filozófia között meghúzódó éles határokat. Létrehoz egy spekulatív, lineáris és adekvát ok-okozatként motivált kapcsolódást, mely a hitelesség illúzióját
kelti. Olyan valóság ez, mely irodalmi-elméleti következtetések által determinált.
A Basara által ábrázolt/teremtett terekről szeretnék beszélni, melyek valójában
a létezés terei. Két teret rajzol körül, melyeket, mint két tükörvilágot, állít szembe egymással. Ezen világok szélső értékei között tökéletes a szimmetrikus ellentét:
Látszat világ tere
látszat
véges
rossz
emberi
rabság
halál

Való világ tere
valóság
végtelen
jó
isteni
szabadság
halhatatlanság

Ezen ellentétes fogalmak kereszttüzében ütközteti a két világot/teret.
A szimmetriatengely a térbe helyezett tükörsík, mely analóg a basarai szövegsíkkal. A tükör síkja egy valós és egy látszat teret determinál, vagy, a másik megvalósulás
szerint, a tükörlap egyik oldalán sincs semmi, csak a kiterjedés nélküli tükröződés,
vagyis a szöveg általi tükrözés.

VAGY

látszat

«Q

valosag

Mindezt a szerző leképezési játékának tekinthetjük, melyben egy térbeli forma
különböző vetületeit ábrázolja, bemutatva, hogy leképezés által minden megváltoztatható. A perspektíva függvénye minden, és a szimmetriatengellyel elválasztott ellentétek
egymásba fordíthatók. Felfogható továbbá olyan kísérletként is, mely által a szövegsík
próbál kiterjedést nyerni. A szöveg ekkor gólemszerű teremtménnyé alakul, hogy aztán az általa teremtett létezés terével együtt semmivé váljék. A z eltűnésnek ezt a motívumát erősíti a még élő basarai szöveg hiányos, szakadozott fragmentumainak sokasága, mely már előrejelzi a szöveg szétfoszlását.
A látszatvilág terét, amiben élünk, olyannak ábrázolja, mintha végtelen lenne,
mert két egymás felé fordított tükör közé ékeli. E tér tökéletesen megfelel a benne bolyongó ember azon lehetőségének, hogy ismételgethesse céltalan mozdulatait. A z itt
zajló történelem végtelen labirintusnak tűnik, ahol azonban szakadatlanul ismétlődnek
az események. Ilyen optikai csalódás jelleget ölt a való világ, melyből az egyetlen kivezető út a vertikális tengely, melyre csak „vízenjárva", esetleg „hívő biciklistaként"
térhetünk rá. Ezen az úton juthatunk el egy valóban létező világba, a Holdra, vagy

1997. július—^^
abba a fenti tartományba, ahonnan lezuhantunk. Szövegének egyik alapmotívuma
a tükör széttörésének gesztusa - ha erre a két egymással szembehelyezett tükörre gondolunk - , valóban felidézi a valóság fragmentumait, valamint annak lehetőségét, hogy
a szétszórt szilánkok valamelyikében megpillanthatunk valamit a fenti tartományból.
A fizikai és a basarai térfelfogás közötti alapvető különbség válik nyilvánvalóvá,
amikor elhatárolja magát az euklideszi térelmélettől. Ezt a teret ugyanis misztifikációnak, tökéletes látszatnak nevezi, a perspektivikus festészetet pedig, mely ezen felfogás
terméke, e téveszme gyakorlati megvalósulásaként definiálja. Elterjedésével megsemmisítette az egyetlen kivezető utat látszat világunkból, a vertikális tengelyt. Ez a festészet
a vászon felületére igyekezett felkenni a valóságot, mely által valótlanságot teremtett.
Ám a legnagyobb bűne mégis az, hogy a képeken keresztül tanította meg látni a világot, melyeken lekicsinyítette az embert és a távolságot. Úgy tanít látni, hogy szemünk
csak a hamis valóság percipiálására lesz képes, ezzel viszont világtalanná tesz bennünket
az isteni világban.2
A koordináta rendszer tengelyei is új jelentést kapnak. A horizontális tengely
a vertikális tengely által vetett árnyék, a hozzátartozó egysíkú tér pedig „a történelem/
a játék" tere. Ez látszat, lezártság, végesség.
A mozgás, mely ebben a térben játszódik le, két irányú. Az egyik a minden objektummal közösen történő abszolút zuhanás. A gyorsuló mozgás következményét három tényező - a tér/út(s), a sebesség(v), és az idő(t) - törvényszerűsége határozza meg:
minél gyorsabban zuhanunk, a tér annál kisebb lesz. Ennek végső következménye a világ eltűnése.
A mozgás másik formája a menekülés a szenvedés elől. Ennek forrása a horizontális térbe zárt ember itt-re és önmagára ítéltsége. Az embernek e bezárt térben való elveszettsége oly hatalmas, hogy magára találásának lehetősége is kétséges, mert e történelmi tér által teremtődött technológiai világban senki nem egy. A személyiség kívülről is, belülről is többfelé van szakítva. Csak a vertikális tengelyre lépve tudjuk meghaladni a látszatvilág határát, mely lépés magában hordozza annak a lehetőségét, hogy
egyesülhessünk önmagunkkal. Annak, hogy nem tudjuk megtenni ezt az utat, az az
oka, hogy többé nem vagyunk egyek és egységesek, hanem darabokra szaggatottak.
Szétszórtságunkat csak egy végtelen sugarú ördögi kör tartja egyben. Mikor az ember
letért a végtelen felé tartó mozgás tengelyéről, határt kapott, formát nyert, önmaga által határolttá vált, és ezzel saját halálát teremtette meg. A mozgás megtorpanása, a határ, vagyis maga a halál.
A basarai térben az értelemmel bíró mozgásnak két igazi formája van, a hívő biciklistának a váz keresztjére feszülő haladása és a vízenjárás. Ennek megvalósulásában
nem a tömegünk gátol minket, hanem bukásunk ténye. A testbe/anyagba zárt ember
zuhanását a víz felülete nem tudja megállítani, mert a víz felszínén csak a szellem maradhat. A természetfelettinek az a darabja, melyet magunkban hordunk generálja azt
a kívánságot, amely arra sarkall, hogy átlépve a test határait, legyőzzük a nehézséget, az
anyagot, s hogy megállítsuk a zuhanást, mely széthullás formájában vezet a halálba.
Á test magában hordja a halált, ezért ha legyőzzük a testet, legyőzzük a halált is. A testen
csak akkor lehetünk úrrá, ha akarattá változtatjuk. Az ember azonban megszakítja az
akarat kontinuitását, a logika szavára hallgatva a vízen úszni kezd. De úszásának ereje
nem elég ahhoz, hogy a történelem és a technológia sodrása el ne ragadhassa. A test fel2

Vö. Svetislav Basara: O nestvamosti kretanja, in: Drvo istorije. Oktoih, Podgorica 1995. 5-7. o.

tiszatáj
emészti az akaratot, a vízenjárást pedig képtelenségnek nyilvánítja. Géppé válik, az
ember egyénisége üres, behatárolt és tartalom nélküli forma lesz, melyben a mozgás elérkezik a maga végéhez. Mikor a mozgás eljut saját határáig, már csak az üres forma
marad: a halott test, melynek felbomlása megmutatja a látszat ideiglenességét.1 „A történelem és technológia világában úszva, látszatra ember maradok, a forma itt van, de
metafizikai megvilágításban valójában egy kétéltűvé váltam, egyszerű hétköznapi békává."4 Ekkor a vízenjárás már nem mint lehetőség jelenik meg, hanem a valóság hiányaként funkcionál.
Vízenjárva átjutni a túlsó partra nem azt jelenti, hogy az A pontból eljutunk a B
pontba, ez ugyanis pusztán a mozgás látszatának formája, úszás, mely a természet által
behatárolt zárt térben történik. A vízenjárás nem ezen a horizontális tengelyen megy
végbe, hanem az A pontból a végtelen felé halad, tehát rátér a vertikális tengelyre.5
Basara eljátszik a választható létkörök középpontjának kérdésével. Minden középpont köré megrajzolható a létezésnek egy köre. Ebből kifolyólag az a mozdulat,
mely ezt kijelöli, alapjában meghatározza a létezés terét is. Azonban Basara emlékeztet
bennünket arra, hogy a relativitás elmélete szerint egy rendszer belsejéből nem tudjuk
felmérni és befolyásolni a mozdulatot, mert hiányzik a nézőpont abszolút pontja,
a középpont. A térbe zárt mozdulatok vakságát csak a vertikális tengely madártávlatot
adó pontjából történő visszapillantás mutathatja meg.6
Hol van, hol volt az emberi létezés terének a teremtés pillanatában kijelölt középpontja? Basara a bibliai szimbólumhoz fordulva az Élet fájában határozza meg ezt a
helyet. Azonban rámutat arra, hogy ezt a középpontot már abban a pillanatban elvétettük, mikor nem ennek a fának gyümölcséből szakítottunk. Az emberi létezés terének középpontja tehát már a kezdetek kezdetén elveszett. Valójában akkor tévedtünk el/buktunk el, mikor ezt elvétettük. Hiszen ha nem létezik a középpont, akkor
sehol sincs semmi, vagy mindenhol minden van.
Mikor az ember elveszítette a középpontot, és az Élet fája helyett a Tudás fájának
gyümölcsét kóstolta meg, akkor valójában a Történelem fájáról szakított, mely egy
hamis teret determinál. így kerültünk a „történelembe/játékba". Azonban a történelem
nem tudott azzá válni, amivé lenni szeretett volna: levéssé. A történészek által az egyre
kerekebbre sikeredő történelmi események láncolata dogma maradt, mely elfedte a magasabb létezési forma lehetőségét. „A történelem tehát sohasem volt evolúció, csak
involúció."7 E torzult vonását a pszeudomitológia maszkja mögé rejtette. A pszeudomitológia a jövő nélkül maradt, múlt felé fordult ember azon igyekezete, hogy ebben
a sivárrá vált történelmi térben akár hazugság árán is, de élni tudjon.8
A szerző által kiemelt pszeudomítoszok között jelentős helyet foglal el a civilizáció mítosza. A civilizáció az emberi nem fejlődésének fölfelé ívelő pályáját írja le, mely
lépésről lépésre hántja le magáról a barbárság sötét és súlyos nehezékeit. Basara megállapítja, hogy a barbárságnak nem volt olyan formája, mely kíméletlenebb lett volna
Vö. Svetislav Basara: Kratka teorija hodanjapo vodi. Delo,1985. 10-11. 154-156. o.
Uo. 156. o.
5 Uo. 156. o.
6 Vö. Svetislav Basara: Centar, in: Drvo istorije. id. kiad. 26. o.
7 Svetislav Basara: Drvo istorije, in: Drvo istorije. id. kiad. 12. o.
" Uo. 9-16. o.
5
4

1997. július

—

^ ^

a civilizációnál. „A civilizáció az elöregedett kultúra azon stádiuma, melyből kihalt
a teremtőkedv, és a kultúra átalakult üres emberi mechanizációvá és technologizált életformává... A lélek meghalt, vagy lemondott elsőbbségéről, helyére az agy és a technika
került... Itt a megtévesztés filozófiája uralkodik, a higiénia, a tervezett gazdaság, az értelem és a szkepszis; a békaperspektíva felváltotta az ember alkotó fiatalságának madártávlatát, és ezzel vége."9
A civilizáció ezen felül még olyan jellegű folyamat is, mely várossá alakítja a világot. A középpont ennélfogva várossá alakult. A pont térré válása a basarai leképezés segítségével megvalósulhat, a kiterjedés nélküli, magának a kiterjedésnek a vetületévé válhat. Számára nem ez jelenti a problémát, hanem a város diffúz jellege, mely lehetetlenné teszi a valódi középpont létrejöttét. Negatív/inverz középpontnak felel meg
a város, mely nem más, mint a történelem által teremtődő álvilág középpontja. A belőle
nyíló perspektíva is kifejező, melynek bezártsága által megtapasztalható az emberi lét
elidegenítettsége, széttöredezettsége, értelmetlensége. A benne lévő számára ez nem vállalható, csak a létfelejtés tudatos formája. 10
A város dehumanizálja az embert, mert elválasztja Istentől és a természettől. A lélek Istentől elszakítva elveszett. „A civilizáció az Isten által teremtett elpusztítása, szemétté és hulladékká alakítása, és ez már nem ökológiai, hanem ontológiai probléma."11
Basara szövegében a városnak három formai megvalósulását találjuk. Az egyik az
Ezeréves Birodalom, mely a valaha lerombolt Bábeli torony újjáépített mása, a másik
a Nagy Tébolyda, melynek rendeltetése az Ezeréves Birodalom aláásása, a harmadik pedig a Bizánci Császárság, mely a papok imádságának ereje által egykor az égbe emelkedett. Az Ezeréves Birodalom a könyvtárosok és az építészek összeesküvése nyomán keletkezett, akik, miután Isten a nyelv összezavarásával megakadályozta a torony égig
emelését, ismét összegyűltek a torony romjainál, áldozatot mutattak be Baalnak, és esküvel fogadták, hogy tovább folytatják munkájukat. Belátva annak lehetetlenségét,
hogy a tornyot az égig emeljék, elhatározták, hogy az eget a földön teremtik meg. így
kezdték el a horizontalis torony építését. Ahogyan terjeszkedett az építkezés, a város
tere fokozatosan a pokol terévé vált, mely egyre nő, hogy végül az emberi tér egyetlen
hatalmas városává váljon.12
Az Ezeréves Birodalom és a Bábeli torony városa megzavarta a rendet a mindenség hierarchiájában, mert falaival, tornyaival az ég felé tört. Nem azért, hogy Isten közelébe juthasson, hanem azért, hogy elfoglalhassa Isten helyét. Ezáltal megfosztja magát
az isteni közelségtől, falaival tagolva a végtelent, tornyaival eltakarva az eget. Méhében
hordja a látszatvilág minden hamisságát, minden bűnét, a darabokra tört egységet.
A civilizáció folyamatában, melynek során az ember lassan városlakóvá vált, a perspektívát e bezárt tér foglalta magába. A tér bezárult, az idő, a test, a társadalom és saját végességének tudata megfosztotta az, embert a szabadságtól és a jövőtől. Aki számára
nincs jövő, az a múlt felé fordul. így teremtődik meg a homo historicus, aki nem tud
szabadulni a halandóság tudatától, és az Isten nélküli magánytól. Számára minden megengedett, hiszen mindennel együtt a semmibe zuhan, ennek következménye az, hogy
nem lehet morális.
' Svetislav Basara: Civilizacija, in: Drvo istorije. id. kiad. 22. o.
Vö. Svetislav Basara: Centar, in: Drvo istorije. id. kiad. 25-26. o.
" Svetislav Basara: Civilizacija, in: Drvo istorije. id. kiad. 22. o.
U Vö. Svetislav Basara: Fama o biciklistima. Dereta, Beograd, 1996. 92. o.
10

tiszatáj
Az ember a múlt felé fordul, megtöltve azt a pszeudomitológia által idealizált értelemmel. A jelent pedig az élvezet halmozásával igyekszik elviselhetővé tenni.
Basaránál az élvezet azt az alapfogalmat jelöli, mellyel a fejlett emberi társadalmakban
a szabadság fogalmát próbálják helyettesíteni. Azonban az élvezet a rabság legteljesebb
formájához vezet. Az élvezet öröme csak pénz által váltható meg, és ez csak két egyformán legális lehetőség, munka vagy rablás segítségével szerezhető meg. 13
A város torzult tere csak leképezése az emberi bensőben rejlő rossznak, bezártsága pedig lényünk belső határának vetülete. Ez a belső határ maga a rossz, mely elválaszt és megbontja az egységet. A basarai értelmezés szerint a rossz nem egy elkülönült, a jóval szembenálló entitás, hanem maga a jó, mely egyszer elindult Isten, vagyis
a legfőbb jó felé, de eltévedt önmagában. A kígyó ígérete - Eritis sicut dii - térítette el,
amit többé nem tudott elfelejteni. Az a kívánság pedig, hogy önmaga számára elég legyen, beteljesítette az önmagába tévedt bezártságot. 14 Az Ezeréves Birodalom városában látszatra beteljesedik az ígéret, hisz itt bárhol a képmására formált szobrokat emelhet, melyeket aztán bálványként imádhat. Ezek a bálványok azonban nem kötik egybe
az isteni világgal. A „biciklisták" körében a Nagy Mesterek azt hirdették: „Istennek
volt egy olyan szándéka, hogy az ember Istenné váljon. Ekkor azonban félreértés történt. A paradoxon szemmel látható. Ádám megállt a vertikális, Isten felé tartó úton, és
ezáltal jutottunk el a rossz misztériumának a létezéséhez - a határhoz. Amikor az ember azt mondja: most olyan vagyok, mint Isten, ezzel elszakad Istentől, mert szubjektivitását szembefordítja az isteni szubjektivitással, öntudatával elkülönül a Teremtőtől,
és így ahelyett, hogy önálló szubjektum lenne, objektum lesz, melyet legyőznek a természeti erők és a halál, lénye egyszerre abszurd, halotthalhatatlan 15 és értelmetlen." 16
A városnak egy másik megvalósulási formája a Nagy Tébolyda, mely a minden
emberi rosszat magába fogadó város víziója. Rusnya Károly figyelmezteti íródeákját:
„Már lassan terveződik az utolsó torony, amely tökéletesíti a rosszat, - rendszerezi és
teljesen elkülöníti a jótól. Együttműködünk az Istennel. És most aludj, Grossman..." 1 7
A várost a „biciklisták" tervezik, az Ezeréves Birodalom teréhez kapcsolva. Rendeltetése, hogy aláássa az építészek és könyvtárosok összeesküvése nyomán terjedő várost is
a Tébolyda részévé változtassa. Már keletkezésének első fázisában húszmillió lelkibeteg
számára akar helyet biztosítani. Az ehhez szükséges dimenziókat csak a föld felszíne
alatt biztosíthatja magának. A konstrukciója acélból és betonból készült, hidro-, hő- és
hangszigetelt, minden felülete szürkére van festve.
A Tébolyda városa kiterjedésével egy valós társadalmi teret akar teremteni. A társadalmat átfogó ideológia a pszichoanalízis, melynek alaptézise a következő: „Az ember
nem bolond, nem is normális, az ember semmi, de ezt nem szabad a tudomására
hozni." 1 8 A pszichés megbetegedések oka az a tény, hogy a lélek létezik, és vágyik vaUo. Metafizika grada. 250-251. o.
Uo.248. o.
15 Basara a halotthalhatatlanság fogalmával az embernek azt az állapotát jelöli, mely szerint
a halál nem hozza el számára a SEMMIVÉ válás lehetó'ségét, ugyanis ha SEMMIVÉ válna, akkor
MINDENNÉ is válhatna. A matematikai megközelítés is ezt a megállapítást támasztja alá, hisz a
0 majdnem ugyanaz, mint a végtelen.
16 Uo. 248. o.
17 Svetislav Basara: Fama o biciklistima. id. kiad. 271. o.
18 Uo. 260. o.
13

14

1997. július—^^
lamivé válni. A város központi számítógépe, a ROMA III, a polgárok múltjának minden mozzanatát rögzíti, ez már a materializálódás egy formája, amely megnyugtató
a városlakók számára, mert így nem az abszolút semmi áll mögöttük. Itt mindenki saját
istenítésének objektuma, és saját félelmeinek birtokosa. A Nagy Tébolyda térbeli-időbeli szervezettsége elfogadja a reális tér és idő belső határait túllépő teret és időt is.
A társadalmat különböző régiók alkotják: a felszínhez tartozó szint, a neurotikusok szintje, mely a Tébolyda adminisztratív és kulturális középpontja. Ezenkívül létezik még a skizofrénia, a bűntudat, a paranoia, a szado-mazochizmus, Oidipusz-komplexus és az alkoholisták-kábítószerélvezők régiója. A Tébolyda mélyén, ahol a katolikus, pravoszláv, protestáns pokol hasonmása helyezkedik el, a ROMA III szubjektivitás és részrehajlás nélkül irányítja e szemmel láthatólag minden eddiginél civilizáltabb
és humánusabb társadalmat. Keretein belül megszűnik a jog, a politika, az erőszak,
a prostitúció, és minden rossz, ami az emberi világot gyötörte. Csak a Tébolyda marad
és a „betegség".19 E várost szemlélve ismét felismerhetővé válik a leképezés művelete,
mely által a tudatalatti tere a Tébolyda terébe képeződött le.
A számítógép programja azt az utasítást tartalmazza, hogy rendszerezze és osztályozza a rosszat. Látszatra mindez a rossz szolgálatában áll, de az adatok teljes szövegét
befogadva a számítógép az emberek által már elfelejtett felismeréshez jut: Isten létezik.
Ezután az egész rendszer egy nap és egy éjszaka alatt eltűnik, a maga magát teremtő
emberrel együtt. A gép felismeri tulajdon nevében a három korábbi Babiloni város nevének sátáni inverzióját: A M O R - R O M A .
A „biciklisták" tehát elkezdik a harmadik torony megépítését is, az emberi világ
torzult terének legtökéletesebbikét. El kell készíteni ezt a tornyot, mert ahhoz, „hogy
a Bábeli torony végleg leromboltathassék, először fel kell építeni"20. Csak akkor szűnhet
meg a rossz, ha annak legtökéletesebb formai megvalósulását a földdel tesszük egyenlővé. A város e térbeli megvalósulásában az irracionalizmus szétveti a világot rendezettnek mutató tükör sima felületét, ezzel együtt széttördeli a devianciákat is, egységes,
rendezetlen töredékhalmazt teremtve így meg. Megszüntetve a rend látszatát, megszüli
az új világ létrehozásának vágyát, és az első mozdulatot, amely a töredékhalmaz felé
nyúl, hogy ismét megtaláljon egy szót, egy betűt.
A város harmadik formája, az utópisztikus város, az ember isteni részének, a léleknek a vetülete a térben. Basara ezt Bizánci Császárságnak nevezi, mely egykor a papok imájának erejétől fölemelkedett az égbe. A kitartóan magasba és magába figyelő
megpillanthatja a tökéletes építményt, azonban a hozzá vezető útra, a vertikális tengelyre, miként már utaltam rá, csak „vízenjárva" léphetünk. Az akarat segítségével átléphetjük a végesség határát. Azonban kevés a remény arra, hogy az ember elinduljon
e város felé, mert „...az emberek szeretik a játékot, hogy körülöttük mindig történjék
valami, nem fogják fel, hogy a menekülés és az élet nem a semmiben történő VALAMI,
hanem a felfoghatatlan abszolút SEMMI..." 2 1 Nem a halál jelenti a kaput, melyen át beléphetünk ide. A halál nem szünteti meg a horizontális teret, csak az önmegvalósulás
lehetősége tudja ezt biztosítani. Amikor az ember kilép a horizontális térből, „a történelemből/játékból", kilép az időből is, ezzel halálát a múltba helyezi, végleg maga mö19Uo. 260. o.
20
21

Uo. 270. o.

Svetislav Basara: Izlazak iz igre, in: Drvo istorije. id. kiad. 76. o.

40 tiszatáj
gött hagyja, hisz a vertikális tengelyen haladva a végtelen felé indul. A basarai értelmezés szerint Jézus volt az, aki ezt az utat mindkét irányba megtette. Isten küldötteként
belépett a „történelem/játék" zárt világába, hogy bejelentse a Véget, és egy új élet kezdetét.22
Amikor becsukjuk a könyv fedőlapjával a basarai terek szövegét, játékának teréből is kilépünk. Mivel kiokított minket az álvilág teremtésének rafinált fogásaiból,
szemlélőként kívülre kerülve, a szöveg által kijelölt középpont és a köré rajzolt létezés
tere már csak egynek tűnik a tér számtalan sok pontja mellett, és lassan el is tűnik közöttük. A felismerés nem okoz csalódást, mert az ígéret sem volt más. Basara nem Igét
hirdetett, csak játszott, és mi nem Igét hallgattunk, csak részt vettünk a játékban. Ahogyan a szöveg teremtette játéktér megnyílt és becsukódott előttünk, megmutatkozott
a játszás lehetősége, a választás lehetősége és a szabálytalanság lehetősége. Azáltal, hogy
az egy térbe kerülő igazság és misztifikáció értéke kiegyenlítődik, ismét felébred a rácsodálkozás képessége egy tágabb világra. Ezáltal beteljesül a szöveg kiterjedés vágya, és
a játék hitelességet és teljességet nyer.

22

Uo. 80. o.

1997. július—^^

MILORAD

PAVIC

Feljegyzés a lópokrócon
Romáin de Hugó metszetein láthatjuk, hogy 1740-ig, amikor porig leégett, Belgrádban olyan palotákat építettek, amelyekben a szolgáknak külön
folyosójuk volt végig az összes terem és hálószoba hosszában. A folyosóknak
ez a labirintusa egyetlen ajtóval sem nyílt a palota szobái felé, úgyhogy ezekre
a folyosókra csak kívülről lehetett bejutni, és ugyanazon a kijáraton át távozni, és a termekbe meg a hálókba ezekről a folyosókról sehogyan sem lehetett bemenni. A madarak, ha berepültek és ki akartak jutni, meg kellett hogy
égjenek, mert a bejárati ajtókon kívül ennek a labirintusnak csak a számos terem kályháiba nyílt ajtaja, amelyen keresztül a szolgák tisztították és fűtötték
ezeket anélkül, hogy a palotába beléptek volna.
A szolgák, akik ezekben a járatokban dolgoztak, jól megtanulták a mesterségüket; meg tudták becsülni a tűz súlyát, a kenyeret, ha leesett a földre,
megcsókolták és a viselkedésük alapszabálya így hangzott: semminek se keríteni túl nagy feneket, soha egyetlen szóval sem szabad megzavarni a termekben lévők békéjét és nyugalmát. Egyetlen pisszenés, egyetlen hang nélkül dolgozni, akár a harang a vízben. És így is dolgoztak: egész életükben őrizték
a tüzet a palotában, mint a sötétséget a zsebükben, és soha, egyetlen alkalommal
se jutottak be a belsejébe, sohasem látták a termeket, amelyeket fűtöttek, sem
a kályhákat a túloldalon, és azokat sem, akiknek a kényelmét szolgálták. A folyosók vakok és süketek voltak, csak a tűztérből kiszivárgó fények világították meg őket, míg a szobák vakító fényárban úsztak, tele nevetéssel és edények, poharak csörömpölésével. Igaz, néha, késő este hallani lehetett, hogy valaki ezeknek a fényes termeknek némelyikében szűköl az ágyában, a takaró
alatt, a takaró négy fülén négy csengettyűvel...
Habár a büntetés a csend megtöréséért szigorú volt - a kenyér elvesztése
es száműzetés - , a szolgák egyikének egyszer mégis volt bátorsága, hogy néhány szót suttogjon a parázson és a falon keresztül. Ez elég volt ahhoz, hogy
tönkretegye az életét és hogy neve fennmaradjon. A szolgát, aki megszegte
a csend törvényét, Pavle Grubacsnak hívták.
Azt mesélték róla, hogy jobb irányba nem látott. Ha arrafelé pillantott,
azonnal cserbenhagyta az egyébként kiváló látása. Balra viszont kiválóan és
messzire látott, és ebben az irányban, mint tudjuk, megláthatjuk a saját halálunkat, ha megszokjuk a sötétséget, amely nappal is nő az ember szeme között, elválasztva a bal tekintetet a jobbtól. Ha viszont hátrapillantott, minden
fordítva volt. A bal válla fölött semmit sem látott maga mögött, a jobb fölött

tiszatáj
pedig a végtelenbe tekintett, egészen a ködös időtlenségbe, és Grubacs azt állította, hogy az emlékei ilyenkor öregebbek lesznek saját magánál, és egyre mélyebbre merülnek a múltba, és nincs hatalma, hogy visszatartsa őket. Megesett,
hogy reggel, akárha valami régen ásott kútból, a szájából egy 1105-ben, Konstantinápolyban vert aprópénzt vett ki, aztán eldobta, hiszen már régen nem
lehetett fizetni vele.
Hogy megéljen, és vasárnaponként a kivájt kenyérvégbe némi bort is tudjon tölteni, tüzet és használt sapkákat árult. Téli hajnalokon, mihelyt elvégezte teendőit a kastélyban, rostában kínálta a parazsat, lapáttal véve ki belőle, mint a gesztenyéből. Egy lapát parázs egy garas. Nyáron Grubacs és a felesége együtt járták Belgrád utcáit. Elől ment az asszony, és egy sünt vitt egy
tányéron, amelynek a tüskéit szilvával, szamócával díszítette. Mögötte haladt
Grubacs, a fejében tízegynéhány hegyes sapkával, egyik a másikában. Azzal
kínálgatta a kuncsaftoknak, hogy a használt sapka jobb, mint az új:
- A sapka az emberi gondolatok kaptára - mondogatta az áruját ajánlva.
- Az, aki más sapkáját hordja, megismeri a korábbi tulajdonos gondolatait,
mert a gondolatok továbbra is benne zümmögnek, csak most már más fogja
kipergetni a mézüket. Ezenkívül a sapkáknak van még egy előnye. Minden fejen, mint tudjuk, hét lyuk van, mindegyik lyukon a hét halálos bűn egyike jut
be, és a hét napjai távoznak rajtuk, elhagyva az ember életét a hét bolygó felé
tartó útján. Ezt a hét lyukat óvja és melegíti a sapka. Ezek a sapkák néha, mint
a tyúk a tojást, kis piros kövecskét hagynak az ember hajában...
így beszélt Pavle Grubacs, miközben a fején hordta a portékáját. De hogy
mit mondott aztán, miután a nevét a rosszról ismerték és jegyezték meg az
emberek, azt nehezebb megmondani. Annyit tudhatunk csak bizonyosan,
hogy egy este hallotta a falon át, hogy a szobában, amelynek kályháját fűtötte,
valami ismeretlen fehérnép sírdogál. Megpróbálván megvigasztalni, Pavle
Grubacs mondott neki néhány szót. Egyesek szerint elmesélte, mit álmodott
azon az éjszakán. Mások szerint valami más lényegtelent mondott. Az ismeretlen elhallgatott egy pillanatra; talán bizonytalankodott, hogy feljelentse-e
a palota uránál a megátalkodottat, hogy aztán megbüntessék, vagy csak egyszerűen meglepődött, hogy hangot hall a néma folyosók felől. Azután folytatta
a zokogást. A hang a folyosóról mesélt, a hang a szobából mind halkabban sírt,
hogy halhassa, amit mesélnek, és így ment ez napról napra. És ekkor a szolga,
mintha rájött volna valami viszketegség, elhatározta, hogy tovább megy. A távoli és félreeső helyiségtől egy másik nagyobb felé, amelyiknek nagyobb kályhája van. Onnét nem sírás, hanem kacagás és ének hallatszott át.
- Aki énekel, az nem tud gondolkodni - mondta magában Grubacs, és
arra vetemedett, hogy itt is elmeséljen valamit. A hangok közül egyik-másik
mintha elhalkult volna, mintha odafigyelne, mások meg tréfát űztek belőle, és

1997. július—^^
nevetve elfeledkeztek az ismeretlen hangról a falban és mindarról, amit ajánlott nekik. O meg ment tovább a szolgák folyosóinak labirintusában, teremtől
teremig, tűzhelytől tűzhelyig haladt, amíg egy este ott nem találta magát az
előtt a kályhaajtó előtt, amelynek a másik felén a kályhák hatalmas királynője
állt, és olyan tökéletes csönd uralkodott, mintha senki nem lenne ott. Itt is
elmondta a történetét a parázson és a falon keresztül, abban bízva, hogy nem
derül ki, ki volt a beszélő. De tévedett. Azonnal leleplezték, sült marhabordát
adtak a kezébe, a feleségének meg almát, és kiűzték Belgrádból, egy lópokrócot terítve a vállára, amelyen ez volt olvasható:
„Amikor Adám és Eva kiűzettek a Paradicsomból, lefelé haladva a Duna
mellett (amely egyike a Paradicsom négy folyójának) az első éjszaka arra a helyre
értek, ahol ma Belgrád áll. A Paradicsomban soha nem láttak még éjszakát, nem
érezték a szél fúvását, így meglepődtek álmosságukon és a hidegen. Könyöküket az
alattuk lévő földbe fúrták, és életükben először elaludtak. Egy fehér, mennyei városról álmodtak, ahonnan kiűzték őket, de a várost magát nem tudták megálmodni: mindketten csak valami ködön keresztül látták, mindegyikük a maga
módján, a maga bűnétől függően, amely miatt kiűzettek. Ezért azon a helyen
Adám könyökének nyoma sekélyebb, Éváé mélyebb lett. Amikor felébredtek, egy
víz választotta el őket egymástól. Amíg aludtak, a nyugati széltől űzve elfolyt közöttük a Száva folyó, és beleömlött a Dunába. Ezután a kemény oldalon, Adám
árnyékának helyén fölépült Adám városa, a puhább part pedig üres maradt. A város tornyai olyan magasak voltak, hogy az árnyékuk átért a Száva másik partjára.
Amikor a 6547. esztendőben egy szélvihar lerombolta őket, ellenséges hadakat és
éhséget jelezve, a kődarabok egy része átrepült a vízen, és a másik oldalon zuhant
le. Ez ötletet adott a görögöknek. Visszavonulóban az ellenség elől, hajóikkal a követ is átszállították a Száva bal partjára, Eva puhább helyére, és itt, ahol kő sohasem volt, a hozott anyagból fölépítették Eva városát.
Amikor harminc évvel később újra elfoglalták a Száva és a Duna torkolatát,
a görögök barbárokat találtak azon a helyen, és új nevű városokat a folyó mindkét
oldalán. A városokat a szlávok keresztelték át. Adám városának a Belgrád, azaz
Fehérvár nevet adták, Adám nevét a görög „adamasz" alapján fordítva, ami világos színű és kemény követ (kova vagy gyémánt) jelent, Éva városának pedig
a Zimony, azaz Földvár nevet adták, ádám nevét itt héberről fordítva, mert ott ez
& szó agyagos földet jelent. A görögök ekkor az áthordott követ visszavitték a folyón
túlra, és felújították Fehérvárat, de ezúttal ügyeltek rá, hogy ne legyen túl magas.
A víz másik oldalán, az agyagon azért otthagytak egy „kőbordát", hogy a Földvár
is megálljon. így épült fel Fehárvárból Zimony, mint Eva Adám bordájából."
Egy ilyen feliratot vitt magával a lópokrócon Pavle Grubacs és a felesége
elhagyva Belgrádot. Amikor útjuk első állomásán leterítették a lótakarót, észrevették a feliratot, de nem olvasták el, mert csak a madarak röptéből tudtak

tiszatáj
olvasni, a betűkből nem. Nyugvóhelyet kerestek a Duna partján, és gödröt ástak maguknak, hogy ne nedvesítse be őket a víz, amely átfolyik majd köztük
és elválasztja őket, amíg alszanak. Könyöküket az alattuk lévő földbe fúrták és
elaludtak. Egy fehér városról álmodtak, ahonnan kiűzték őket, de a várost
magát nem tudták megálmodni: mindketten csak valami ködön keresztül látták, mindegyikük a maga módján, a maga bűnétől függően, amely miatt kiűzettek. Ezért azon a helyen Grubacs könyökének nyoma sekélyebb, a feleségéé mélyebb lett...
*

Amíg ezt írom, olybá tűnik, hogy én is, mint egykoron Grubacs, egy vak
és süket folyosón ülök, hangokat hallok, nevetést és veszekedést a kivilágított,
de láthatatlan termekből, amelyeket csak azon tűzlapok nagysága alapján tudok megkülönböztetni, amelyek fűtik őket. Lassan bolyongok a folyosóknak
ebben a hálójában, kályhától kályháig megyek, tüzeket gyújtok, és suttogom
a sötétből a történetemet valakinek, akit nem ismerek, és soha nem is fogom
meglátni. Nem tudom, milyen az önök arca, akiknek mesélek a tűzön és a falon keresztül, nem ismerem sem az önök nevét, sem korát, sem szándékaikat,
sem az okokat, amelyek miatt sírnak, veszekszenek vagy vigadnak. De tudom,
ha lelepleznek, sült marhabordát kapok majd, feleségem meg almát, és kiűznek majd Belgrádból, egy lópokrócot terítve vállamra, amelyen ez lesz olvasható:
Amikor Adám és Eva kiűzettek a Paradicsomból...
LADÁNYI ISTVÁN fordítása

i

1997. július

LASLO BLASKOVIC

Megállni, mint egy óra
Látod-e iker testeik
csónakjait
amelyekből nők sajtolódtak.
Aludni - azt jelenti: nézni másokat, míg alszanak.
Az álom folyadék
párolog, mint a bőr,
és felhős árnyékot vet az álmodóra.
Lebeg, mint egy füstamőba,
ködös csalóka határokkal,
amelyek elmosódnak.
Innen a mozgás jól ismert meleg ámítása
Az alvó tömegek álmai
(a laktanyákban, a klinikákon, a bölcsődékben),
távolról szemlélve
olyanok, mint a ragadó szalag
amelyre imitt-amott legyek tapadtak.
Az alsó szalag (az alvóké?)
hozzáragad a felsőhöz.
Abban az esetben, ha mindez egy vonatban történik,
az alsó kerék (a pótkerék)
leesik a kép hátuljáról
és a szalag elindul, mint egy gyári futószalag.
A ragasztó friss, megolvadt és csúszik,
így az utazók álmát sorozatálomnak nevezhetjük,
és az emberek egyikből a másikba repülnek.
Ez az álomtömeg az elhaladó szépségek mellett
lebukik.

^^ 40

tiszatáj
Ha egy szemafor, akárha távoli éjszaka
megállítja a vonatot piros torreádorszemével,
íme, itt vagyunk az induló sövénynél.
Az első ember fölött lévő álom, az elsőfülkében,
majd a második fölötti, a harmadik...
Ha a vonat megindul, a mozgás megkezdődik.
Az, aki az utolsó vagonban alszik
az egész vonat álmait végigálmodja.
Az álomvonal néha körbe megy,
uroborosz, tökéletes öngyilkosság
de ilyenkor azt mondhatjuk a vonatról,
hogy kitalált.
Annak aki hirtelen álom nélkül
marad annak fölfénylenek a betűk.
Vonatban aludni valójában ugyanaz,
mintha álmoskönyvet olvasnál.
Ha a mozdonyvezető is elalszik, az utasok,
belezuhanva az álmába
(mivel az első álmodó így
a későbbiek álmát is álmodja
ezért nem szegény az övé sem),
sötét, alvó állomásokon fognak áthaladni,
jeltelen cellákon át.
A magányos, alvó vonat összeesküvés,
titkos szövetség
az álarcosbál tolvajlása,
én sokaság vagyok.
Mindenki ugyanakkor ér a part közelébe,
mint a fényes, égi test
a másik irányból.

1997. július
Mögöttük látják a holdat
ezt a kis, vaksi halat,
amely fehér olajha itatva
ujjal kihúzva egy konzervhői
épp olyan, mint önmaga árnyéka.
Ahhan a pillanatban, amikor felébrednek a megálló vonatban,
azoknak, akik azt mondják, hogy soha nem szoktak álmodni,
úgy tűnik fel,
hogy valami lényegtelen vadságba voltak merülve,
kemény hallásba,
a holttest szemérmetlen meztelenségébe.
Az első reggeli tréfájuk ekkor:
„ Úgy érzem magam, mintha belépőt kaptam volna
Az Almot Látók Klubjába!"
A sima feketekávéban
megpróbálják meglátni önmaguk,
letörölve az izzadságot homlokukról,
a gyermeki gondolatok nyomait,
amelyek meg akartak mérgezni,
kiisszák a feketét,
azt várják tőle, hogy teljesen felébressze őket álmukból,
amikor, egy-két pillanatra, még arra sem jut idejük, hogy
megint
megijedjenek,
újra elszunnyadnak, és azt álmodják, hogy alszanak,
egy kórusban és az első dalban
érzik az embereket maguk körül,
valahogy undorító közelségben,
az ébresztő kávé jövendőmondó zaccárról
tudják
hogy az-a nappali álom kis adagja!
amely, akárcsak az álomszomszédok,
önmagára hasonlít,

^

^

42

tiszatáj
amelyből ez a másik kihajt
elnyomva a feledésről szóló mesével,
amelyben az álmában volt.
A két egymást felváltó szalag látványa ritmusuk,
néha nevetséges és filmszerű.
Csak akkor a helyek is felcserélődnek.
Most az ember óvatosan lépked a puha álomban.
Hirtelen, a már látott álom fümszalagja
kihúzódik, mint egy futószőnyeg
annak a lába alól,
akiről, ügyetlenek, várjuk, hogy elessen.
L A D Á N Y I ISTVÁN

fordítása

A fordítás Laslo Blaskovic Crvene brigádé (Vörös brigádok) című kötetéből való (Bratstvo
Jedinstvo, Újvidék, 1989)

Alvajárás képek közt
SASAJELENKOVIC ÉS SASA RADOJIC INTERJÚJA
LASLO BLASKOVICTYAL
- A Ritmusgép című könyvedben a kulcsvers mottója: „Az irodalom megszokás."
Szertartás, vagy szokás? Más helyeken is kinyilvánítottál hasonlót: definíciót az írásról,
a költészetről - különösen a te költészetedről. „A szokások" nehezen változnak, vajon az irodalommal mint szokással ez másképpen van?
-Azon kevés „szokás", amelyeket tiszteletben tartok, azok egyike az irtózat,
amelyet a költészet különböző „definíciói" iránt érzek, amelyek tékozló, általános metaforák képében jelentkeznek. Ebből kifolyólag az én észrevehető mennyiségű bűnöm
tesz engem búskomorrá, önkritikussá, álmodozóvá. Ezek az áruló mondatok Jacky La
Motte bokszbajnok kijelentésének átiratai. O a Földühödött bika c. film után, amely
róla szólt, a fogai között átszűrve mondta: „Tényleg elhibázott voltam." De ha mélyebben elgondolkodunk, bizonyos idő múlva a dolgok már nem lesznek annyira nyilvánvalóak. Ebben az értelemben „az irodalom megszokás" mondatból az elveszett író
úgy kezd hatni, mint valami fehér antropológiai ideggóc, aki elszigetelődik egy rejtett

i

1997. július
törzs maradványaként. Készen áll arra, hogy összecsomagoljon minden falatot, s arra,
hogy mindennek saját tetszelgő arcát kölcsönözze. Átváltozó-átutazó misszionáriusként támad ránk, halálosan szórakoztató hitet hirdetve.
De mindez elég egyszerű is lenne, ha közben az írót nem tartaná megvasalva ez
a szörnyű, fertőző skizofrénia, s még ezenkívül nem lenne néger is. Az én Ritmusgép c.
könyvem titokban a négereknek van ajánlva, s leginkább egy bizonyosnak: a sápadtabb
balkáni fattyúnak, a félvérnek, akinek neve a szerbhorvát nyelv volt s legvégül nemzeti
hullákból összeállított jugoszláv Frankensteinné vált. A neve pedig éppen kiegészíti
a Fövenyóra írójának nevét - Laslo Blaskovicet.
Namármost, ezt a bedobott embert, mellőzött, kozmikus niggert megszállva
tartja a bosszúvágy paródiája, bosszúvágy ama saját „fehér" része ellen, amelyik a hagyományokhoz nyúl. Úgy vág vissza, hogy fehér nővel alszik, eközben néhány konyhai mítoszról beszél: a nyugat hangos tönkremeneteléről, az íróról, mint valami mélységes ünnep rabjáról, s főleg arról, amelyik szerint a négerek szexuális ereje természetfölötti!
És most érkezünk el ahhoz a ponthoz, amikor mélyen bele kell lépnünk egy képregénybe. Mondhatnám úgy is, hogy amikor majd a jövő antropológusa fogja tanulmányozni e széthangolódott irodalmi civilizáció szokásait, és barlangrajzok helyett csak
rajzos életrajzokat talál, meg fogja állapítani, hogy itt nem Istenről álmodoztak, hanem
valami eltúlzott emberről, aki doppingszerek zabálása nélkül is tud létezni. Popeye
ereje a spenótban rejlik, Supermané a kriptonban, a négeré pedig egy szentimentális
kannibál étlapról lemásolt viccben.
- Verseid szerkezete korunk médiáinak jelentős befolyásáról tesz tanúbizonyságot, úgy
a témaválasztás, minta megformálás tekintetében. Ennélfogva nálad a filmek, képregények,
videoclipek nyelvezete jól érzi magát az irodalomba ültetve, amely természetesen a realitáson túlra törekedve nem korlátozza saját követelményeit a puszta leírásra. Megítélésed szerint mennyire tehető a médiumnyelv termékennyé egy ma íródó versben?
- Mióta csak írok, mindig egy bizonyos előnyben éreztem magam, mert nem írtam szerelmes verseket. Ezenfelül pedig mint ember, aki hisz az irodalom hatalmában,
lenéztem más művészetek stiláris vagy egyéb eljárásainak divatos, időszakos másolását.
Mert ha valaminek van hatalma felettünk, akkor azok a szavak. Az öngyilkosok nyugodtan használhatnának szótárakat munkaeszközként. (Ezt persze nem kell szó szerint
venni: kínos a harakiri egy vastag olvasókönyvvel, vagy: használja nyelvét mixerként,
és fulladjon meg öt-hat összetett szóba gabalyodva...).
De én imádom a tévét, a videót, a filmet. Miközben törekszem e ragaszkodás érzését megénekelni, azt az érzést, amikor az ember arcáról visszatükröződik a cím visszfénye, mint valami mondabeli üstökös, az alvajárást a gyors képek között, amelyek azt
jelentik, amit nem jelentenek; eközben rádöbbentem, hogy tulajdonképpen régies szerelmes verseket kezdek írni! Tessék, eljegyeztem magam a médiumokkal!
Vladimir Nabukov egy narratív spirált felállítván (mely a végtelenséget jelenti)
azzal, hogy leírja a jelenetet, amikor egy ember pénzt ejt a koldusasszony kezébe, hogy
így hosszabbítsa meg a nyomorult földi életét, s hogy viszonzásként a koldus neki
hosszú életet olvasson ki a tenyeréből, V. N. büszkeséggel kérdezte: mikor sikerül egy
filmesnek ilyen hatásos trükköt összehoznia?...
Mégis, egy ilyen irodalmi naplopónak, mint amilyen én vagyok, a celluloid szalag
széles árnyékában értékesek a filmbeli régiségek is. Mégha mozgó képecskékből áll is

^^46tiszatáj
össze, a film a legmozdulatlanabb az összes művészetek között. Eizensteini viselkedése
miatt leginkább az emlékezetre hasonlít. Csakhogy a szédületes vágások, meglepő öszszeillesztések és mentális elválasztások mellett a való életben eltitkolják előlünk a rettenthetetlen, mindentudó gyártásvezető nevét.
Nem teszek túlzott kirándulásokat a képregénybe. Sőt, az a véleményem, hogy
csak kölykök és katasztrofális értelmiségiek élnek vele, azok, akik hajlamosak a divatos
sminkelésekre (hogy egy verssort használjak ártalmatlan fegyverként). Tulajdonképpen
a képregény időről időre mint metafora siet segítségemre. Nos, ha visszatérünk az első
kérdésre az irodalmi szokások változásáról/változatlanságáról, segítségemre lehet a képregény, ha összehasonlítom egy ősrégi mitikus paradoxonnal. A gyorslábú, rövidtávú
Akhilleuszról lenne szó, aki a teknőssel versenyezik. Miután nem tudja legyűrni azt
a rengeteg felet (egyketted távolságot), soha nem képes megtenni a döntő lépést; úgy
mozog, mint a megkövült képregényhős, aki rohan, ámde valójában oly mozdulatlan,
mint az életvonal a tenyérben.
Itt érkezünk el egy másik ellentmondáshoz, az élet ellentmondásához, amely
nyugodalmasan múlik, mozdulatlanul halad tovább. A mesét Walt Disney teszi teljessé,
az ember, aki az átmenetet képezi a film és a képregény között. O a saját vonalát 1966ban húzta meg, de teste nem Disneylandben nyugszik, hanem egy titkos és drága hűtőszekrényben, arra várva, hogy feltalálják a halál elleni gyógyszert. Ilyen a mi modern
sztorink a halhatatlanságról, a végtelen életről, amely egy mozgó rajzon állt meg. Valahogy így mozog az irodalom is. így hervadnak el az én médiumaim idézetekként.
- Költészetednek széles és művelt befogadóköre volt az egész (egykori) Jugoszlávia területén. Az aktuális poétikai lehetőségek alakításában és megvitatásában is részt vettél. Mi változott meg? Erzékeled-e a befogadótér kereteinek megváltozását?
- „Mindent, még a rablást is végig kell csinálni, még azt is, ami szétesőben van az
ország helyett", énekeli a nagy Kocbek. Minden tettet kiegyenlítődő leírások kísérnek,
az ismétlés figurái. Ám ezek emiatt nem válnak törvénnyé, hanem elviszik az embert
valami általánosságba, banalitásba, önmagával való beszélgetésekbe. (Lehet, hogy az
a vágy, hogy az ember saját lábjegyzete legyen, éppen valamiféle mozgó poétikai cél?)
Adjatok a kezembe egyetlen biztos olvasót, s elmozdítom a Földet! A határok
szomorú változása valóban eltérő választ adott arra a kérdésre: kinek is beszélek én
most, kinek írok, ki lesz az, aki fogait összeszorítva a többiek helyett is elfogad most
egy ilyen injekciót, amely a lélekben, mint egy dum-dum-golyó robban ezerfelé? Mint
a ce-ce-légy. Mint a bé-bé-erosz. (Brigitte Bárdot, a későnjövők kedvéért.) Viszont teljesen indokolatlanul meg vagyok győződve arról, hogy bármekkora méreteket is ölt nálunk az írástudatlanság, az írónak mégis szinte mindig eggyel több olvasója lesz, mint
amennyire számított. Vámpírrá vált rokon? Fölébredt rokon? Fölébredt rendőr? Irracionális tinédzser? Nem tudom. A jó ég tudja.
Na, de ha már ezeknél a szigorúan ellenőrzött változásoknál tartunk, hadd éljek
azzal az elcsépelttel: „ahol a nyelved, ott a hazád." Minthogy ez az egyetlen, amelyből
nem költözhetsz ki, mégcsak ez ám az igazi gubanc, merthogy állandóan cipeled magaddal, mint a csiga a házát. Ám ebből a kis felhőcskéből, amely a fejed fölött lebeg,
mint ahogy az a képregényekben már lenni szokott, állandóan eső önt el téged. Nehéz
elmenni. Fia más nem is - a tájszólás megmarad. Szokták mondani: ha a nyelv a költő
szülőanyja, akkor a szülőháza a neve. Namármost, miután én egy szerb költő vagyok,
magyar névvel, néha olyan érzésem van, hogy nem tudom önmagamat elolvasni. Mi

1997. július
kellene legyen az én siralomházam, a javítóintézetem - a nyelv, vagy a név? Időről
időre legszívesebben elpárolognék, mindkét módon. Néha eszembe jut a nagy költő,
akinek egyik neve Fernando Pessoa. Az összes álneve más embert vont maga után, új
költőt, új életet, amelybe a többfejű költő beleereszkedett. Ezek egyike, aki az idejét
egy olcsó nevű hotelben múlatta, a következőket írta: „Jobban szeretem a hazámnál
a rózsákat, szerelmem." Meglehetősen olvashatatlan. Meglehetősen hazafiatlan. De hol
végeznénk, ha a rózsák elnémulnának?
-Ez a kérdés az előzőhöz kapcsolódik. Ha valaki megkérdezne, s neked lenne is kedved erről beszélni, hogyan írnád körül a költészet jelenlegi poétikai helyzetét, amelynek öszszefüggései között hatnak a te saját műveid isi Milyen ma a mi költészetünk?
- Normális vagyok én? Normális a világ? Ezek olyan kérdések, amelyek időnként
utolérnek engem, mint a váratlan vallásos ünnepek, amelyeket például valamely meteor
áthaladási ívéhez viszonyítva számítanak ki. A mai irodalmi alkotások legnagyobb hányadáért a pszichiátereket tehetnénk felelőssé. Tudniillik ők kínzó terápiát alkalmazva
kényszerítik a betegeket, hogy verseket írjanak, így fognak, állítólag, megnyugodni.
Ezzel a szellemi szuvasodással megfertőzve, amely mindent sorra rombol, különféle
szerkesztőket támadnak, akik egyszerűen csak várnak valakire, akinek vállain szponzor-angyalkák üldögélnek. Na jó, lehet hogy egy kicsit túlzok, de hát mitévő legyek,
szerelmese vagyok a hiperboláknak.
Nem tudom. Ha ilyen ütemben növelem tovább a rétori dioptriámat, könnyen
beleakadhatok egyik másik költő munkáiba. Nemzeti nagyjainkat érintve, felfoghatatlan módon kijelentem, hogy Lalic költészete tanult mesterkéltség, nyelvi fölkapaszkodottsággal vastagon aláhúzva; hogy Rajkó Nogo, a szonettet és az epikus deszeteracot
keresztezve egy valódi monstrumot szabadalmaztatott, egy húsevő növényi hibridet;
hogy Miodrag Pavlovié többé nem törődik képeinek kinézetével sem, nemhogy esetleg
tartalommal töltse meg őket... Dehát minek is mondjam?
Lehet, hogy teljesen megöregedtem, s nem látok egyetlen mini-Rambot sem
(Rimbaud vagy Rambo?, a fordító azt gyanítja, hogy szójáték), aki kardot és mérleget hoz
majd, s megment bennünket a mérgező holdfénytől és a kozmikus szankcióktól. Csak
az marad már nekem, hogy értetlenkedjek, mint ahogy az öregek értetlenkedtek a mi
punkunkat hallva, s hogy belesüketüljek a harmonikás rapzenébe.
Meg kellene kérdeznem egy igazi költőt: létezik-e valamely ismeretlen városban
az ő szerencsés mása? Vagy pedig minden arcot, amely a televíziós-metafizikus képernyőn megjelenik, egy számomra ismerős arccal kell összehasonlítanom, így szelídítve
meg az elektronikus vadont.
- Az irodalomba könyvet könyvre halmozva tódultál be, irdatlan nyelvi energiával,
gyakran a humor, az erotika dimenzióiba átcsapva... Egyik kritikus annak a gyanújának
adott hangot, hogy te valójában szüntelenül az első könyvedet írod. Szükségét érzed-e annak,
hogy ezt megcáfold?
- Hát, az első..., vagy nem, tulajdonképpen mindegyik valamiféle tetoválás. Nem
olyan, mint a napozás! Ezt megcsinálod, s utána úgy marad. Kész. Csak azt nem lehet
tudni, azért tetoválod-e ki magad, hogy elüss, vagy azért, hogy hasonulj, azazhogy
megbékélj a világgal, isteni kaméleonná válj. Ingerelve bőrömet tűcskékkel, festékcsöppekkel a hegyükön, vajon be tudom-e rajzolni a mai napot, az alkonyt vagy az árnyékot, kötődhetek-e egy másik mese kezdetéhez, ezáltal eggyéolvadva az idővel, beleolvadhatok-e az értelembe, kifoszthatom-e egy újabb kérdésedet?

1 1 3 3

tiszatáj

(Egy francia folyóiratban láttam az idegenlégió egy tagját, akinek az alkarjára
kedvenc cigarettamárkájának neve volt tetoválva, ingyenes mozgó reklámként hordozta a fekete dohány kétes hírnevét, irodalmam tékozló voltát!)
- A Vörös brigádokon (Laslo Blaskovic egyik kötetének címe - a fordító)
találhatjuk
azt a kijelentést, hogy a költő „átírja a világot". Még mindig így gondolod? Esetleg fűznél
ehhez néhány mondatot, bővebb
magyarázatként?

- Én jobban szeretem ennek a verssornak az elejét: „Lustálkodom..." vagy még
inkább azt a részt: „A szív mozgását parodizálom." De mire való ez? Inkább elmondok
egy történetet:
A magányos gyermekjátékok közül az egyik legfárasztóbb az, amelyiket így nevezhetnénk: TITKOS FILMKÉSZÍTÉS, AZAZ KANDI KAMERA. Tudjátok miről van szó:
a gyerek egyedül van, eszik, ül, járkál, vagy álmodozik, s egyik pillanatban egy ötlete
támad, amely megmenti őt az unalomtól s az értelmetlenségtől, s ez a következő: elkezdi azt hinni, hogy valami titkos rendező-törpék filmezik őt, s ezt a filmet majd csak
akkor mutatják be neki s a világnak, amikor majd erre megérnek a körülmények, vagy
majd ha a főhős kellőképpen megöregszik. Ez egy rendkívüli szerep, mert folyamatosan kell játszani, a kis szereplő nem tudja, hogy mikor cserélnek filmet, egyáltalán cserélnek-e tekercset, ismétlődnek-e a jelenetek; van-e olyan pillanat, amikor a kimerült
kamera kiölti megvilágított, maratoni hosszúságú, képecskékkel kirakott nyelvét a gyermek életéből.
A kölyök, aki játszik, nem lesz különlegesen lámpalázas, csak állandóan feszült állapotban van: nehogy egy téves lépést tegyen, nehogy nevetségessé, unalmassá vagy ellenszenvessé váljon. És minden pillanatban azt várja, hogy valahonnét filmzene csendül, amely a kulcsjeleneteknek megadja a kellő feszültséget.
Miután igencsak megerőltető ilyen filmfigurának lenni, ilyen kinematográfiai
csodalénynek, a főhős időnként bezárkózik egy-egy sötét helyiségbe, teszem azt becsukja a szemét, vagy struccként bedugva a fejét egy párna alá, felejteni próbál, más
álomban reménykedik. Mit jelent valójában ez a játék? Kísérlet, hogy az alaktalan élettömegnek valamiféle formát adjunk, hogy életünkből művészeti kalandot csikarjunk
ki? Vagy megsemmisítő következtetés: hazug életet élünk? Ki tudja? De most következik még egy lényeges filmes dolog: a montázs.
Amikor a gyerek filmet képzel önmagáról, ez órákig, napokig, hónapokig tart,
nincsenek vágások, a történet nyúlik, mint egy végtelen rágógumi, nincs vágó, minden
egybe van ömlesztve, egydarabban, egyfolytában, exre történik. Nem tudom, mikor
ködösödik el a gyermeki filmvilág. De hallottam, hogy ez az egész film öregkorban
újra megjelenik, fényesen, összemontázsolva, valósan, s az egész belefér néhány másodpercbe, mielőtt még az égi vásznon meglátjuk a föliratot: THE END.
B. KÓSZÓ ZSÓFIfordítása

1997. július

47

HORVÁTH OTTÓ

Plutarkhosz segítségével
Periklészt, akit kisgyerekként annyira csodáltam,
a művészek nemcsak azért ábrázolták
sisakkal a fején,
mert harcos volt és hadvezér
hanem a koponyájának alakja miatt is.
Az athéni költők és az ellenségei
szkbinokhepalosznak nevezték
(vagyis hagymafejűnek szabad fordításban)
Periklész egyébként nem ment az emberek közé.
A kisebb összejövetelektől is óvta magát,
mivel tudta, hogy az emberek szája
még az aranyból is ganét tud csinálni.
Róla (Periklészről) mégiscsak elmondható,
hogy inkább a saját
hazájában volt próféta, mint máséban.
De mégis, még a mitológiai Hellászban is
a tömeg primitív, könnyen félrevezethető
és a szemére vak volt.
Csak Periklész halála után mondható,
hogy valóban kinyitotta a szemét.
De az A ranykor egyszerre
számukra is távoli és elérhetetlen lett.
Hát még számunkra.

^ ^

^

^

48

tiszatáj

Magyarázat
FÜR GYÖRGY PETRI
Ha az ember költő és emellett
még fordít is egyik nyelvről a másikra
(és fordítva és így tovább)
az okosabbak azt mondanák hogy mindig
az „ idegen " nyelvről fordítunk a „sajátunkra "
és azt kell mondanom hogy én nagyon szeretném
hogy minden nyelv a sajátom legyen
főleg emiatt az érzés miatt hogy lényegében
egy sem az enyém és nem is lesz.
Tehát ha fordít és emellett még fiatal is
talán túlságosan is efféle feladathoz
és egy olyan költőre akad aki sokkal
jobban ír mint ő és még
- hogy azt az aranygyapjas múzsáját minő csoda ugyanazokról a témákról is
a fordítónak nem marad más
mint hogy megbékéljen ezzel a ténnyel
- olvasd: a jövendő terméketlenséggel és ilyen magyarázatokat írjon
saját magának.
L A D Á N Y I ISTVÁN

fordításai

Oto Horvát (Horváth Ottó) Fotografije című kötetéből (Drustvo Knjizevnika Vojvodine - Prometej, Újvidék, 1986). A kötet néhány magyar nyelvű verset is tartalmaz.

1997. július

DÁVID

ALBAHARI

Csalétek
(Részlet)
...Arra gondolok, hogy megállítom a szalagot, ehelyett azonban felkelek,
megfogom a csészét a hideg kávéval, és odamegyek az ablakhoz. Van valami
kellemetlen mások sírásának hallgatásában, és ezen a házamon kívüli látnivalók egyike sem tud változtatni. Ha a felvétel meghallgatása nem volna lényegbevágóan fontos a könyvhöz, melyet lehet, hogy meg fogok írni, azonnal kimennék, akár a hátsó udvarig is. Ezt is tőle örököltem, ezt a kötelességtiszteletet, mégha a kötelesség nem kívánatos, a feladat kellemetlen is volt. A katonaságnál emiatt kedveltek az elöljáróim, de gyűlöltek a társaim. Mászkáltam a
Banja Luka-i kaszárnya területén, és azt képzeltem, fáklya vagyok, a gázlámpa
lángja alkonyatkor: egyeseket vonzottam, másokat taszítottam, egyeseket felmelegítenék, másokat megégetnék. A probléma akkor kezdődött, amikor nem
kértem semmiféle ellenszolgáltatást a szófogadásomért. Egyszer azt mondtam
apámnak: „Ha nem volnál zsidó, tökéletes keresztény lennél." így néha, miközben a hadseregben szolgáltam, önmagamról is gondolkodtam. Egy golyószórót cipeltem, de kész voltam arra, hogy ha kell, kettőt is cipelek. De azokról az időkről, a „katonaság paródiájáról", ami Donald teljesen pontos definíciója, ízléstelen beszélni attól a pillanattól, hogy elkezdődött a polgárháború.
Addig komikusnak tartottam azt a tényt, hogy tíz hónapig ütőszög nélkül
hordozgattam a golyószórómat, vagyis egy használhatatlan vastömeget, de
1991 májusától, ha nem tévedek, úgy gondolom, hogy ez a tény tragikus, és
bizonyos értelemben magamat okolom azért, ami később történt. Ha akkor
találékonyabb vagy rámenősebb lettem volna, de legalább kevésbé szófogadó,
lehet, hogy mindez nem történt volna meg. Abban az apró hibában fel kellett
volna fedeznem a repedést, ami mindent tönkretehet, ami be is igazolódott,
mert abból a repedésből jött létre a verem, melybe az egész ország belezuhant.
A hetvenes évek közepén, amikor katona voltam, láttam a rendszernek e hibáját, amit tévedés nélkül fel kellett volna ismernem, azonban akkor az paradicsomi ajándéknak tűnt annak a fiatalembernek, aki nem hitt abban a rendszerben, és így találta magát abban a szituációban, hogy katona volt, tényleges
katonai ismertetőjelek nélkül. A katonaságban valójában arról álmodoztam,
hogy pék leszek, a fegyverem a liszt és egy széles kenyérsütő falapát lesz. írtam
erről a szüleimnek, és anyám a tőle kapott levélben azt válaszolta az ő egyenletes, hatalmas betűivel, hogy a katonaságnál katonának, a pékségben péknek,
a strandon úszónak, a kertben kertésznek kell lenni. Nem tudtam eldönteni,

^^52tiszatáj
kié ez a mondat. Apámé biztos nem volt, mert az ő gondolatai precízebbek
voltak, és mentesek bármiféle ismétléstől. Anyánk tudott bánni a ritmussal,
összeszőni néhány szólásmódot, kiforgatni a mondatok struktúráját, elmesélni
egy történetet. Ültünk körülötte rajongva, részegülten a bizonytalanságtól, fölöttünk az összekuszálódott szőlőlugassal, mindaddig, amíg nem fedte be arcunkat teljesen a sötétség. Soha nem láttam olyan sűrű sötétséget, mint amilyen ott volt Boszniában. Donald úgy vélte, túlzok, hogy mindenben szimbólumokat keresek vagy magyarázatot, mindenre, ami Jugoszláviában történt.
Ültünk az étterem teraszán, ami majdnem a folyami sziget közepén helyezkedett el. Félreraktuk a sörösüvegeket, a poharakat, a kistányérokat és kávéscsészéket, elrendeztük őket a széken, és szétterítettük az asztalon Európa térképét. A Balkán térképét szerettem volna elhozni, de Európa-térképet is alig
sikerült szereznem. T ö b b mint húsz percet kellett várnom, amíg egy idősebb
japán nő, a közeli bevásárlóközpont apró könyvesboltjának tulajdonosnője
megtalálta. Guggolt az irattartók, térképes dobozok között, és azt ismételgette, hogy biztos benne, hogy van új Európa-térképe a berajzolt új államhatárokkal, de hogy a világ részei könnyen eltűnnek a rendetlenségben, főleg,
ha minden változást figyelemmel kísérnek, melyek az elmúlt években történtek, amelyekről ő, mondta továbbra is guggolva, nem tud eleget, de azt tudja,
hogy egyes térképeken körülbelül kétszáz dollárt vesztett, mert többé senki
sem akarta megvenni őket. Többé senki nem is vásárol térképeket, mondta
Donald, mert az embereknek tökéletesen elég a televízió. A többség nem
tudja, vélte ő, hány kontinens van, hol helyezkednek el azok, mert a globális
tudás valami olyasmi, ami paradox módon, vélte, nem kapcsolódik össze az
idővel, amelyben élünk, ami kicsúszik a regionális fennhatósága alól. Az emberek itt, mondta Donald, ódzkodnak a többlettudástól, az enciklopédikus
tudás pedig a múlté. A kanadaiak csak azt tudják, amire szükségük van, és úgy
vélik, ez az oktatás értelme, illetve, hogy a tudás az, ami praktikus alapot
nyújt a mindennapi élethez. A fejünk majdnem összeért a térkép felett. Erőt
vett rajtam a kellemetlen érzés, hogy Donald semmit sem ért abból, amit próbálok neki megmagyarázni. Tekintetével követte az ujjam, néha megállított,
néha ő is megérintette a térképet, de tudtam, hogy kívül marad, kanadai illedelmességének spanyolfalával körülvéve. Soha életemben, még Angliában sem
hallottam annyi udvarias frázist, annyi hálálkodást, mint Kanadában. Ha választanom kellene három dolgot, vagy esetleg ötöt, hogy mi volt itt leginkább
terhemre, és van még most is, akkor ezeknek egyike a túlzott udvariaskodáshoz való alkalmazkodás. Semmi sem ijesztő annyira, mint a jóság, semmi sem
ad okot annyi gyanakvásra, mint a mosoly. Donald úgy vélte, ezek a magányos ember gondolatai, hogy a magány néha elvesz inkább, mintsem adna, és
téves útra vezet. Anyám azonban mindig rosszallotta a bizonytalanságomat.
Ügy vélte, ezt apámtól örököltem. Ővele soha nem történt meg, mondta,
hogy nem tudja, mit akar venni, ha bemegy az üzletbe. Nem volt fontos, mi-

1997. július
lyen üzlet, fűszerkereskedés vagy ruhásbolt, egyremegy. Ő csak bement, elvett, fizetett és kiment, apám pedig ottmaradt a kirakott szövetek mellett, határozatlanul, bizonytalanul, vajon a szövet minőségének, vagy az aktuális mintának adjon elsőbbséget. így ült Donald is az én térképem mellett, határozatlanul és bizonytalanul, betemetve nevekkel és történelmi adatokkal, melyeket
én halmoztam rá. Ellentétben anyámmal, aki higgadtan sírt. Nem tudom,
hogy lehet-e így mondani, lehet-e valóban higgadtan sírni, de sem akkor, a felvétel közben, sem most, miközben a felvételt hallgatom, nem próbáltam megállapítani, mennyi ideig tartott ez. Nem tudtam eldönteni, miért sír, de biztos
voltam benne, hogy először sír ilyen módon valaki előtt, és feltételezem, hogy
ez, a tisztelet a fájdalom iránt, amely ömlött belőle, akadályozott meg abban,
hogy megállítsam a magnetofont. Anyám zokogott és jajgatott egyre csöndesebben és csöndesebben, én pedig bámultam az ujjam hegyét és a csíkokat az
asztalterítőn. Nem mertem felemelni a kezem, és megvakarni a homlokom
a szemöldököm felett. „Folytathatjuk", mondta anyám. Ránéztem. Egyszer
megpróbáltam elmesélni Donaldnak, mit láttam azon az arcon, de nem sikerült. Tulajdonképpen minél tovább beszéltem Donaldnak, egyre kevésbé tudtam neki megmagyarázni. Az, ami első pillantásra, mikor megérkeztem Kanadába és megismertem Donaldot, értelme szikrájának tűnt, idővel azon képtelenségévé változott, hogy az általános fogalmakról áttérjen az egyediekre,
hogy a globális elnevezéseket felcserélje a részletek felismerésére. Amíg a horvátokról, szerbekről és muzulmánokról, a partizánokról, usztasákról és csetnikekről beszélgettünk, Donald bólogatott a fejével. Tudta, mi a kelet és
a nyugat, ahogyan tudta azt is, mely nagyhatalmak csapnak össze a második
világháborúban, de a történelmi szigetecskék, mint amilyen Jugoszlávia is
volt, ahol keveredtek a történelmi síkok és az események fő irányai mozogtak,
teljesen megzavarták, és ha valami itt, az észak-amerikai kontinensen zavaró,
akkor az ember abban a pillanatban közömbös lesz. De én kitartó voltam. Ha
tudnék írni, mondtam Donaldnak, leülnék, és írnék egy könyvet, de mivel
nem tudok, mondtam, kénytelen vagyok beszélni. Rendben van, mondta Donald. Nézte a mutatóujjamat, amely úgy siklott keresztül a Balkánon, mint kés
a vajon. Ha nem érted meg ezt az ösvényt, mondtam neki, ezt a süllyedést,
amely egyidőben valóságos és szimbolikus is, akkor azt a másik ösvényt sem,
a belsőt, amelyen a lélek, miközben körülötte minden szétesett, egészben akart
maradni, állandóan elemezgetve és egyik identitásból a másikba alakulva, akkor nemhogy nem fogod sohasem megérteni azt az asszonyt, anyámat, de azt
sem fogod megérteni, mi történik a világ ezen csücskével, ha pedig a világnak
csak egyetlen része is kisiklik a tulajdonunkból, akkor kicsúszik alólunk az
egész világ is. Leeresztettem a mutatóujjamat a fekete pontra, itt, mondtam,
Zágrábban, ő először is szerb, később zsidó, de mindenféleképpen idegen, kétszeresen idegen, ha lehet így mondani, de mindennek ellenére úgy érzi, hogy
oda tud tartozni. Amikor a németek bevonulása után az usztasák
/

/

^^54tiszatáj
a hatalomra, fém lábasban vitte az ebédet első férjének, aki a többi zsidóval
együtt kényszerből az utcákat tisztította. Amíg várta, hogy megegye, látta,
ahogyan egy átláthatatlan függöny ereszkedik közé és a világ közé. Ismét
szerbbé vált, férjével és a gyerekekkel együtt megindult Szerbiába. Először
Derventába ment, mondtam és a mutatóujjammal a Száva mentén egy kisebb
pontig siklottam. Ez az ő első lépése a lejtőn. Feltételezem, mondtam, hogy
már akkor nem volt teljesen biztos abban, hogy ő valójában kicsoda, főleg
amikor arra tanította a gyerekeit, hogy senkinek ne mondják többé azt, hogy
zsidó. Azt gondolta, hogy itt, a szülőfaluja közelében megmaradhat, de az usztasák miatt, akik néhány napig a gyűjtőtáborban tartották, tovább mentek
Belgrádba. A mutatóujjam ismét a Száva mellett siklott. Belgrádban a férje rokonaihoz költöztek, a Dorcolra. Nem is próbáltam megmagyarázni Donaldnak, mi az a Dorcol, legalábbis nem akkor, habár egyszer már lerajzoltam
neki Belgrád és Zirnony elnagyolt vázlatát, a Száva és a Duna torkolatát, és
akkor biztosan besatíroztam azt a részt is, amelyen a Dorcol fekszik. A férjét
hamarosan ismét táborba vitték kényszermunkára, anyám pedig folytatta
a vándorlást Krusevác felé az egyre nagyobb sötétségbe, a háború sötétjébe, ami
egyre nőtt. Akkoriban, meg vagyok győződve, másvalakiként élt, természetesen nem álnéven, hanem mintha egyszerre két helyen élne és az egyikről önmagát szemlélte. Nem tudta, ki kit szemlél, csak mászkált, megérintette a tyúkokat, a kiskutyát, és azon gondolkodott, vajon lesz-e valaha is még egyszer
olyan az élet, mint azelőtt. Aztán, a háború után, a Belgrádban eltöltött néhány hónap után, amikor úgy látszott, ismét kezd felemelkedni a romok, az
elvesztett dolgok és eltűnt személyek ellenére, szó szerint Pecbe szakadt. Ha
nem tudtunk volna kijönni a siptárokkal, mondta egyszer, soha nem tudtunk
volna felülkerekedni azon a sötétségen. Lehet, hogy ezt apám mondta, már
nem tudom pontosan. A háború valahol véget ért, de ott, Koszovón, érezte
ezt a méhében, méhének új gyümölcsében, azonban csak most kezdődött.
A falak magasak voltak, a kapuk alacsonyak, az ablakokat rácsok védték. Belgrádban a rabbi adta őket össze, nem az, aki anyámból zsidót csinált a háború
előtt, hanem egy másik, egy fiatalabb, habár az ember sohasem tudhatja, ha
rabbiról van szó, mondtam Donaldnak, mert az állandó olvasástól mindig öszszeráncolódik az arcuk. Amikor pedig én születtem és elvittek Pristinába körülmetélni, ahonnan lassan elfogytak és kiköltöztek a koszovói zsidók utolsó
csoportjai is... Donald megállított. Először megfogta finoman a mutatóujjam.
Aztán azt mondta, hogy nem beszélhetek így, anyám történetének anyámról
kell szólnia, nem rólam, vagy bárki másról, de legkevésbé rólam. Ezután nem
engedte el a mutatóujjam. Mindig ezt csinálom, mondtam neki, mindig magamról beszélek, ha valaki másról akarok mesélni, Donald elengedte az ujjam,
és bólintott a fejével. De anyámmal másként volt: amikor ő hallgatott, én is
csöndben voltam: amikor beszélt, akkor hallgattam. Most, amikor visszatérek
az asztalomhoz a szobámban, sajnálom, hogy nem tettem fel neki több kér-

1997. július
dést, amiért hagytam, hogy saját maga találja meg a szálakat életének darabjai
között, de rettegtem, hogy valahol tévedni fogok, és ott tévedtem, hogy nem
ismertem fel vágyát a megértésre, pontosabban a többletmegértésre, amelyre,
habár soha nem ismerte be, apa halála óta áhítozott. Amikor apa meghalt, valójában őbenne is megállt valami: mintha nem tudta volna többé elviselni
a sors csapásait és a sírok számát, melyeket látogatott. Ezek magyarázatok,
mondta Donald, hagyd őt beszélni. Először láttam ilyen szenvedélyesnek.
„Rendben", mondta anyám, „megérkeztünk a Cuprijára. Visszatértem oda,
ahol a háborús esztendőket töltöttem, nem ugyanarra a helyre, elég közel ahhoz, ugyanazok az emberek voltak itt. Apád a kórházban dolgozott, otthon
rendelt, és hetente kétszer elment a paracini rendelőbe műteni. Késő este ért
haza, megkékült ajkakkal, én pedig pöröltem, amiért nem csavarta magára
jobban a takarót, amíg a fiákeren utazik. O hallgatott, mindig hallgatott, de
soha nem voltak titkaink. Kiterítettem elébe az életemet, az övé pedig előttem
hevert. Mindkettőnknek megvoltak a maga veszteségei. O kiakasztotta a falra
a gyerekei fényképét, én az enyémet a pénztárcámban hordtam. Neki csak pár
fényképe volt, valószínűleg azok, melyeket magával hozott, amikor elkezdődött a háború, én pedig két vastag albumot cipeltem magammal azokban az
években, mintha így megőrizhetném az előző életemet. Néha közösen néztük
őket, kezdetben csak mi ketten, később ti ketten is, te és a nővéred. Nem
akartam erről egyáltalán beszélni. Cuprija kis hely, párthierarchia uralkodott,
de az a másik is, tudni lehetett, ki kicsoda, az orvos is köztiszteletnek örvendett, nem úgy, mint manapság. Ha 1961-ben, amikor munkát ajánlottak neki,
Izraelben maradunk, lehet, minden másképp alakul, de nevetséges lett volna,
ha én magyarázom meg neki, hol van az igazi otthona. Nem, ő Szerbiában
akart maradni. Már a háború előtt is zsidó vallású szerbnek tartotta magát, itt
valaha, mondta, mindene megvolt, aztán elvesztette mindenét, majd ismét
megszerzett mindent, és ezért itt marad, itt, ahol egyidőben tulajdonában van
annak is, ami nincs többé." Megállítom a magnót, nyújtózkodom egyet, felkelek, lépek egyet-kettőt, megfeszítem és elengedem az izmaimat. Valaha szerettem bámulni kifelé az ablakon, de akkor egy téren laktam, egy emeletes
házban, és bármikor kinéztem, mindig történt valami: egy asszony átment az
utcán, kutya állt a járdaszegélyen, széllökésekben hajladoztak a fa koronái, villogtak az irányjelzők az alkonyatban. Mindig sajnáltam, hogy nem tudok írni,
és nem tudom lejegyezni mindezeket a történeteket, melyek naponta lejátszódtak. Itt pedig, ami nem ugyanaz az „itt", melyet anyám említett, nincsenek történetek, semmi látnivaló nincs, az egész város periféria, nincs igazi
központ, nincsenek terek, csak kereszteződések vannak és bevásárlóközpontok. Láthatatlan az élet. Noha lassan már két éve lakom ebben a házban, még
egyetlen szomszédommal sem ismerkedtem meg. Láttam a kutyáikat, előbb
a kiskutyákat aztán a kutyákat, néha szándékosan elmentem a kerítés mellett,
hogy megugattassam őket, de a szomszédok soha nem jelentek meg. A kövér

^^56tiszatáj
nő, aki egyszer kiteregette a ruhákat, bárki lehetett, mosónő például, vagy rokon Manitobából. Bármikor keltem fel, az újság már a levélszekrényben volt.
A postás délelőtt jött, amikor a munkahelyemen voltam. A gázvállalat alkalmazottja kéthavonta hagyott egy üzenetet, hogy határozzak meg időpontot,
mikor bírja leolvasni és felírni a gázóra állását. Szombaton délután, néha
munkanapokon is megjelentek a Jehova tanúi. Egyszer valaki egy jótékony
nyereményjáték szelvényeit akarta eladni, a nő pedig fején baseballsapkával
ingyenes árumintákat kínált, amennyiben válaszolok a mindennap használt
levesekről és ételízesítőkről szóló kérdőívre. Udvarias mosolyt váltottunk, és
lassan becsuktam az ajtót. Apám azonban nem értelmezte volna ezt ilyen szigorúan. Számára az volt az élet, amit kapott, ami elkerülhetetlen és amit el
kell fogadni, én akkor ezt magamban a tragédiából származó erő hatásaként
magyaráztam, nem tudva azt, amit ma már tudok, hogy a tragédia okozta sérülések soha nem gyógyulnak be, bizonyos hiányok soha nem pótolhatók.
Anyám biztos ugyanezt mondta volna. Csak most értem meg, milyen törékenyek voltak, milyen fájdalmat okozott neki minden eltávozásom, nem a sebeket, hanem az ürességet szakítva fel, melyet semmiféle szavak nem tudtak betölteni. Lehet, hogy mindig így van, amikor eltávozunk a szüléinktől, lehet,
hogy a legkisebb cserbenhagyás is ugyanezt a benyomást kelti, de mindez nem
enyhíti a bűntudatomat. Donald ismét felháborodott. Ti, európaiak, mondta,
valódi kétbalkezesek vagytok, és állandóan azt hiszitek, az élet gyűjtésből áll,
ahogyan egyesek bélyeget gyűjtenek. Ki gyűjt itt bélyegeket? Az öregek. Élveztem a haragját. Segített nekem abban, hogy ha rövid időre is, elhiggyem,
hogy érző emberekkel vagyok körülvéve, és nem kell reszketnem a túlzott
udvariasságtól, ami biztosan egyik a három, vagy az öt dolog közül, melyekhez legnehezebben szoktam hozzá, mióta Kanadába érkeztem. Anyám nem
mutatta ki a mérgét. Hordozta magában, mindaddig, amíg nem változott fájdalommá és keserűséggé. Reggel mégis első lett volna a konyhában, begyújtott
volna a kályhába, elment volna újságért, kenyérért és tejért a karikás szemei ellenére is. Hordozta magában akkor is, amikor a nappali szoba asztalánál ült,
szemben a mikrofonnal, habár biztos vagyok benne, hogy az nem ugyanaz
a fájdalom volt. Nyomkodom a gombokat a magnetofonon. „Egy háború előtti
gyártulajdonos villájában laktunk", mondta anyám. „Nekünk kellett volna az
ő lakóiknak lennünk, de valójában ők voltak a mi lakóink. Egy szobában laktak, mi pedig az összes többiben. A konyhát megosztottuk. Furcsán éreztem
magam, miközben lépkedtem a házon keresztül, amelyik nem volt az enyém,
mintha minden lépésemmel más pogácsájából szakítanék. Később, Zimonyban, amíg arra vártunk, hogy felépüljön a ház, amelyben lakást ígértek nekünk, ez a ház, ez a lakás, bérelt, átmeneti szobákban laktunk, mégsem tudtam megszabadulni ettől az érzéstől. De előtte, Cuprijában, mást éreztem. Azt
éreztem, milyen mogorvák lettek az emberek, mintha többé senki nem hinne
senkiben, mintha nem lenne többé kegyelem. És nem is volt. Az élet a háború

1997. július
előttre és az időtlen idejére osztódott. Akárhányszor mentünk moziba, szédülten lépkedtem. Apád támogatott, én pedig megérintettem a te hajadat, a nővéredét, majd pedig a saját hajamat. Akkora világ húzódott ott valahol, a sötétségen kívül, hogy nem lehetett elviselni. Apád csak mosolygott, erősen szorította a karomat, és viszonozta a járókelők köszönéseit, miközben az én lábaim
remegtek. Lehet, hogy ma ezt nem lehet megérteni, lehet, hogy én sem tudom
megérteni, de akkor azt gondoltam, hogy az élet soha többé nem lesz élet. Havonta egyszer körbejártam a gyerekeim sírját, és akkor, egyedül a sírdombok
felett, nem tudtam mit csináljak, melyik istenhez imádkozzam, melyiket vádoljam, gyertyát gyújtsak, vagy pedig köveket rakjak a sírköveikre. Végül
mind a kettőt megcsináltam. Es ha tudtam volna valami harmadikat is, akkor
azt is megcsinálom, mert mi a különbség? Ha a szív tudja, tudni fogja; ha nem,
nincs gyertya, amelyik nem fog elaludni, nincs kavics, mely nem fog szétporladni. Mit akartam mondani? Megállhatunk egy pillanatra?" Hallom a hangom, de nem értem a szavakat. Arra gondolok, biztosan így hallatszik annak
az embernek a hangja, aki az asztal alatt guggol, ahol én biztosan nem voltam.
„Jól van", mondta anyám és felállt. Beütötte kezét vagy a térdét az asztalba,
lehet a kezét is meg a térdét is, mert két tompa zajt hallottam. Ismét hallom
a hangom, és nem értem a szavakat. Donald ebben ki tudja milyen rejtett értelmet találna. Odanyomom a fülem egészen a magnetofon hangszórójához, nem
hallom-e meg anyám lépéseit, az ajtó nyitódását és csukódását, vagy legalább
tenyerének egyenletes zaját, miközben az összegyűrődött szoknyáját igazgatja.
És amíg hallom a magnó nyikorgását, pontosan tudom, hány lépést kellett
megtennie, hogy kimenjen a nappaliból, kilépjen az előszobába, az előszobából bemenjen a konyhába. Ott becsukott szemmel is keresztül tudtam menni
az egész lakáson, anélkül, hogy valamihez is hozzáérnék. Itt pedig, ahol a tér
sohasem lett csak az enyém, tekintet nélkül a ház szegényességére, mindig beleütközöm valamibe, ott keresem a kapcsolókat, ahol nincsenek, lehajolok akkor, amikor ki kell húznom magam, tolom az ajtót, ahelyett, hogy húznám,
elfordulok, amikor egyenesen kellene mennem. A korongok forognak, a szalag megfeszül. Fáradt vagyok. „Ne beszélj nekem a fáradtságról", mondja anyám.
Döbbenten bámulok a magnóra. Semmilyen jel nem utal arra, hogy folytattuk
a felvételt, hogy visszajött volna a konyhából, hogy új nap virradt volna fel.
Véletlen, mondaná önhitt mosollyal Donald, de nem tudna meggyőzni. Tudom, mit mondana. Azt állítaná, hogy semmi sem véletlen, még az sem, hogy
tizenhat év után anyám válaszol a ki nem mondott gondolataimra. Donald
bólintana a fejével. Ti, európaiak, mondaná, mindig azt hiszitek, hogy az élet
több annál, mint aminek látszik, hogy minden tükör mögött létezik egy párhuzamos világ. Nem, válaszolnám, mi csupán hiszünk abban, hogy nem minden felület átlátszó, és néha mögéjük kell tekinteni, hogy megtudjuk, mi rejlik
a mélyben.
Fordította:

VIRÁG FLÓRA

^^58tiszatáj

BOSKO

KRSTIC

Egy bérpalota rejtélye
Beringer Jozefa, Jakab nővére, aki örökre vénkisasszony maradt, életének
utolsó napjait Szabadkán, az előkelő sétaerdei öregek otthonában töltötte. Az
olcsónak nem mondható, haláláig szóló elhelyezésre egyik kisebb ingatlanának
átengedése jogán tett szert, mely az utolsó tulajdonában maradt bérház volt,
s jó fekvésű helyen, a Radic testvérekről elnevezett utcában épült. Az otthonban vaskos, ódivatú regények olvasásával - tekintet nélkül azok nyelvére (német, magyar vagy szerb nyelven egyaránt íródhattak) - teltek napjai. Az otthon többi lakóját és a személyzetet egyaránt gőgös távolságtartással kezelte.
Az ifjú Aldint is csupán egy nagy tekintéllyel bíró zsidó család - mindkettőjük
régi ismerőse - közbenjárásának következtében volt hajlandó fogadni az otthon klubhelységében, ahol egy, az érvényes házirenddel ellentétes egyezség
következtében, mely Jozefa kisasszony és az igazgatóság között köttethetett,
kimondottan édes kávét szolgált fel számukra az egyik konyhalány. Jozefa,
mint a legtöbb nő, aki az őt körülvevő férfiak sokasága ellenére végül is magára maradt, egy percig sem leplezte az éppen férjhez menni készülő konyhalány iránti megvetését, mint ahogy valószínűleg lenézett minden más aszszonyt, akinek az övétől eltérő sorsot rendelt a mindenható. Aldint is bizalmatlanul szemlélte, a fiatalember zavarát arra hasznalta fel, hogy az kérdései
nyomán lemeztelenedjék, s átengedje a beszélgetés irányítását az ő vasakaratának. Aldin azonban már az öreg hölgy puszta tekintetétől megborzongott,
mely a rövidlátók leplezetlen tolakodásával látott neki cipői, körmei, mandzsettái és nyakkendője állapotának tüzetes vizsgálatához. O maga azonban
mindvégig rejtve maradt az ifjú előtt, s akár valami élő mauzóleum őrizte gyűrött ruháinak redői mögött valaha gyönyörű testének emlékét, olyannyira,
hogy a szövethalomból csak a fej körvonalai türemkedhettek elő, de azok is
jórészt rejtve maradtak a hatalmas, enyhén sötétített tónusú szemüveg vastag
kerete mögött. Maga volt a testét levetkezett lélek. Csak a belőle áradó, gardróbszekrényeket idéző, ódon illat emlékeztetett élő mivoltára. Rezzenéstelen
arccal, anélkül, hogy egy pillanatra is teret engedett volna a benne zajló emlékek kitörésének, hallgatta végig Aldin történetét, melyet az ifjú már közös ismerőseiknek is elmesélt, s melyet az ő jóvoltukból az öreg hölgy is már jónéhányszor meghallgathatott, mígnem végül rászánta magát a személyes találkozásra. Az egyik fülét az ifjú felé fordítva mustrálta annak magyar kiejtését.
Érzelmei azonban továbbra is titokban maradtak.

1997. július
- Jakab éppen azután betegedett meg, hogy a szabadkai bérpalotánk keleti ablakai előtt - a Rudics sarkán - felépítették az új városházát - sziszegve
kezdett bele mondókájába Jozefa, miután meggyőződött arról, hogy kettőjük
közül immár csak ő kerekedhet felül e beszélgetésben. - Ügy hiszem, ez a gyalázat, mármint, hogy azt az átkozott palotát pontosan a mi orrunk alá építették, a városi főépítész feleségének a bosszúja volt, méghozzá azért, mert Jakab
nem az ő férjével építtette a családi házunkat. Igen mélyen érintette, mondhatni szíven találta Jakab testvéremet az a hatalmas - a világ ezen felének legnagyobb - építménye, amely elrejtette a napot ablakaink elől. Nemcsak azért
a komor hangulatért, amely kétemeletes házunk minden bérlakásában eluralkodott, vagy mert jelentősen csökkent a lakbér és az emberek érdeklődése
(kevéssé volt már érdemes nálunk lakni), hanem azért is, mert lakásunkba
a sötétség, a szomorúság és a betegség költözött be. A városi mérnök bosszúját
mint súlyos sértést élte meg Jakab, túlzottnak és teljességében igaztalannak
érezte, dicsőségre éhes felesége primitív szeszélyét látta benne. Az állam szétesőben volt, a császárság megingott - igen, mindannyian éreztük ezt - és
mindeközben, egy város legközpontjában, amelyről igazán nem lehetett tudni,
mi lesz a sorsa az előttünk álló háborúban, kié lesz azt követően, városházát
építenek: a legnagyobbat, legdrágábbat és legszebbet. Tudja, fiatalember, sok
ijedt emberrel találkoztam, olyanokkal, akik félelemből építenek, azért, hogy
nyomot hagyjanak maguk mögött; de sok olyannal is találkoztam, akik ugyanazon félelemtől hajtva nem építenek semmit, sőt rombolnak. A szabadkai
városháza, a városi adminisztráció fellegvára úgy épült fel, akár egy jel, a jele
valaminek, amit akkor nem értettünk meg, de ami - homályosan sejtettük a későbbiekben majd világossá válik: vajon egy adott tér végét vagy egy másik
kezdetét jelentette-e; vagy egy időszak végét és egy másmilyen kezdetét; esetleg útjelzés volt a keletről nyugat felé vezető úton vagy az északról dél felé
haladón; vagy megfordítva? Az ide vezető utak jelzője-e vagy azoké, amelyek
elfelé vezetnek innen? Segítette-e az ideérkezőket vagy távozásra vette rá őket?
A szabadkai városháza egy halála előtt álló beteg bolondos, fájdalom nélküli és
boldog pillanatra emlékeztetett, amely túléli a haldoklót és sokkal később megismétlődik majd egészen másmilyen embereknek. Jakab miatta maradt napfény
nélkül. Lehet, hogy addig is ott pislákolt benne a betegség, de súlyos tuberkulózis formájában azután lobbant benne lángra, hogy felépítették azt a palotát.
Teljesen megváltozott. Eleinte órákig bámulta az új városháza kék termének
ablakait - csak egy szűk utca választotta el az ő szobájától - , valamiféle beteges
elégedettséggel figyelve az ott zajló fogadásokat, amelyeken, természetesen,
gyakran látta a főmérnököt és annak primitív feleségét. Őket gyűlölte, a palotát csodálta. Ahelyett, hogy a nagy, városi parkot csodálta volna tulipánjainak
rendezett ágyásaival és a galagonyák vastag hűvösével - addig az volt a házunk
előtt - , Jakab az új városi kastély sötét vagy kivilágított ablakaiba bámult, és

^^60tiszatáj
sorvadni kezdett. Sorvadni attól az összetűzéstől, amely tönkretette a lelket:
a gyűlölettől az emberek és a csodálattól a palota iránt.
Az ifjú Aldint igencsak felizgatták a Jozefa kisasszony által mondottak.
Beringerék bérpalotája - tudomása szerint - nem állhatott a Rudics báró utcájának sarkán, és persze nem választhatta el pusztán egy utcányi az új városházától, sőt, ez az új palota sem épülhetett azon a helyen, ahova azt az öreg
hölgy elbeszélésében állította Kényszeredetten, s némi bizonytalansággal
a hangjában, mert a kisasszony kifürkészhetetlen szeszélyességét nem szerette
volna maga ellen fordítani, nehogy még sértődötten félbehagyja az elbeszélést,
vetette fel a következőket:
- Bocsásson meg, de azt gondolom, hogy félreértettem. Az új városháza
a régi helyére épült a legnagyobb téren. Nem értem, hogy akkor hol helyezkedett el az önök palotája? És azt sem, hogyan takarhatta el a városháza az önök
ablakait? Különösen pedig azt nem értem, miként figyelhette Jakab úr meglehetősen könnyen azt, ami a kék teremben történik, amikor az ő ablakai egy
másik térre nyíltak?
- Maga, fiatalember, nyilvánvalóan nem szabadkai. Nem ismeri kellőképpen a várost - szakította félbe Jozefa kisasszony.
- Nem, valóban nem, illetve igen, apró gyerekkorom óta itt élek - mentegetőzött a továbbra is a bizonytalankodó Aldin, miközben magában már rég
megbánta, hogy okoskodásával félbeszakította az öreg hölgy meséjét.
- De különben, mégha itt született volna is - mormolta maga elé az újra
magába zárkózni látszó Jozefa - , akkor sem elég idős ahhoz, hogy kellőképpen ismerhessen egy várost. Sem a városházát. Fiatalember, a városháza már
több országot változtatott meg, mint amennyit maga valaha is beutazhat. A világ változik körülötte, de „ő" mindig ugyanolyan és ugyanott marad. Mi magunk, ugye, attól függően, hogyan változtak az idők, változtunk, másképpen
viselkedtünk. Azután szinte mindannyian szégyelltük magunkat. Megérti
majd - föltéve, ha elég hosszan fog élni - , hogy a város nem éppen úgy néz ki,
ahogyan maga látja, mert mások is nézik, és a maguk módján látják. A város
tulajdonképpen egyik pillanatban ilyen, a másikban olyan, és lehet, hogy egyikünk sem ismeri valódi arcát. A mi kétemeletes bérházunk éppen ott áll,
a Rudics báró utcájának sarkán, és ablakaiból az én szerencsétlen Jakab testvérem órákon át nézte a kék termet, miközben sorvadozott. Hát valóban nem
képes ezt megérteni? Istenem, annyi egyszerű dolog mellett megyünk el, és
mindenki a maga módján látja. Úgy gondolom, hogy elég ennyi, amennyit
elmeséltem magának. A többire következtessen egyedül. És a Beringer-kastély?
Soha nem voltam ott, és a többiek is jobban tették volna, ha nem járnak oda.
Akkor is tudtam, hogy a kastély is és az összes major és szállás, amit a homokon és a feketeföldön építettek, csak délibáb. A Beringer - amint hallottam -

1997. július
először szörnyen tönkrement, még égett is. Később ledöntötték, akár a többi
kastélyt. Nem jöttek ki egymással a házak és az emberek.
A hölgy mogorván magához rendelte a konyhalányt, megmarkolta botját, s Aldin búcsúszavára csak a tekintetével felelve, arcán némi undorral
hagyta, hogy a lány belékaroljon, s lassú, nehéz léptekkel a lifthez vezesse. Az
ifjú Aldin tekintete még hosszasan időzött azon a fémajtón, amely mögött Jozefa kisasszony és kísérője vélhetően a magasba szálltak.

Egy, a budai vár impozáns épületében székelő Széchényi-könyvtár igen
gazdag gyűjteményében folytatott érdekfeszítő - bár a Beringer-kastélyról készült fénykép vagy festmény fellelésének tekintetében eredménytelenül végződő - kutatást követően az ifjú Aldin egyik idősödő barátjával, aki egy-egy
fénykép előhívásával vagy egy-egy dokumentum fénymásolásával - lévén
a könyvtár fotográfia részlegének alkalmazottja - már huzamosabb ideje serénykedett kutatásainak előremozdításában, ebédelni indult. E barát, hogy egy
kicsit felvidítsa, azzal kecsegtette, hogy az ebédet egy számára minden bizonnyal érdekfeszítő helyen fogják elkölteni. Átfurikáztak hát a pesti oldalra.
Az Erzsébet-híd alatt leparkoltak, s ekkor Aldin arra gondolt, hogy minden
bizonnyal a közeli Mátyás Pince lesz a barátja által kiszemelt ebédelő hely,
ahova ő is - akár a többi turista - szívesen be-betért Budapestre való felutazásainak első éveiben. Most azonban mégsem ez a nagyhírű és ennek megfelelően drága pinceétterem volt az Aldin számára kiszemelt helyszín, így útjukat
tovább folytatták az aluljárón át, a Váci utcáig, majd az első, jobbkéz felől eső
mellékutca következett, onnan balra fordultak, a város szívében kanyargó Kígyó udvarba, mely a Ferenciek terére futva ki torkollik a Kossuth Lajos utcába. Á m már röviddel az exkluzív butikok tarkította Kígyó udvar vége előtt
megálltak a nekik éppen balkéz felől eső, 2. számú épület előtt, ahol is a fotográfus a szűk bejárat felé invitálta vendégét. Benn egy szívélyes, még tanuló
éveit taposó pincér fogadta őket, aki a teli szeparék között ügyesen lavírozva szemmel láthatóan beavatottként - kalauzolta őket előre lefoglalt asztalukhoz.
Aldin hamar észrevette, hogy az ízléses faborítással elkülönített fülkék mindegyikének falán nehéz tölgykeretbe foglalt festmények díszelegnek, melyek
egy-egy történelmi magyar várost ábrázolnak. Elégedett mosoly ült ki arcára,
amikor a számukra fenntartott asztal felett szeretett városának magyar nevét
pillantotta meg a kép alján: „Szabadka". Éppen meg akarta köszönni barátja
figyelmességét, amikor is hirtelen nem várt felismerés tapasztotta a képhez tekintetét. A festmény tényleg az ő városát, pontosabban az új városházát ábrázolta, azonban a városháza itt azon a helyen áll, ahol ma a Dusán Radic építette ház található. A többi elem látszólag stimmel: a távolban a Katedrális

^^62tiszatáj
tornyai, előtérben a régi főtér, közepén a Szentháromság-szoborral, amit a villamos nyomvonala övez, s alulról egy régi szerelvény is bekúszik a képbe, ám
a kék tanácsterem ablakaival, a szűk Rudics utca felől egy hatalmas kétemeletes bérpalota néz farkasszemet. A palota, amelyről Jozefa Beringer mesélt. Az
egész képet napfény árasztja el, ám a nap itt észak felől süt, ahonnan a valóságban soha nem éri fény a várost.
Aldin fotográfus barátja később a következőket nyomozta ki: a Kígyó
udvar 2-ben lévő Apostolok Kávéházát Förster János nyitotta meg 1902-ben,
ám 1913-ban felújították, a városokat bemutató festmények is ekkor készülhettek - ezt a városháza épületének 1912-es ábrázolása is alátámasztja. A kávéház épületének tervezője Gattarnger Oszkár volt, a festményeket pedig Hauswirth Ödön készítette.
Városába visszatérve Aldin ismerősei révén ismét találkozni szeretett
volna Beringer Jozefával, ám azok sajnálattal tudatták vele, hogy a kisasszony
néhány nappal hazatérése előtt elhunyt. A műemlékvédelmi hivatalban azt
mondták neki, hogy az általa keresett épület sem az öreg hölgy által elmesélteknek, sem a pesti kávéházban megfestetteknek megfelelően soha nem is létezett a városban.
(Részlet A Beringer-kastély c. regényből. A szövegben található párbeszéd, a regény
szerb nyelvű kiadásában - az eredeti szerzői szándéknak megfelelően, Lovas Ildikó értő
tolmácsolásának köszönhetően - magyar nyelven jelent meg. A narrációt Thewrewk Sophie
magyarította.)

1997. július

VLKTORIJA ÁLADZIC

Bűvkör
Az este nem jött álom a szememre. Hosszú perceken át figyeltem az ablaküveget határoló keret fáján kapirgáló szelet. A nappali forróság után még az
önmagában gyönyörködő természetnek ezek az erőfitogtatóan tolakodó nekibuzdulásai is üdítően hatottak rám. Úgy éreztem, hogy ilyen körülmények
közepette csak jól eshet az alvás, ezért - minden kimerültségem ellenére a lehető legtovább szerettem volna nyújtani a félálom kínálta örömteli lebegést, s igyekeztem minél későbbre hagyni az álom mélyebb bugyrai közé történő alászállást. A szoba ajtajának csikordulása vetett véget szendergésemnek.
Komor arcú, idősödő férfi lépte át a küszöböt, hogy néhány lépés megtétele
után az ágyam mellé álljon.
„A kör bezárult körülötted. Nem szokásom senkit sem figyelmeztetni,
hálás lehetsz hát, hogy most az egyszer kivételt teszek," mentegetőzött határozott, már-már kihívó hanghordozással, mintha azt kívánta volna a tudomásomra hozni, hogy nem szolgáltam rá e megtiszteltetésre, majd sarkon fordult
és elsietett. A bénult némaság pillanatai után érezni kezdtem, ahogy a fejem
búbjából kiindulva a nyakcsigolyáimon át borzongás fut végig a gerincemen,
majd hirtelen fájó görcsbe merevedtek a hátizmaim. Hogy ellazuljak, egy kicsit megráztam magam, de ugyanaz a mozdulatsor - vagy talán a minden ok
nélkül rámtörő ismeretlentől való félelem - a torkomban valami idegen, remegtető indulatot keltett életre, mely hamarosan egész testemet birtokába kerítette. Ugyanakkor teljes lényemet addig ismeretlen, nyugtató vonzalom járta
át, s ezt akár a távozó egy-egy tétova kézmozdulatának is köszönhettem.
Ezt követően - álmomban - egy hatalmas kikötő dokkjai közt találtam
magam. Fel-alá sétáltam a hullámok mardosta mólón, amikor tőlem vagy húsz
lépésnyire Petrát véltem felfedezni a félhomályban. Egy pillanatig sem próbáltam leplezni azon való önfeledt csodálkozásomat, hogy a véletlen egy ilyen
átokverte helyen is egymás karjai közé kergethet bennünket. Neki azonban még mielőtt megérinthettem volna - sikerült egy hideg kézmozdulattal megálljt parancsolnia lendületemnek. J ó ideig elutasító tekintettel merengett
a semmibe, majd, némi számon kérő éllel hangjában mellemnek szegezte a kérdést: „Bizonyára már téged is felkeresett?" Rémülten sütöttem le a szemem,
bár szavaiból kiérezhető volt, hogy nem vár feleletet. Közelebb léptem hozzá,
azt remélvén, hogy a köztünk lévő távolság ekképpen történő legyűrése benne
is felidézi azoknak az ajkaknak a bőr bársonyos pihéin hagyott lenyomatát, és
ez majd az ő viselkedését is képes lesz visszaterelni a normális kerékvágásba,

^^64tiszatáj
s így már nem lesz akadálya, hogy összeölelkezve vonuljunk el néhány korty
italra, és végre jól kibeszélgethessük magunkat.
„Ne érj hozzám... Hamarosan találkozunk, de most hagyj magamra!"
szabtak hirtelen felharsanó szavai újfent gátat bontakozó mozdulatomnak.
Mondandójának ismét egy elutasító kézmozdulattal adott nyomatékot, majd
eltűnt a körülöttünk kavargó szél által a szemerkélő eső és a hullámzó tenger
cseppjeiből vegyített ködfüggöny mögött. En még sokáig mozdulni sem tudtam a döbbenettől, csak némán figyeltem a testemből lassan elszivárgó erőt.
Ezek után már nem történhetett velem semmi jó. A kezemből sorra kifordultak a tárgyak. Ételeim szénné égtek, almáriumom polca a legmélyebb áhítat
közepette omlott az alatta sorakozó pohárkészletre, a romok eltakarítása
nyomán újamból kiserkent a vér. Nap nap után kínzó fejfájás gyötört. Percről
percre nagyobbodott bennem a kitörni vágyó indulat. Az idő előrehaladtával
egyre kevesebb önuralomról voltam képes tanúságot tenni, miközben - hogy
elejét vegyem az újabb és újabb szerencsétlenségnek - a legapróbb dolog elvégzésére is akkora erőbevetéssel próbáltam összpontosítani, hogy végül e görcsös
erőfeszítésekbe betegedtem bele. Egyik este - mikor már ágyba döntött a tehetetlenség - az az ötletem támadt, hogy talán némi női csalafintasággal mögéje
lehetne kukkantani a történéseknek. Ezt követően napokon át azon ügyködtem, hogy tekintetemet az ajtó felé fordítva minél tovább meg tudjam magam
tartani a félálom gyengén ringató hullámfelszínén. Közben a legapróbb zörejbe is beleremegtem. A napokon át tartó kialvatlanságtól elgyötörve hirtelen
arra eszméltem, hogy valaki figyel. Látogatóm ezúttal mosolygott. „Régóta
állsz itt?" kérdeztem.
„Csak néhány perce", felelte. Kicsit összébb húztam magam, hogy a számára is jusson hely az ágyban. Szó nélkül mellém feküdt, de a mosoly továbbra sem tűnt el a szája sarkából. Még hajnal előtt felébredtem, felkönyököltem a szétzilált ágyneműből és megkérdeztem tőle, hogy előző találkozásunkkor elhangzott figyelmeztetését hogy kellett volna értelmeznem. Elmosolyodott és ezt mondta: „Nem is tudom, végül is te találtál ki mindkettőnket."

Lutri
Egy forró augusztusi reggelen Segghfejy a lakásául szolgáló fakó bérház
sötétlő kaputorkából kezében egy nagy műgonddal megrajzolt számokkal teli
rózsaszínű papírdarabkával lépett ki a verőfényes utcára. Néhány pillanatig
még hunyorgott a számára oly szokatlan napfénytől, majd a közeli park felé
vette az irányt. A fák hűse alá érve letelepedett az első padra, és zakójának
belső zsebéből a madarak számára odakészített magvakat halászott elő. Körös

1997. július
körül izzott a levegő. A hervatag lomberdő sem nyújtott igazán enyhet. Az
egész város esőért kiáltott: az utcákat vastag, puha porréteg lepte be, melyben
csak a mezítelen gyermeki talpak gazdái leltek örömet; az emberek, az állatok
és a férgek sokasága egyaránt a pokolba kívánta már a mindent felperzselő augusztusi napot.
Az utca másik vége felől gyors léptekkel, gyakran meg-meg fordulva
Pendlicsek közeledett, aki éppen a Sorskereket tolta maga előtt. Lazán meghajolt Segghfejy előtt mikor a padhoz ért, s maga is helyet foglalt, hogy azon
nyomban el is nyomja a buzgóság. Segghfejy, miközben folytatta a madarak
etetését, érezte a teste Sorskerék felé eső részéből szétáradó forróságot. Felállt,
hagyta, hogy földre hulljon kezéből a szotyolászacskó, hagyta, hogy a magvak
szerte guruljanak a földön, s óvatosan Pendlicsek fölé hajolt. Miután meggyőződött arról, hogy a férfi nem ébredt fel, közelebb húzódott a Sorskerékhez,
hogy egy hangtalan, puha csókot lehelhessen a fémkalitka hűs felületére.
Közben Pendlicsek is felriadt álmából, megrázta magát, s a zörgő Sorskereket maga után húzva futólépésben távozott a parkból. Segghfejy figyelte,
hogyan távolodnak, majd miután kikerültek látómezejéből felállt, s hátraszegett fejjel a közeli kávéházba indult, hogy átlapozza a helyi újság reggeli kiadását.
Bartolomi úr, a tulajdonos, éppen a bárpult fényesítésével foglalatoskodott, amikor Segghfejy belépett a terembe. Jobb kezével egy üveg sört halászott elő a pult alól, bal kezével azonban tovább folytatta a tisztogatást. Segghfejy a sörrel egy szó nélkül vonult el a sarokban lévő törzsasztalához. A kávéházban egyéb iránt már rég a reggeli fekete szürcsölésével múlatta az időt
a tisztelt publikum, így például Keményi, Bhűn úr és a Tojáscvikkeres Ember.
Segghfejy éppenhogy csak kényelembe helyezte magát, amikor hangos trécselés közepette Cetmann és Margaréta is megérkezett:
- Ezúttal biztosan sikerül.
- Italt mindenkinek, Bartolomikám, ma én fizetek!
- Rájöttünk a nyerő kombinációra.
- Az elmúlt huszonnégy esztendő minden húzását kielemeztük.
- Elutazunk! Elutazunk!
A tulajdonosnak némi méltatlankodás ült ki az arcára, miközben kiszolgálta vendégeit. A húzás napjának közeledtével évről évre megismétlődtek az
ehhez hasonló beszélgetések, melyek aztán könnyen hangos torzsalkodásba
torkoltak. Minden héten volt ugyan lutri, de évente csupán egyszer, augusztus
közepén került sor a déltengeri hajóúttal megspékelt fődíj kisorsolására. A városka polgárai azonban csak igen ritkán mozdultak ki otthonukból, őket pedig még ennél is ritkábban kereste fel bárki idegen, így aztán e jeles esemény
nem bonyolódhatott le nagy izgalmak és a még nagyobb veszekedések nélkül.

^^66tiszatáj
Cetmann hátrafordult, majd fejét a vállai közé süllyesztve csalódottan
méregette az idegesen toporgó Margarétát, aki csordultig teletöltött poharát
oly görcsösen markolta meg, hogy italának néhány csöppje a frissen fényezett
bárpultra hullott. Bartolomi úr belebámult a szórakozott leány képébe, majd
aznap első ízben, szólásra szánta el magát: „Hiába minden fröcsögés kisaszszonyka. Ön még aligha érezhette a saját bőrén a sors leheletét, de minden önfeledtsége ellenére lesz még része benne. Minden bizonnyal nem ártana elutaznia innen, hisz szemmel láthatólag a mi városkánk nem Önnek való. Látja
ezeket a cseppeket itt a politúron? Olyanok, akár egy krónika tintafoltjai az
üres papíron, akár a hebehurgyán elpazarolt írószer, mellyel oldalakat lehetett
volna teleróni. Ideje lenne már valamit kezdenie önmagával. Belefogni valami
igazán az Ön tehetségéhez méltó dologba, ahogy jómagam is már évek óta jegyezgetem e város történetét, mert a teremtőtől kapott feles energiát álmodozás helyet illendőbb hasznos tevékenységre fordítani."
- Aztán kinek a hasznát kellene..." - vágott volna vissza Margaréta.
De közben Cetmann belekezdett a saját kis történetébe: „Egyszer egy hajón utaztam. Rettenetesen hideg volt, én azonban mégis az egész éjszakát kinn
töltöttem egy pokrócba burkolózva a fedélzeten. Most azonban sokkal távolabb fogunk..."
„...jutni." vélte lezárni a mondatot Bhűn úr.
„Nekem pedig nem kell átöltöznöm soha...", kotyogott közbe Dauer aszszony, aki akkortájt esett be a terembe, s foglalt helyet az egyik asztalnál.
„...többé." Rekesztette be újfenn Bhűn úr a rövidre sikeredett eszmefuttatást.
Dauer asszony közben felállt, s mint aki nem vette észre, hogy a Tojáscvikkeres Ember tekintete éppen az ő ülepén állapodott meg, odabillegett
a pulthoz: „Ha én nyernék, vissza nem jönnék soha..."
„Azt beszélik, hogy a felügyelő-bizottság képviselője már megérkezett",
vetette közbe Bartolomi úr, „engem már csak az érdekelne, hogy ki fogja fedezni e tiszteletre méltó bizottsági tag szállodaköltségeit... Mintha mi magunk
nem lennénk képesek lebonyolítani a húzást".
„Szükség van rá, a visszaélések miatt", feleselt vissza Dauer asszony.
„Méghogy a visszaélések miatt. Mintha bárki is garantálni tudná a dolog
tisztaságát. Pénzzel mindent el lehet intézni," morogta maga elé Bartolomi úr,
és a hátsó ajtón át elhagyta a helyiséget.
Még ki sem ért igazán, amikor a bejárati ajtóban megjelent a Sorskerék.
Pendlicsek azonban sehogyan sem volt képes a méltóságteljesen terpeszkedő
szerkezetet átlendíteni a küszöbön. Cetmann, Segghfejy és a Tojáscvikkeres
Ember kellett, hogy kisegítsék. Négyesben már szinte gond nélkül át tudtak
vergődni vele a terem végéből nyíló szobácskáig, ahol már minden gondosan
elő volt készítve a másnapi sorsoláshoz.

1997. július
Alighogy helyére került a Sorskerék, hogy átvegye aznapi postáját, amely
- a többiek számára rejtélyes okból - már évek óta a kávéház címére érkezett,
Kowalsky úr is belépett a terembe. Az erőteljesen ősszülő, ingamozgású, magas, szikár úriember volt talán az egyetlen e városkában, kinek a múltjáról
semmi bizonyosat nem lehetett tudni. Az egzotikusabbnál egzotikusabb helyekről érkező levelek azonban sejtetni engedték, hogy ez esetben nem kis
dolgok maradnak homályban. Folyt is az ügyben a lázas találgatás... Bartolomi
úr úgy tartotta, hogy egy valamirevaló kávéház nem lehet híján a reprezentatív levelezésnek, így szívesen vette át a Tc. Kowalsky címzésű borítékokat, hisz
az ő nevére többnyire csak számlák érkeztek.
A húzásra másnap délelőtt tíz órakor került volna sor, de már fél tízkor
tele volt a terem emberekkel, akik kíváncsian méregették a sorsolási bizottság
szállingózó tagjait. A felügyelő-bizottság képviselője kivételével mindenki meg
is érkezett a kellő időre. Néhány perccel tíz után Bartolomi úr jelent meg
a szobácska ajtajába, és magához intette Cetmannt. Rövid sustorgás után ez
utóbbi sarkon fordult és elrohant a szálloda irányába. Fél tizenegy előtt négy
perccel a felügyelő-bizottság képviselője, egy véresszemű, gyűröttképű úr is
megérkezett, így a sorsolási bizottság fél óra késés után elvonulhatott és a Bartolomi úr által gondosan bezárt ajtó mögött hozzáláthatott a munkához.
A következő félóra várakozás pattanásig feszítette a helyzetet, de Bartolomi úr valami rejtélyes okból kifolyólag csak nem jelent meg a húzás eredményét képező számsorral. Amikor végül is előkerült, a kezében lévő táblácskán számok helyett a következő felírat díszelgett: „A tisztelt egybegyűltek
tudomására hozatik, hogy a lutri számainak kisorsolását bizonyos, a húzás
menetét befolyásolható okok miatt kénytelenek vagyunk máskorra halasztani,
ezért az ez évi fődíj kisorsolására egybegyűlt tisztelt jelenlévők elnézéséért esedezünk. A sorsolás tisztaságáért felelős bizottság megállapította, hogy a Sorskerék forgódobja ismeretlen kezek manipulációjának esett áldozatul, minek
bekövetkezte további vizsgálatotigényel, ugyanakkor azt is konstatálni voltunk kénytelenek, hogy a Sorskerék jelen állapotában alkalmatlan a húzás lebonyolítására, így a sorsolás menete, mindaddig, amíg a keletkezett hiba el
nem hárul, illetve amíg a tettes kilétére fény nem derül, felfüggesztetik."
A történteket követően Bartolomi úr kávéháza teljesen elnéptelenedett.
Még Tc. Kowalsky sem jött többé a postájáért, bár a tulajdonos az újságosállványon továbbra is fenntartotta a helyet a leveleknek.
Egyszer aztán Kowalsky úr aláírásával egy különös, bélyeg nélküli képeslap érkezett Palermóból a kávéház címére. A hír gyorsan terjedt. A városka
lakói ismét be-benéztek a kávéházba, ha másért nem, hogy a saját szemükkel
győződhessenek meg a szóbeszéd igazságtartalmáról. Néhányan arról kezdtek
pusmogni, hogy titokban mégiscsak sor került a lutrihúzásra, minek után
Kowalsky úr csendbe lelépett a fődíjjal, s most valahol a messzi déltengerek

^^68tiszatáj
kóborol. Bartolomi úr azonban égre-földre esküdözött, hogy e pletykának
nincs semmi alapja.
Két nap után újabb képeslap érkezett, ezúttal Máltáról, majd néhány nap
elteltével Alexandriából, ugyanazzal az olvashatatlan macskakaparással volt
valahány megírva, s mindegyik alján ott díszelgett Kowalsky úr aláírása. Ezzel
aztán még tovább szítódtak a fődíj elmaradt kisorsolása miatt amúgy is felajzott kedélyek.
Ekkortáj kezdett el Dauer asszony az általa is lakott bérház folyósólyán
egyre elviselhetetlenebbé váló bűzre mind hangosabban panaszkodni. Többszöri inzisztálása nyomán a lakók végül úgy döntöttek, hogy sort kerítenek az
évek óta esedékes pincei nagytakarításra, mert reményeik szerint ezzel a lépcsőházban terjengő illat forrását is felszámolnák. A szag azonban takarítás ide,
patkányirtás oda, nem szűnt meg, csak jellege és intenzitása alakult át. Dauer
asszony folytatódó panaszáradatával hamarosan elérte, hogy sor kerüljön
a lépcsőház újrafestésére. A meszelést végző munkások azonban nem tudták
végigcsinálni a vállalt munkát, mert a legfelső szintre érve már számukra is elviselhetetlenné vált a bűz. A következő napon megérkezett a bíróságról az
a rendelet, mely engedélyezte a sem a csöngetésre, sem a kopogtatásra ajtót
nem nyitó Kowalsky úr tetőtéri lakásának feltörését. Mindennek egy bírósági
írnok, egy felügyelő, egy hatósági végrehajtó és néhány tanú jelenlétében kellett
volna megtörténnie. A bejárati ajtó eltávolítását követően Dauer asszony és az
írnok a kiáramló bűztől rosszul lettek, s a tanúk többsége sem vállalta a behatolást, így a feladat a végrehajtóra, a felügyelőre és Bartolomi úrra maradt.
A lakásban már a vártnál kisebb volt a bűz, melyet Bartolomi úr leginkább
a méhviaszhoz talált hasonlónak. Tc. Kowalsky egy fotelban ült. Ajka és szemei
még félig nyitva voltak. Teste azonban már teljesen összeszáradt. Úgy hevert
a szoba közepén, a szétszórt képeslapok és levélborítékok gyűrűjében, akár
egy múmia. Bal kezében egy cédula lapult, melyen a következő szövegtöredék
volt olvasható: „Mivelhogy rettenetesen félek itt..."
A Szilvavirág c. kötetből fordította: THEWREWK SOPHIE

1997. július

VELIMIR CURGUS KAZIMIR

A város
A várost, ahol élek, nem veszik körül sem magas bástyák, sem széles
kőfalak. Az egyedüli bástyák és kőfalak határolta terület két folyó ölelésében,
a torkolat melletti természetes magaslaton található. Ez azonban nem jelenti
azt, hogy a város nem tekint vissza impozáns történelmi múltra, nincs meg
a maga középkora. Ellenkezőleg, kétezer éve szolgál lakóinak menedékül,
s mégsem büszkélkedhet tekintélyes falépítményekkel.
így aztán szavakból, konyhatitkokból és intimitásból emeltettek benne
virtuális falak. Ezek tartósabbak minden másnál. Nem árthat nekik még
a megszállás sem. Ha valaki veszi a fáradtságot és elmélyül saját épületrészének
tanulmányozásában, örömmel fedezheti fel benne a nagyanyjától megörökölt
apró cicomákat. Őrizzük hát önmagunk megismételhetetlenségének zálogaként ezeket a díszeket.

A konyhafal
Néha nekitámasztom a fejem a konyhafalnak. A hideg, tömör téglák
mindig nyugtatóan hatnak rám. Ne valami széles, szerkezetmegtartó főfalra
tessenek gondolni, az én konyhám fala egyszerű válaszfal. Tereket és embereket hivatott elhatárolni egymástól. A konyha a szomszédék konyhája mellett
fekszik. Ha megnyitják a vízcsapot, azt az egész lakásban lehet hallani. A tavasz beköszöntétől a hideg beálltáig a nyitott konyhaablakok segítségével informálódunk a másik étkezési szokásairól.
Vannak azonban dolgok, amiket konyhafalnak támasztott fej segítségével
sem tudunk megosztani másokkal.
Már napok óta zokogás szivárog át a szomszédból. A szomszédasszony
bizonyára meg szeretné kímélni a vele élőket, s így csak délelőttönként és késő
éjszaka szűrődik át a falon némi zaj. Többnyire befelé sír. Ha tele a konyha,
s csak kusza hangzavar kavarog át a válaszfalon, akkor is el tudom különíteni
a magasabb regiszterekben keringő, energikus, határozott utasításokat osztogató hangját. „Fel kell porszívózni a nagyszobát! Mirko, vidd le a szemetet!
Jelena, mikor rakod már végre rendbe a cuccaidat?!"

^^70tiszatáj
Nem tudom, mi lehet búslakodásának az oka. Betegség, családi bajok, depressziós rohamok, viszonzatlan szerelem, vagy a manapság az emberek ajtaján oly sűrűn bekopogtató személyes tragédia? Még csak nem is sejtek semmit.
Hallom azonban, ahogy fojtott zokogása elkeveredik az ételkészítés zörejeivel.
A legszívesebben megfutamodnék ez elől a falon is áttüremkedő bánat elől, ám
a hangok mintegy odaszegeznek a konyhafalhoz. Magamba roskadok és végiggondolom a saját életemet.
Néha már azt hiszem, hogy minden konyhafalban valami megmagyarázhatatlan szomorúság rejtőzik. Ezt a szomorúságot azonban össze sem lehet hasonlítani a nappalik vagy a hálótermek szomorúságával. A faltól elszakadva,
hideg fejjel, érzem, amint valami különös, öröm és bánat állapotától egyaránt
független energia árad szét bennem.
És akkor tudom, hogy ki fogok tartani. A szomszéd konyhában szorgoskodó asszony belső zokogása pedig tovább növeli bennem a konok hallgatást.

Ketrecek
Három ketrec áll a kirakatban: az egyik Szabadkáról, a másik Újvidékről,
a harmadik Becskerekről származik. Mintha az egész Vajdaság egy madárkalitkák készítésére szakosodott üzemcsarnokká alakult volna át.
Látom, ahogy szorgos kezek egyengetik a drótokat, egymásba illesztik
a tartozékokat, átfestik újra az elkészült tárgyakat... Az egész Vajdaság prométheuszi görcsben rángatózik: hogy lehetne még több és még különlegesebb kalitkákat gyártani? Nem tudni, hogy e ketreckonjunktúra a dolgok spontán fejlődésének következtében jött-e létre, esetleg valamilyen kevésbé ismert tradíció éledt benne újjá, vagy pusztán az aktuális gazdasági terv részét képezi.
A vajdasági róna végeláthatalan messzeségéből egy, fejét mereven a magasba szegező ember körvonalai tűnnek elő. Csak áll ott mozdulatlanul, s mármár azt gondolhatnánk, hogy az egyik utolsó madárijesztésre használatos
fabábúval hozott össze bennünket a véletlen, amikor megmozdul. Miki, Mikikém, gyere ide hozzám... - kiáltozza.
A végtelen mező októberi tarkaságából egy ausztráliai papagáj zöldessárga tollazata válik ki.
A férfi óvatosan a madár irányába fordul, s megpróbál néhány méterrel
közelebb lopózni hozzá, de az váratlanul megriad, s az előző távolság többszörösére repül tőle. A kietlen, néma rónán a gazdi és a kedvenc fáradhatatlanul
ismételgetik ezt a sajátos szertartást.

1997. július »11
Ma, amikor az egész világ egyre inkább egy globális ketrecre kezd emlékezetni bennünket, az emberek pedig nem tűnnek másnak, mint e kalitkába
vergődő ismeretlen faj fosszíliájának, a ketreckészítés új dimenzió nyílnak meg
az emberiség előtt. Vajon a végtelen mezőn kedvenc papagáját kergető alak
csak a szobájában lévő kalitka ürességét nem képes elviselni, vagy inkábba saját
családjának siralmai, gyermekeinek szűnni nem akaró zokogása elől menekül?
Erre a kérdésre azonban egyelőre még nem tudnak kielégítő válasszal szolgálni
a társadalomtudományok.
A papagáj sírja c. kötetének

történeteit CSERNÁK PÉTER

fordította.

^^ 70

JUHÁSZ

tiszatáj

ERZSÉBET

Párhuzamos történetek
KÉT MAI S Z E R B REGÉNYRŐL
Két jelentős mai szerb regényről kívánok írni, pontosabban: hírt adni a magyar
olvasónak, lévén, hogy magyar fordításban eddig még nem jelentek meg. Az egyik
Radoslav Petkovic: Sudbina i komentari (Sors és magyarázatok), amely 1993-ban jelent
meg Belgrádban, a másik Dragan Velikic: Severni zid (Északi fal) című műve, szintén
a belgrádi Vreme Kiadó gondozásában. Mindkét regényre jellemző, hogy magyar vonatkozásokat is tartalmaz, s így természetszerűleg fokozott érdeklődésre számíthat a magyar olvasók részéről. Választásomat mégsem ez a szempont indokolja elsődlegesen,
hanem az, hogy jó művekről van szó, melyek méltán érdemelnék meg, hogy magyar
fordításban is hozzáférhetőkké váljanak. Ezen túl pedig magukban foglalnak olyan jellegzetességeket, amelyekkel a mai magyar irodalomban nemigen találkozhatunk: azt
a prózai formává érlelt belső írói kényszert, hogy visszautaljanak azokra a kegyetlen
megpróbáltatásokra, melyek a délszláv térséget csaknem egy évtizede, más-más hangsúllyal, de egyvégtében jellemzik. Mindkét regény fő rendezőelve, hogy párhuzamos
történetekből szövődik egybe.
Radoslav Petkovic regénye olyan egymással rímelő párhuzamos történetek elbeszélését tartalmazza, amelyeket időben is mintegy másfélszáz esztendő választ el
egymástól. A három részből álló regény első két részének cselekménye az 1806-1808
közötti időben játszódik, a harmadik része 1948-ban veszi kezdetét, azzal, hogy történnek utalások a második világháború szerb vonatkozásaira, s az azokat megelőző eseményekre is, a cselekmény kibontakozásának és kulminációjának helyszíne azonban Budapest, ideje pedig 1956 októbere. A regény első két részének főszereplője Pavel
Volkov, az orosz haditengerészet tisztje, aki azt a titkos megbízatást kapja, hogy Triesztbe hajózzon, s ott figyelemmel kísérje Napóleon hadiflottája Adriai-tengeri előrenyomulásának sikereit és vereségeit. Ez a cselekmény azonban csak az elbeszélhetőség
szövetét adja meg, amelyen kirajzolódhatnak a maguk mélységében és intimitásában
Pavel Volkov életének sorsfordító történései. Olyan fordulópontok, amikor a tudat elveszíti magabiztosságát, s önmagáról lemondó vesztes tudattá alakul át. E regény legfontosabb toposza Trieszt. Az első két részben gazdag jelentésbokorrá sűrűsödik, de
rávetül a harmadik részre is, áttételesebben, mint az első kettőben, megismétli, hogy ez
az a hely, ahol a kezdet és vég körpályájának kezdet- és végpontja találkozik. Pavel
Volkov történetét egyfelől végigkíséri az odüsszeuszi sorsra utaló, félig-meddig fordított parafrázis. Pavel Volkov Ithakája ugyanis nem Szentpéterváron van, ahonnan elindult, hanem Triesztben, ahová megérkezik: Pavel Volkov apja Szerbiából vándorolt
ki Oroszországba, Stojan Jovanovicnak hívták, orosz nőt vett feleségül. Volkov tengerésztiszti karrierjéhez szükségeltetett az orosz hangzású név, így apai nagyapjának családi nevét, akit Vukovicnak hívtak, Volkovra oroszosították. Triesztben több nemzet
él együtt, s Volkov az ottani szerbekkel kerül a legközelebbi kapcsolatba. így e fordított odüsszeában Ithaka-Triesztben az elveszített nemzethez való hazatérés-visszatérés

1997. július
jelentésköre is benne rejlik. Ez a Triesztbe való megérkezés egyúttal azt is jelképezheti,
hogy a „sorstalan", magabiztos Volkov itt nyeri el a maga sorsát.
A sors az önértelmezés képességét jelenti. A trieszti tartózkodás érleli meg a magabiztos Volkovban az önértelmezés képességének belső szükségletét. A szerelmében
való csalódás, a súlyos betegség, rangos pozíciójának elvesztése Pavel megtöretésének
egy-egy állomását jelenti. Ithaka azaz Trieszt tehát önmagán túlmutató jelentésében azt
a helyet jelképezi, ahol a saját történet, s vele együtt a saját világvariáció megteremtődésére adódik esély. A saját sors keresésének motívumát a regény egészét átszövően
a szerb történelem néhány alakja ismétli meg újabb variációkkal gazdagítva az alaptémát.
Az egyik Dositelj Obradovictyal Triesztben kerül közelebbi kapcsolatba Volkov,
s személyiségén keresztül a korabeli szerb események síkja kapcsolódik be a regénybe.
A másik ilyen szereplő ugyancsak történelmi alak, de jóval bonyolultabb és ellentmondásosabb. Dorde Brankovic grófról van szó. Mind a regény első két részének főszereplőjével, Pavel Volkovval, mind a harmadik rész központi alakjával: Pavle
Vukovictyal (nem véletlenül persze: az előző szerb név megfelelőjéről van szó)
valamilyen formában többször találkozunk. Képzeletbeli és álombeli találkozásokról
van szó, minthogy Dorde Brankovic különös történetét száz évvel megelőzi. A szerb
kritika szerint jellegzetes posztmodern eljárásokat testesítenek meg ezek a történelmi
alakok a regényben, általuk teremtődik meg a „historiografkus metafikció" síkja
a műben. Dorde Brankovic képrendszere tovább tágítja egyfelől a volkovi odüsszea
jelentésmezejét. Méghozzá úgy, hogy azt sugallja, nincs autentikus saját sors, saját
világverzió, illetőleg, csak az lehet hiteles, amelyet mi magunk találunk ki. Dorde
Brankovicról, a szerb történelemben ténylegesen létező alakról annyit kell tudni, hogy
száműzetésének éveiben megírja a szerbek történetének neki tetsző változatát, melyben
ő a trónfosztott fejedelem, noha fejedelem sem volt soha.
Pavel Volkov sorsa belső elbizonytalanodásának történetével, a vele való számvetéssel azonos. Csak az álom közegében adatik meg számára, hogy egyik, előreláthatatlan, tehát korántsem biztos, hogy szerencsésebb „történetbe", sorsba lépjen át.
A harmadik rész mintegy százötven évvel későbbi főszereplője történész, aki pályájának
kezdetén az 1800-as évek elején Triesztbe települt szerbek után kutat. A közelgő háború azonban egykettőre véget vet e kutatásoknak. A száműzetés fonalán bukkan rá
Dorde Brankovic alakjára, s Márta mondja ki a regényben, hogy a történelem olyan
történelmek párhuzamosaiból tevődik össze, amelyek soha sem találkoznak egymással.
Pavle Vukovic találkozása Kovács Mártával olyan történetet teremt, melynek kibontakozását kétszer is drasztikusan megszakítják a politikai események. Megtörténhetetlenül azonban egy virtuális szerelmi történetté szerveződik, mely a szubjektív szférába
áttevődve Dorde Brankovic kitalált történelemírását ismétli meg.
Radoslav Petkovic egymással rímelő párhuzamos történeteit mindenekelőtt az
szervezi esztétikailag hitelessé, hogy e párhuzamosok olyan világközöket alakítanak ki,
amelyek végigpásztázva, megérzékítve a kezdet s vég egyetlen pontba egybekapcsolódó
körpályáit, termékeny kételyre ösztönzik az olvasót a sorsok egyértelmű magyarázataival szemben, s fogékonnyá a párhuzamos történetek „egybeolvasására" és árnyalására.
Az ún. „historiográfiai metafikció" motívumai és alakzatai szuggerálják az olvasónak, mindenkor áttételesen, a balkáni történések jelenébe való visszacsatolást.
S éppen ennek az áttételességnek köszönhető, hogy ez a visszautalás a hitelesség
jegyében játszódhat le az olvasó tudatában, mert egy pillanatra sem szűkíti a balkáni
„aktualitások" felszínes publicisztikai síkjára a befogadást. Történelmi jelentőségű ese-

^^73tiszatáj
menyekről a legritkább esetben lehet szépirodalmi műveket írni. Hiányzik a distancia,
a rálátás megfelelő szöge. Tény azonban, hogy aligha van erősebb késztetés a mai délszláv író számára, mint hogy „formát" adjon az „itt és most" áttekinthetetlen káoszának, s megannyi borzalmának.
A száműzetés az a motívum, amely a legközvetlenebbül egybekapcsolja Radoslav
Petkovic fentiekben tárgyalt regényét Dragan Velikic Északi fal című művével. Több
cselekményszál, idősík és helyszín váltja egymást folyamatosan ebben a regényben is.
A regényidő kitágítása itt is feltűnő, noha még azon a határon belül van, amikor elképzelhető az átjárás és áthallás közöttük. A különböző idősíkok, cselekményszálak egymáshoz kötöttebben futják a maguk párhuzamosságát, mint Petkovic regényében. Egy
fontos mellékszereplő, Marta Kopeans az, aki a múlt század vége felé kezdődő életével
s megélt százhét évével képezi azt a vázat, amelyre lazán, de mégiscsak felfűződnek a regény szerteágazó cselekményszálai, párhuzamos történetei. Marta Pulában született,
s fiatalkorában többször tartózkodott Triesztben is. Férjét fiatalasszony korában elveszíti az első világháborúban. Nem sokkal később kislányával Bécsbe költözik, s ott
éli le hosszú hátralevő életét. Unokája és annak férje életük önmagukkal számot vető
pillanataiban őt idézik a halálát követő egykét esztendőben is, amíg a regény cselekményének egésze tart. Márta unokájának férjét Tót Tibornak hívják (tot németül annyi,
mint halott, erre nem felejt el rájátszani az író). Szabadkán született, huszonnyolc éves
korában települt át Bécsbe. Tibor segít belgrádi barátjának, Andrejnek állást szerezni,
aki 1991-ben dönti el, hogy a polgárháborús általános pusztítást és pusztulást megelégelve vállalja az önkéntes száműzetést, így telepedik le ő is Bécsben. Őt követi Olga,
a felesége, akinek egyetemi pályafutása Belgrádban lehetetlenné vált.
A felsoroltak egymást váltogató párhuzamos történetein kívül beleszervesül egy
meg-megszakadó cselekményfonal James Joyce-szal a főszerepben, aki egyrészt Márta
néhai ismerőse révén kerül a regénybe, másfelől Olga gondolatain keresztül. Olga
ugyanis irodalommal foglalkozott hazájában, magiszteri dolgozatának témája pedig
James Joyce volt. Olga „irodalomközpontú" gondolkodásmódján és világlátásán keresztül (számára minden: szöveg, text) kapcsolódik a műbe Konsztantinosz Kavafisz
alakja is, s Joyce révén néhány jelenet erejéig Italo Svevo is. Feltűnő, hogy a posztmodernre oly jellemző intertextualitás soha sem korlátozódik pusztán idézett szövegekre, az idézett író, költő személyének, helyzetének megjelenítése elmaradhatatlanul
kapcsolódik hozzájuk, sőt mintha ez utóbbi lenne a hangsúlyos. Joyce trieszti tartózkodását például úgy jeleníti meg a regény, hogy az író száműzte magát hazájából, ott
ugyanis nem tudta megtalálni azt a „literáris szituációt", mely számára nélkülözhetetlen
az alkotómunkához. Velikicet tehát eredendően az írói és méginkább a „literális szituációk" hasonlósága készteti e tágabb értelemben vett idézésekre. Az önkéntes száműzetés mozzanatának kíván súlyt és tágabb dimenziókat adni általuk. A hontalanná válás
motívumának azonban - megítélésem szerint legalábbis - az igazán meggyőző vonatkozásait a tisztán fiktív szereplők sora tudja a leghitelesebben megteremteni. Egyik közülük az emigráns Boris, aki „A vízalatti város" címet adta annak a festményének,
amely a háborús Belgrádot ábrázolja. Ide tartozik Pavle, Olga nagybátyja is, aki
„a historiografikus metafikció" alakzataként a második világháborút követő jugoszláviai politikai inszinuációkról ad hiteles képet a maga meneküléstörténetével, és száműzetésének különböző időszakokból felvillantott, olykor-olykor groteszk, máskor hamisan csillogó, a belső talajtalanságot mindig leleplező képeivel, jeleneteivel.

1997. július
Andrej is, Olga is akkor tudnak valóban hiteles szereplőkké válni, amikor a gyerekkorukat idézik vissza, mely a bekövetkezett polgárháború tapasztalatai alapján
óhatatlanul átértelmeződött, s kiderül, hogy a régi világ nem volt más, mint „hamis
tágasság". A regény színvonalát a száműzetéssel rímelő párhuzamos történeteken túl
a városleírások teremtik meg. Régi Trieszt és Pula, valamint a jelenkori Bécs részletes
topográfiája. Ám a „helyszín" csak akkor lehet a „legerősebb", ha magában rejti mindazt, amiről az író kiérlelt, mély és megszenvedett tapasztalatokkal rendelkezik. Ha ez
még csak részleges, a helyszín jobbára csak kulissza.
Mindenképp fontos könyvnek tartom Dragan Velikic regényét némely gyengéi
ellenére is. A tisztánlátásukat megőrzött jugoszláviai olvasók önmegerősítést nyernek
belőle. A magyarországi olvasó előtt pedig, részben legalábbis, megnyílhatna egy olyan
pokol kapuja, melynek „látványától", tapasztalataitól, a tőszomszédság ellenére is, igen
távol van. Remélhetőleg nem csak ez idő tájt.

76 tiszatáj

PAPPP

TIBOR

Szolgáljunk és/vagy védjünk?
N É H Á N Y SOVÁNY S Z E L E T K E AZ I R O D A L M I K Ö Z V E T Í T É S G Y A K O R L A T I
ÉS E L M É L E T I PROBLÉMÁINAK LYUKACSOS SAJTJÁBÓL
De mivel haragítottam annyira magamra a strukturalistákat és az
állami bürokráciát? Talán azzal, hogy kiadtam a Nemlétező államok
atlaszát, amelybe jelentős regionális hatalomként a Jugoszláv SZK-t is
fölvettem, és úgy helyeztem el, hogy Nejöjjellel, Palesztinával, Tlon Uqbarral, Utópiával és Shangi-Lával legyen határos.
(Svetislav Basara: De hello civili = EX Symposion 8-9. 1994. 35.)
Az ideológiák érveiket, tételeiket, kategóriáikat alapvetően a tudományból veszik, s mivel az ideológiák a társadalmi valóságról adnak
rendszerezett képet, elsősorban a társadalomtudományok jönnek itt számításba. Az újonnan felmerülő tudományos koncepciók, érvek, összefüggések egy részével szemben azonban mindig érzéketlenek maradnak az
ideológiák. Kialakult belső kategóriáik, de ugyanúgy a társadalom egyegy nagy csoportjának vagy rétegeinek érdekei mellett rögzülésük, illetve
a politikai küzdelmek rövid távú tematikája, aktuális feszültségtömege
stb. meghatározott irányban blokkolja az egyes ideológiákat. A tudományos érvek, a tudományosan lehetséges válaszok jó részét mint „szobatudós"-nézetet vetik el, vagy - mint a különösen radikális ideológiák mint az éppen szemben álló társadalmi csoport leplezett mesterkedését
hárítják el. A ki nem szelektált tudományos állítások nagy része azonban
átkerül az ideológiai érvek és tételek közé, és a meglévő tételrendszerek
alakítását idézi elő.
(Pokol Béla: A társadalmi alrendszerek önreflexiója. = Uő.
A szociológiaelmélet új útjai. Akadémiai Kiadó Budapest, 1988. 50.)

(Vályogvetés.) Téglák híján néhány sajátos rög-eszme.
A m i k o r vállaltam a közreműködést ebben, a magyar olvasóközönség előtt az ez
rcdvóg szerb irodalmának
meghatározó szövegeiből reprezentatív mintát felmutatni próbáló tematikus Tiszatáj számban, sejthettem, hogy elsősorban egy, az olvasók helyzetének megkönnyítését szolgáló, kontextusteremtő segédszöveget várnak majd tőlem.
Ehhez vezérfonálul magától értetődően kínálkozott fel számomra a város-metaforika.
Olyannyira, hogy a mintában felvonultatandó szövegek kiválasztásánál is igyekeztem
ragaszkodni - ha már az egyes értelmezők olvasási kapacitásának végessége okán teljes
metafora-város megjelenítésével teoretikusan lehetetlen számolni - egy-egy véletlenszerűen kezembe akadt 1 szöveg-falrész magyarításához. Talán a válogatás magától értetődőnek mondott szempontjának kifejtése lenne az első elvégzendő feladat, amennyiben
továbbra is fenn szeretném tartani a közvetítéshez a kívülállók részéről nélkülözhetet1

(kezembe akadt) A város-metaforika hátulütője, hogy - az általános képzavart elkerülendő - le
kell mondanom a naiv értelmezői pozíciót sugalló halász-analógiáról. De minden hiába: kéz
hálót ront, s ebből még egyéb problémák is fakadhatnak.

1997. július
lennek gondolható szakmai kompetencia látszatát. E természetesnek tetsző követelmény az irodalmi szövegek közvetítésének gyakorlatában azonban csak igen ritkán valósul meg elméleti pozícióból is védhető formában. Máshol kell hát keresni a szűkebb
értelemben vett legitimációt 2 biztosítani tudó szakmai konszenzus ismérveit...
A kiválasztás normái inkább az azzal megbízott közvetítő po-etikai attitűdjének 1
függvényeként konstituálódnak, semmint hogy a forrásnyelv irodalom rendszerének
aktuális, ám már az értékelés szentesítő aktusán is túljutott játéktári elemeiből verbuválódó szövegeit tennék hozzáférhetővé a célnyelv olvasóközönsége számára. Néhány,
a folyamatos értelmezés kényszerét tudatosítani próbáló elméleti iskola mentén tájékozódva azt lehet mondani, hogy az irodalom nem igazán rendelkezik állandósulni tudó,
történelem feletti szakmai szempontokkal. Különösen így van ez az itt megvalósítandó
közvetítés kezdő- és végállapotát képező alrendszerek esetében.

A közvetítés sugárútjain. (Profik profilból.)
Bár csak ritkán folyamatos geo-(szerkesztés)politikai, jobban mondva (szerkesztés)po-etikai munka következménye a szerb irodalomnak a magyar olvasóközönség
előtt történő megjelenítése, e tevékenységnek mégis van némi gyakorlata (hogy ne
mondjam: hagyománya) a magyar folyóírásban. Két lapot kell itt mindenképpen megemlíteni: először talán a Lettre Internationale magyar kiadását, mely '91 és "94 között 4
szinte folyamatosan közölt a délszláv térség európakomfort kulturális-elveket valló íróitól; illetve a veszprémi EX Symposiont, mely máig tudatosan vállalja fel az ország felbomlása óta az utódállamokban nem igazán kívánatos jugonosztalgiát, s tematikus számaiban rendszeresen jelennek meg a szerkesztőség tagjainak régi, ún. irodalmi jugoszlavizmust képviselő kapcsolataiból származtatható írások.
A többi magyar nyelven megjelenő folyóirat csak nagy néha vállalkozik szerb
auktorok közlésére, s még ritkábban kerül ki egy-egy szerb irodalmi blokk a szerkesztőségekből. Jómagam két nagyobb próbálkozásról tudok'', amelyek olyan szerzőknek
kívánnak a (többnyire csak) magyarul olvasók számára is publicitást adni, akik - a szerkesztők vélhető intenciója szerint - képesek a szerb irodalmat napjainkban is re prezentálni. Ezek közül az egyik az újvidéki Forum Könyvkiadó folyóirata, a Híd; a másik
pedig a szakma közelmúltig egyedüli nemzeti csúcsszervének számító Magyar írószövetség lapja, a Magyar Napló. Az előbbi 1995-ös évfolyamának szeptemberi számát A mai
szerb irodalom kistükre ként aposztrofálta, az utóbbi idén (1997) áprilisban közölt összeállítást Szerb irodalom, ma alcímmel az Európai Figyelő nevet viselő, állandó rovatában.
(szűkebb legitimáció) Természetesen a sokak által már unt két kuhni mátrix gyengébbikére
gondolok.
1 (po-etikai attitűd) A szerb irodalom magyarításon már átesett hányadát nagyobbrészt ismerők
számára bizonyára nem lesz újdonság, hogy itt elsősorban Danilo Kis terminusára gondolok,
mely fogalom jelentéstartományából a magyar irodalmi közgondolkodásban - nézetem szerint
- inkább az etika szerinti fordítás eresztett eleddig gyökeret.
4 ('91 és '94 között) Hogy azóta - véleményem szerint - miért esett vissza ez a tendencia, arról
majd később.
5 (két próbálkozásról tudok) A Balassi Kiadó és a J A K által közösen jegyzett műfordítói orgánumot, az Átváltozásokat azért nem említem itt, mert mind a második, 1994-ben, mind az
ötödik, 1995-ben megjelent száma az irodalom alrendszerének a Jugoszlávia felbomlása előtti
állapotát látszik tükrözni, s belefut a szellemi táptalaját vesztett individuum hontalanságának,
poétikailag nem igazán önreflexív, etikai prezentálásába.
2

^^76tiszatáj
Külön érdekesség, hogy mindkét lap afféle szerkesztői jegyzetben reflektál az általa felvállalt közvetítés szempontjaira:
Az elmúlt években a szerb kultúra és közgondolkodás iránt feltűnően megcsappant
művelődésünk és politikai gondolkodásunk érdeklődése. Meggyőződésünk, hogy éppen mostanában szükséges ismernünk a szerb írók nézeteit a világról, önszemléletük megnyilatkozásait mind a szépirodalmi alkotásokban, mind a publicisztikai közleményekben. Ezért tartottuk időszerűnek és fontosnak, hogy ízelítőt adjunk válogatásunkkal a szerb gondolkodás
különböző megnyilvánulási formáiról és irányairól anélkül, hogy a szélsőséges állításokat
helyeznénk elő térbe. [...]'' (BORI Imre: Jegyzet. = Híd 1995/9 627.)
Szívem szerint azok közül a többnyire fiatal írók közül válogattam volna, akik
semmi közösséget nem éreznek a „nagy helyzettel", s tüntetőleg csak „a nőkről, az italról és
a kártyáról" írnak. Csakhogy a magyar olvasó ma nyílván nem ilyen „razglednicákat" vár
Szerbiából. Kínálkozott volna az egymást nacionalistának illetve posztmodernnek kikiáltó
felek néhány éve zajló vitája; ebben azonban sok a lokalizmus, az általánosítások pedig
meghamisítják az összképet, hiszen a polémia nem érint mindenkit. Ugyanakkor, az összeállítás céljának megfelelően, az ottani „kirakatból" válogattam, nem titkos szimpátiáim
alapján. A legismertebb és legolvasottabb szerzők közül pedig olyanokat vettem figyelembe,
akiket a szellemileg függetlennek tekinthető szakma - szellemileg függetlennek tart. (MlLOSEVITS Péter: Szerbirodalom, ma. = Magyar Napló, 1997/4. 18.)
(E fejezet lezárása előtt elnézést kell kérnem mindazon közvetítőktől és orgánumoktól, melyeknek vonatkozó munkái [a mai szerb irodalom szövegvárosának alkalmilag készült vagy folyamatosan rajzolódó szakmai térképei] mindeddig nem jutottak
el hozzám, illetve az általam látogatott könyvtárakhoz.)
Az elmélet sáncai mögül. (Egy

sárkeverőokvetetlenkedései.)

Mielőtt tovább raknám a magam kis mondat-tégláit, le szeretném szögezni, hogy
mi sem áll tőlem távolabb, minthogy a fentebb megidézett lapok és szerkesztők válogatási szempontjainak legitimitását megkérdőjelezzem. A társadalomtudományok kutatási terepén ugyanis - ha jól értem Pierre Bourdieu szavait7 - nem igazán kellene jelentőséget tulajdonítani a konkrét szereplők tevékenységét motiváló személyes indíttatásoknak, az ún. elsődleges olvasatoknak, hanem az egyszeri, múló jelenségeket firtató
zsurnálkritika anekdotizmusán felülemelkedve az általános tanúságokra illene összpontosítani. Hisz: Akik a tudományos és a társadalmi megismerés határmezsgyéjén ütötték fel
táborukat, vagyis az esszéisták, a zsurnaliszták, a zsurnaliszta egyetemi emberek és az egyetemi zsumaliszták, arra törnek, hogy összekuszálják, hogy tagadják és eltüntessék a tudományos elemzés és a felületes vizsgálódás között húzódó határt. Egyes egyéneket vagy egy
lobbyt okolnak az egész terület szerkezeti felépítéséből következő hatásokért. [...] Egyszerűen
azért olvasnak, mert kíváncsiak, s kíváncsiságukat kielégítik a mondén pletyka és az irodalmipamflet logikájával felépített példázatok és az egyedi esetleírások. így a rendszer összefüggéseit megvilágító tudományos magyarázatot a szűklátókörű vita leghétköznapibb szintjére süllyesztik, ad hominem érvek segítségével adnak ad hoc magyarázatokat. (BUORDIEU,
Pierre: Homo Academicus - Helikon, 1992/2. 249. o.)
([...JBori Imre jegyzetének ide nem citált része a Hídban közölt írásokhoz a válogatás forrásául szolgáló sajtószerveket lokalizálja.
7 (ha jól értem P. B. szavait) Vö. Uo. Homo Academicus = [Profizmus az irodalomtudományban] Helikon, 1992/2. 248.
6

1997. július
Az irodalom elméleti legitimációjának bázisát képező szaktudomány8 berkeiből
szólva Kulcsár Szabó Ernő a következőképpen foglalta össze9 az irodalomrendszer honi
állapotában máig továbbélő, Lukács György nevével fémjelzett funkció-modellt10, mely
napjainkban is oly nagy előszeretettel kívánja meg az irodalmi szövegek nem pusztán és
kifejezetten irodalmi mozgósíthatóságát az ezen alrendszeren belül egzisztálni akaró
ágensektől:
Mármost, ha a műalkotás nyelvi, közlésheli megformáltságát a reprodukált világszerűség minősíti, akkor ennek az lesz (s lett is!) a következménye, hogy a mű megértéséhez nem
nyelvi-esztétikai-, hanem világnézeti kompetenciák segítik hozzá az olvasót... Vagyis, az
adekvát lényegfeltárás „megjelenítés elvű" esztétikája értelmében a megformáltság és a beszédszerűség azért marad járulékos tényező, mert esztétikai értékesség dolgában az ábrázolás
tartalmi helyességéé lesz a döntő szó. (K. SZ. ¥..: T-M-116. o.) Ezt az irodalmat máig a politika és az ideológia szolgálóleányaként kezelő (többnyire rejtőzködő) hagyományt a társadalmi alrendszerek differenciálatlanságával véli magyarázni a kollektív érdekcsoportok harca
helyett a szakma és a tudomány funkcionális önfejlődését előnyben részesítő szerző:
Az önszervező és önépítő rendszerek elmélete értelmében egy irodalmi szisztéma akkor
működik autonóm képződményként, ha bizonyos értelemben képes leválni, „kikülönülni"
abból a nagyobb rendszerből, amelynek értelemszerűen csak akkor lehet működésképes
„alrendszere", ha saját belső szerkezetében nem válik függvényévé a nagyobb egésznek. Ez
a működésmód - a Maturana-féle „biológiai autopoietikus rendszerek" analógiájára - csak
úgy vesz fel és integrál magába külső impulzusokat, hogy azokat nem identikusán építi magába, azaz, pusztán akkor igazi és funkcionális rendszer, ha nem automatikusan folynak át
rajta - ki és be - különféle, más rendszerek felől érkező hatások. Innen tekintve a magyar
irodalmiságnak alighanem még ma is az a sajátos jellemzője, hogy ez a leválása, kikülönülése a társadalmi szisztéma egészéből még mindig nem mondható maradéktalannak. [...]
Márpedig ha azon panaszkodunk, hogy modern irodalmunknak nem sikerült kivívnia
a maga autonómiáját, akkor másfelől látnunk kell azt is, mennyiben részesül ebből a kényszerhelyzetből a regionális előfeltevésrendszer maga, amelyik ismételten külső lényegeket
(szerzői akaratot, intenciót, társadalmi vagy kulturális „megbízást"[kiemelés tőlem: P. p T.]
stb.) tulajdonított) az irodalomnak és a művészetnek. (K. SZ. E.: T-M-I 8. o.) Márpedig
e lukácsi, de nemcsak lukácsisták által követett szemlélet élt, él és gyaníthatóan élni is
fog még egy ideig az irodalomról való szakmai, de akár a tudományos vélekedést megtestesítő cselekvők nem kis hányadánál.
A balkáni fenevad! (Szöveg szövegnek farkasa.)
Talán alkalmas módszer lehet az önszerveződés fokának tesztelésére a magyar
irodalmi közvetítőknek a délszláv térség szövegvilágaihoz való viszonyát konstituáló
(szaktudomány) A Luhmann-féle társadalomszemlélet a társadalom szakosodott alrendszereit
a mögöttük álló tudomány biztosította legitimáció következtében véli alkalmasnak az önálló
működésre. Vö. P O K O L Béla: A szociológiaelmélet új útjai. Akadémiai Kiadó Budapest 1988.
50. illetve uő. A professziótól a professzionális intézményrendszerig. = [Profizmus az irodalomtudományban] Helikon, 1992/2. 262-270.
9 (foglalta össze) Az általam felhasznált idézetek KULCSÁR SZABÓ Ernő: Történetiség-MegértésIrodalom. (Universitas Kiadó Budapest 1995.) c. kötetének bevezető fejezetéből valók.
10 (funkció-modell) Ha valaki megfeledkezett volna róla: K. SZ. E. történelmi vitapartnerének
Az esztétikum sajátossága című, sokáig a paradigmatikus normatíva pozíciójában lévő írásával,
s annak mai is fellelhető hatásaival polemizál.
8

76 tiszatáj
előfeltevés-rendszerek Maggatása". (Persze az efféléket firtató kérdések - és a rájuk
kapható kvázi válaszok - csak a kérdező a térségről alkotott, virtuális irodalom rendszer tér-képének függvényeként tehetnek szert jelentőségre.)
Svetislav Basara a titói Jugoszlávia ideológiai berendezkedését strukturalistának
nevezi12 az általam mottóként megidézet, az EX Symposion jóvoltából magyarul is olvasható írásában. Ebből (szöveg)logikailag az is következhetne, hogy az írás szövegideje egybeesik a posztstrukturalizmus fenevadainak1' balkáni tombolásával. Az ex-jugoszláv (de a - nagyrészt belőle táplálkozó - magyar) irodalomértés po-etikai hagyománya pedig nem kis jelentőséget tulajdonít egyes, a nemzeti gyűlölködés szellemét
ezen 'strukturalizmus' ideig-óráig oly jól záró palackjából kiszabadító akadémikus
szerzőknek a délszláv háború kirobbantásának előkészítésében, s ebben - minden kétséget kizáróan - igaza is van. (Más kérdés, hogy ennek felmérése meddig tartozik az
irodalmi közgondolkodás illetve mettől a Hágai Bíróság illetékességi körébe.) Az irodalom leválni készülő alrendszerének szempontjából adekvátsággal bíró kérdés az lehetne,
hogy ezek a nem igazán eurokonform szerzők hol helyezkednek el - a megformáltság
és a beszédszerűség tekintetében - a szerb irodalom szövegvárosainak a magyar közvetítők által rajzolt virtuális tér-képein...
A posztstrukturalizmus emlőin nevelkedett, ideológiai ellenfelei által jugonosztalgikusnak nevezett, érdeklődésének középpontjába a modernitást és annak (ön)kritikáját helyező értelmezési hagyomány ezzel a kérdéskörrel nem igazán hajlandó/képes
szembenézni. Ehhez ugyanis kockára kellene tennie - s így akár el is veszíthetné a szerzőit megkülönböztető bánásmódban részesítő nemzetközi irodalmi - pl.: Lettre
"91—'94 - és nem csak irodalmi befogadás közös nevezőjét, az azt képviselőket puszta
létükben is veszélyeztető 14 ideológiai/politikai kirekesztettségének átpo-etizáltságát 15 .
(kifaggatás) Tudományelméleti szempontból szamomra izgalmasabb, hogy egy-egy folyóirat
hasábjain megjelenő értelmezői közösség, vagy a csak önmagát képviselő szerző hogyan beszél
- mik az általa képviselt beszédmód ismeretelméleti valenciái - , minthogy mi az, amit mondani látszik. (Bár ez utóbbi sem közömbös annyiban, amennyiben az előbbivel való viszonyára - összhangjára - következtetni enged.)
12 (Basara nevezi) Az olvasó joggal gondolhatja, hogy nem vall irodalomelméleti szempontból
naprakész tájékozottságra a szerző számlájára írni egy-egy, adott szépirodalmi szövegben elhangzó narrátori kijelentést. A magyarított változat lábjegyzete azonban elmosni látszik ezt
a szerző/narrátor viszonylatában fennálló különbséget, s mintegy egyértelműsíti a basarai írás
[ellen]állásfoglalás-jellegét a szerb társadalmat a testvérháborúig űző vitában. (L: BASARA, Svetislav: De bello civili. » E X Symposion 8 - 9 . 1994. 34.)
11

11

14

15

(a posztstrukturalizmus fenevada) A szakma elméletellenes, anti-professzionalizmusra esküdő,
ún. konzervatív része és a szaktudomány elméletcentrikus un. baloldala közötti folyóírói civakodás közepette az előbbiek szívesen láttatják „a nagy igazságokat" semmibe vevő fenevadakként az utóbbiakat, bár igazán lényegi különbség - Fish szerint - nincs, sőt nem is lehet a két
tábor között. Vö. FlSH, Stanley: Anti-pofesszionalizmus. = [Profizmus az irodalomtudományban] Helikon, 1992/2. 171-200.
(létükben veszélyeztető) Vö. BASARA, Svetislav: Kedves István!... [levél], = E X Symposion 5 - 7 .
szám 1993 30-31.; illetve: Szarajevói kézirat - Beszélgetés Stevan Tontictyal. = Átváltozások
második szám, 1994.
(ideológiai/politikai át-poetizáltság) Ezen hagyomány továbbfolyásának adott teret a jelzett időszakban a megszűnt geopoétikai teret szimulálni, sőt kiterjeszteni is képes Lettre, azokban az
években, amikor még a délszláv utódállamokban nem álltak talpra az irodalmi jugoszlávizmus
képviselő új folyóiratok. (A Szerbiában ilyen funkciót is felvállalni látszó lapok közül én a Horizonti, a Rec és a Transkatalog tevékenységét tudtam eleddig hellyel-közzel nyomon követni.)

1997. július
E kvázi nosztalgia EX Symposion általi felvállalása mégis hitelessé válhatott azáltal,
hogy a Jugoszláv írószövetség elnöki tisztét16 az ország felbomlása okán betölteni már
nem igazán tudó Tolnai Ottó Feljegyzések a Vég tónusához c. esszé-sorozatában a társadalmi alapját vesztett irodalom rendszer játéktárának problematizálásával meg tudta teremteni az önreflexió azon keretét, melyben az irodalmi jugoszlávizmus nem csupán
a múltidézés egyik eszköze, vagy - hogy egy, az érintett szerző által nem túlzottan kedvelt pavici mitologizmussal éljek - a halálon is túl nyúló [hír]név és szakáll növesztés17
egyik módja, hanem a jugoszlávból a magyar irodalom rendszerébe optáló18 szerzői közösség társadalmi elvárásoknak is elébe menő szerkesztéspo-etikája, mely természetszerűleg hozta magával a jugoszlávság integratív ex-ideológiájának" évtizedei során felgyülemlett kapcsolati tőkéjét, hogy azt a tevékenységéhez - a háborús fenyegetettség nyomán - színtérül választott új közegében is értékesíthesse.
A Híd irodalmi válogatása deklaráltan is a szerb közgondolkodás állapotjára kívánta
felhívni a magyar politikai gondolkodás figyelmét20. (Elvben nehéz is lenne az irodalmi
alkotások[ból] közül a szélsőséges állítások kiszűrésére vállalkozni, hacsak nem a szövegek megformáltságának - szakmai ízléséhez mérten - túlságosan is avantgárd, vagy netán szemet szúróan atavisztikus játéktári normáira gondolt a szerkesztőség. Másrészt
viszont szimptomatikus, hogy egy nemzet politikai vélekedéséről még mindig elsősorban szép- és csak másodsorban közírásokból kíván tájékozódni, tájékoztatni egy,
a múltja nyomán méltán profinak tekinthető, az irodalom közvetítésére szakosodott
orgánum.) Ez - számomra - azt is jelenti, hogy meghaladottnak gondolja a jugoszlavizmus-problematikát, s a folyóíráshoz nélkülözhetetlen pragmatizmus jegyében engedi magán átfolyni a szerb irodalmi és közgondolkodásnak a po-etika általa használt
szűrőjén még átférő állításait. A múlt elfeledésének óhaja azonban, ahogy arra Horváth
György emlékeztetett21, még nem egyenlő a köz (irodalmi)öntudatával.
Egy jóslat, amint beteljesíti önmagát. (Ciki-e a félreolvasás?)
Hogy az eddig említett közvetítési fórumok nem adtak teret a szerintem leginkább problematikus szerző, Milorad Pavic szövegeinek, az akár világnézeti, akár poétikai attitűdjeik különbözőségével is magyarázható. A 2000 1992/7-es számát újraolvasva
arról is tudomást szerezhetünk, hogy hogyan következhetett be az a befogadástörténeti
fordulat, amely a nyolcvanas évek végén világhíressé vált 'szótárírót' már-már kihullajtani látszott a magyar nyelvű (világ)irodalom-értelmezés emlékezetének rostáján.
(elnöki tiszt) Vö. THOMK.A Beáta: Bio-bibliográfia. = Uő: Tolnai Ottó. [monográfia] Kalligram Pozsony 1994 163.
17 Qjhírjnév és szakáll növesztés) Vö. PAVIC, Milorad: Ióannész Sziropulosz élete és halála. [Részlet a szerző Teával festett táj(kép) c. regényből.] = Magyar Napló, 1997/4. 23.
18 (optáló) Vö. BORI Imre: A Jugoszláviai magyar irodalom rövid története. Forum, Újvidék,
1993. 354.
19 (integratív ex-ideológia) Az irodalmi jugoszlávizmus szerves folyománya volt a 'titói strukturalizmus' integrációt hirdető, geopolitikai erők által egybentartott államszimulakrumának,
ahol - néhány totalitarista és nemzeti tabu tiszteletbentartása ellenében - az irodalom, s a szellem - e viszonylagosság ellenére - szabadnak volt mondható. Am az ezzel kapcsolatos nézeteim taglalására itt most nem vállalkozom.
20 (a magyar politikai gondolkodás figyelme) Az számomra máig sem világos, hogy itt az egyetemes, vagy a regionális köz szólíttatott meg/fel.
21 (Horváth György emlékeztetett) L: HORVÁTH-LOVAS: Csillagok háborúja. - Kilátó (Magyar
Szó) 1996. november 9.
16

76 tiszatáj
Az elismerések özönében (a művet 26 nyelvre fordították le) többé-kevésbé
elsikkadt
a Kazár szótár politikai üzenete, amely az immár kihalt kazárok sorsát a szerbekével kapcsolja össze. Pedig a regény létfontosságú politikai prófécia is: nemcsak a szerbek világképéhez kínál kulcsot, de azoknak a nemzeti konfliktusoknak
a megértéséhez is, amelyek Jugoszláviától Közép-Ázsiáig és a Kaukázusig négy és fél ezer kilométer hosszan lángba borította
a világot. [...] Egy elismert, avantgárd közép-európai író, gondolnánk, nem is hirdethet
mást, mint békét és internacionalizmust.
Pavic azonban rácáfolt erre: őt a jugoszláv polgárháború egyik harcosaként tartják számon, az elmúlt tíz év lázongó Szerbiája mögött álló
irodalmi erőként. (KALFUS, Ken: A szerbeknek, szeretettel. = 2000/7. 7.)
Az euroatlanti elváráshorizontú irodalmi közgondolkodásnak ezen sommás ítélete szerint, aki haladó irodalmi eszközökkel száll ringbe a szövegvilágok harcában, az
vélhetően liberális ideológiai alapbeállítottságú, akinek pedig avítt a poétikai eszköztára, az a legjobb esetben is csak politikailag konzervatív nézeteket vallhat... (A fenti
szerző származását nézve, megnyugvással állapítom meg, hogy e szemlélet nem pusztán
Kelet-Közép-Európa irodalom rendszereinek specifikuma.) Baj akkor van, ha egy-egy
szerző ellentmondani látszik e bevett ítéletalkotási gyakorlatnak 22 :
Milorad Pavié nem a faji felsőbbrendűség tamtamját püfölő egyszerű
nacionalisták
egyike. Pavic nem bigott, művei ehhez túlságosan is multikulturálisak, túlságosan is ékesszólóan ünnepelnek más civilizációkat [kiemelés tőlem: P. p T.]. Pavic egy új, világméretű
harc baljós próféciáját hozta el közénk, a jövő század olyan ideológiáját, amely a lehető legtávolabb áll az európai gondolkodás fő áramlatától. [...] Ha az elkövetkezendő néhány évtized története Konstantinápoly örököseinek a túlélésért és a hatalmi státusért folytatott harcáról szól majd, Pavic művei minden bizonnyal kulcsként fognak szolgálni e történet megértéséhez. (KALFUS, Ken: A szerbeknek, szeretettel. = 2000/7. 9.)
Ken Kalfus cikke azt is sugallhatja, hogy az egykor általa is rajongva olvasott
könyvfek] multikulturalizmusa nem irodalmi önérték, hanem csak eszköz a szerb nacionalizmus kezében az extrém politikai követelések terjesztésére. Mindezt első kézből
vett érvekkel gondolja alátámaszthatónak, hisz az író maga értelmezi ilyenként művét 23 . Csakhogy hagyhatja-e magát a szaktudomány alapjaira épülő értelmezés a szerző
sajtónyilatkozatokban közzétett intenciója által vezettetni? Stornózhatja-e néhány politikai nyilatkozat a mű addigi befogadástörténetét? De nemcsak a fenti prófécia beteljesülésénél hívhatók segítségül a Pavic-szövegek.
Pavic műveit én nem pusztán azért tartom izgalmasnak, mert a fentebb megkérdőjelezett multikulturalizmus teret adott a különböző világképek alteritásának, amelyben nem egy, magát létében veszélyeztetve érző nemzet (és egyéb öndefiníciót használó
társadalmi csoport) vélte felismerni (hogy most csak két másik ex-jugoszláv szerző,
Végei László és Aljes Debeljak nevét említsem), hanem mert számomra máig eldönthetetlen, hogy a bennük található analógiák, biblikus és apokrif parabolák, feloldatlan paradoxonok, melyek a nyelv természetét, az elbeszélhetőség illetve az olvasástechnikák
a szaktudományt is mozgásban tartó kérdéseit vetik fel újra meg újra, joggal emelték-e
a pavici szövegkorpuszt a nemzetközi figyelem középpontjába, vagy ma már csupán
22

23

(bevett gyakorlat) A Magyar Napló válogatása szembe úszik az árral, amikor Milosevits Péter
a szellemileg független szerzők közé sorolja Pavicot. Érdekes vita alap lehet ez, hisz akár úgy is
értelmezhető, hogy aki nem, az nem része a szellemileg független szakmának. Bár én szívesebben látnék szakmailag független szellemeket e ringben.
(értelmezi művét) Pl. a vele való magánbeszélgetésekben, de főként sajtónyilatkozataiban:
2000, 1992/7.

1997. július
a megtévesztés mázát levetkezett, posztmodern ideológiai blöff hordozóinak tekintendők. A szaktudomány azon része, amely feladta az adekvát értelmezés rejtvényfejtői,
véglegesíthető voltát külön szokta értékelni, ha egy-egy mű több interpretációs stratégia mentén is képes funkcionálni. A szöveg politikai üzenete el is veszítheti aktualitását, akár még téves értékek hordozójának is bizonyulhat, attól még nem zárja ki
az általa felsorakoztatott játéktári elemek interpretációs mobilitását. Kevés olyan szerzői intencióról tudok, amely képes tematizálni befogadásának vélhető utótörténetét.
A Feljegyzés a lópokrócon c. írás narrátora egyértelműsíteni igyekszik az általa előadott
történetet, amikor azt az elbeszélés mesterségének szolgai művelőire, elsősorban önmagára vonatkoztatja. Én a szaktudomány elvárásai ellenében apelláló fricskaként olvasom ezt a történetet, mely a képviseleti irodalom bevált szakmai gyakorlatának tudományos fogadtatását dolgozza fel, csomagolja be, az ellenlábas által is emészthetőnek
gondolt formába, s miközben az apokrif az euroatlanti hagyományértelmezés biblikus
történetek iránti mítosz-igényét elégíti ki a szerb hagyományok szellemében, arra figyelmeztet, hogy e [szöveg]város palotáinak zárt személyzeti folyosóiról is könnyen
kiebrudalhatják foglalkoztatói, ha rájönnek, hogy a szellem tüzének szítása közepette
olykor egyéb, általuk nem kívánatosnak mondott tevékenységre is vetemedik.

Az én városom. (Fiktív falakat

falazva.)

Itt, e szöveg vége felé már bevallhatom, hogy nem igazán tudok mit (főleg nem
újat) mondani a szerb irodalom mai állapotáról, hiszen a magam kis tér-képén jórészt
csak másodkézből származó szöveginformációkból felrakott épületrészek találhatók.
Azóta szerb irodalmi szöveg csak ritkán jut el hozzám primőr formában. (De erről
vagy negyven évvel ezelőtt már Németh László is beszélt.) A szűkös közvetítés nyomán így vált számomra egyre izgalmasabbá az, ami [és aki] sorra kimarad, s az, hogy
miért marad ki, illetve hogy miért csak elejtett félmondatokban van jelen.
A kérdésre, hogy e válogatásba miért pont ezek a szövegek kerültek be, csak esetleges, anti-professzionális válasszal szolgálhatok. Ezekről szereztem tudomást, s ezekhez szereztünk fordítót, s főként ezek illeszkedtek az általam megtarthatónak gondolt
virtuális szövegváros tematikus keretei24 közé (a dokumentumszerű-szövegek válogatási
elve egyelőre elvétetett). A kevésbé ismert szerzők közül Velimir Curgus Kazimirt kell
csak talán teljes mellszélességgel nekem felvállalnom. Viktorija Aladzié és Bosko Krstic
Tolnai Ottó ajánlásai24 nyomán kerültek be a magyar irodalom látókörébe. Érdekes,
hogy az előbbi még nem igazán talált sem fordítóra, sem lapra, az utóbbinak viszont
már szinte divatja kezd lenni folyóírásunkban. Mindkettő a regionális kötődés, s az azt
24

(tematikus keret) Dissy Dénes hivatkozik Aaron Blumm Symposionbéli szerzőtársnőnk azon
kijelentésére, hogy némely 'strukturalista' szerzők önmagukban már nem igazán aktuálisak,
de egy-egy kijelentésük, ama bizonyos paviéi szakáll módjára, túléli őket, s így Major Nándor
azon gondolata, hogy 'a síksági ember áldatlan helyzetben van, mert minden második generációnak újra kell kezdeni az életet, hisz porból és sárból épült településeit hamar maga alá gyűri
az enyészet; más vidékeken viszont kővárosokat építenek...' lehetett e válogatás apropója.
L.: DlSSY Dénes: Végei Wittgensteinja Vajdaságban. « Symposion, 1996. N o . 007 29.

25

(T. O . ajánlásai) Viktorija Aladzic A másik történet c. megjelent Lovas Ildikó kötet utószavában említtetik meg, ahol a két írónő vállalkozását ikerkönyveknek nevezi. (126. o.) Bosko
Krstic jó egy esztendeje volt Tolnai előadótársa egy szegedi könyvbemutatón, s azóta már az
E X Symposion közölt is részletet A Beringer-kastély c. regényéből. Tudomásunk szerint ezt
tervezi a Pompeji is, ahol Utasi Csilla fogja bemutatni a könyvet.

76 tiszatáj
megtestesítő város, Szabadka irodalmiasításával tehet szert jelentőségre. Albahari már
évek óta, Basara pedig az utóbbi időben, de annál erőteljesebben van jelen a közvetített
szövegek között. Úgy látom, ez utóbbi léphet a kegyvesztett Pavic helyébe (bár nem
ártana őt sem előzetes ideológiai normakontroll alá vetni - a riportrészlet segíthet ebben). Az ismerősen csengő keresztnévvel megáldott költőktől - a személyes, s ezért
irodalmilag irreleváns kapcsolatokon túl - talán a kisi szerep továbbvitelét is várja titkon a szakma... E számot az írásom elején tárgyalt gyakorlatok és kon-kur(r)ens válogatásokkal egybeolvasva26 az igen tisztelt maga árnyalhatja tovább saját kis virtuális térképét. Nem gondolom, hogy ki lehet/kellet volna térni a szakmai gyakorlat felemás,
ellentmondásos kritérium-rendszere és az olvasók irodalmiatlan elváráshorizontja elől;
s azt sem, hogy nekem kellene rendet vágnom a közvetítés burjánzónak semmiképpen
sem nevezhető rend-szertelenségében, mégis

[Láttatni és/vagy eltakarni. (Rendszerek és rendszerezők.)]
azt hiszem, senki sem gondolja komolyan, hogy bármely szövegválogatás képes
lehet egy adott irodalom rendszert a maga autentikusságában, és - mindenekelőtt zajló folyamatában láttatni. De a folyóirás intézménye az őt legitimálni hivatott szaktudomány által neki szánt rendszerbeli szerepet sem tölti be, hisz továbbra is hagyja
reflexió nélkül érvényesülni a 'kikülönülését' késleltető társadalmi/kulturális
megbízásokat. A fő kérdést jómagam abban látom, hogy képes-e a folyóirás a poétika felől ragadni meg a számára elsősorban etikaiként megjelenő, de közvetve ideológiai (rosszabb
esetben [napijpolitikai) témákat, vagy - a „nagy kérdéseket" az irodalom, illetve az esztétikum köntösébe bujtatva - igyekszik tovább folytatni a társadalmi berendezkedés és
-magatartás általa üdvösnek vélt formáiról és módjairól szóló vitát. De - ami talán még
ennél is fontosabb - az irodalom által kínált termékeket fogyasztók egyre apadóbb rétege is efféle - K. Sz. E. által elmarasztalt - szolgáltatásra, és szolgáltatókra vágyik 27 .
Őket azonban nem lehet/szerencsés leseperni a legitimáció már megidézett szakmai
mátrixával a színről. Ám a szakma számára nincs fenyegetőbb, mint a populáris és
a populista28 irodalom iránti fogyasztói igény réme. A gond persze nem azzal van, hogy
ezeket az elvárásokat nem képes kezelni, hanem hogy legitimációs arisztokratizmusa
nem is igazán kíván számolni a kuhni mátrix kiterjesztésével. Amit láttatni vél, az esetleg - látható formában - nem is létezik 29 , amit pedig mértékadónak gondolt bölcsességével takarni igyekszik, az - akarata ellenére - előtüremkedik a szövegek, a viták és
a válogatási elvek - csak megjelenítésükben és nem működésükben irodalmi - szövetei
alól. A szakma gyakorlata továbbra sincs tekintettel az őt védeni kísérlő szaktudomány
meglátásaira, s miközben avítt ideológiai ellentéteket ápol, aközben kurrens társadalmi
kihívásokat takar el.

(egybeolvasva) A folyóirás van annyira marketing-ellenes, hogy elbírja egy alkalmi bérszerkesztőtó'l a vetélytársak ezen elvtelen propagálását.
27 (szolgáltatókra vágyik) Vö. a K. SZ. E. idézett művében az egyetemi felvételik tapasztalatairól
írottakkal.
28 (populista) Itt inkább a nemzeti, semmint a szociális populizmustól való berzenkedéssel lehet
számolni.
29 (nem is létezik) Az irodalom én vagyok - mondhatná a posztstrukturalizmuson edződött, öntelt befogadó. Az irodalom rendszer pedig csak a képzeletem - (szellem)történetileg releváns szüleménye.
26

KRITIKA
Szöveg és ember
A S Z Ö V E G V I Z S G Á L A T S Z E G E D I ISKOLÁJA

István, Szeged polgármestere írt hozzá.
A megjelenést támogatta a regionális akadémiai bizottság, a városi önkormányzat
és a Szegedért Alapítvány. A lista kifejezi,
hogy a Juhász Gyula Tanárképző Főiskola
kiadványának megjelentetése közügy Szeged hivatalossága és a város szellemi intézményei számára is.
A jubiláns jelenleg is a tisztes képző
intézmény főigazgatója. Nyelvbúvárlóként
a magyarországi szövegtani kutatások egyik
tudományos iskoláját fejlesztette ki. Tudományos műhelyének nemzetközi rangja
van, eredményeit külföldön is számontartják.
Békési Imre élete egyszerű, egyenes
vonalú s teljes egészében az alkotó munka
köré szerveződik: a Tanár Úr oktat, kutat
és tudományszervező tevékenységet folyAbsztrakció és valóság
tat. Ez a pálya külsőségeiben talán esecímű összeállítás ilyen értelemben tette ménytelen, történéseiben bizonyára egyedi,
de kulcskategóriái, amelyekkel jellemezemlékezetessé.
A kötetet Rozgonyiné dr. Molnár hetjük, mégis közösségi érvényűek - kort,
Emma. szerkesztette, bevezetést dr. Szalay kultúrát, közéletet idéznek századunk második felének Magyarországán.
Az egyik kulcskategória - a szerző
szavaival - így hangzik:
A szellemi élet hagyományos műfaja
az évfordulós emlékkötet. Rendszerint
olyan ember tiszteletére bocsátanak közre
tanulmányokat pályatársak és tanítványok,
akiről már életében biztos, hogy jelet hagy
maga után. Munkásságával? Személyiségével? Mindkettővel? Embere válogatja.
Az ilyen összeállítás homályt oszlat,
érdemet tudatosít. Ha olyan szakember
körül alakul ki személyes aura, ha olyan
mester köré sereglenek tanítványok, akinek tevékenységi területe nem áll a közérdeklődés előterében, a jubileumi kötet
még becsesebb. Értékhirdetése adott esetben, például ha előítéleteket is cáfol, valóságos kultúrmisszió.
Békési Imre (1936) tanár úr 60. születésnapját most az

ABSZTRAKCIÓ ÉS VALÓSÁG

„Hátsó lépcsőkön
fel a tudomány szintjeire."

A másik: európaiság a regionalizmusban.
S a harmadik: a tudás mint a gyakorlat
teóriája. És egy kulcsszó, egy név, elgondolkodtató párhuzam e kulcskategóriákkal körvonalazható életminőséghez: Móra
Ferenc.
Bt'ftnilmir
kluüucse

JGYTF Kiadó
Szeged, 1996

406 oldal

tiszatáj
Békési Imre sem ős-szegedi. Kalocsáról került az Alföld déli fővárosába. Apja
szintén kisiparos volt, nem szűcs, mint
Móráé, hanem kötélverő. Jóllehet korán
meghalt, továbbadta fiának a kézművesség
világlátását, mestersége erkölcsét, pontosságát, családja munkába vetett hitét.
Több jel vall erre. Nem gyengéd
tisztelgés-e az apa előtt, hogy a fiú doktori
értekezésének (1964) témája a kalocsai kötelesek szaknyelve? Nem a kibocsátó környezet iránti hűség-e, hogy szakmai inspirációt ehhez a tárgyválasztáshoz az alföldi
népéletnek annyira elkötelezett Bálint Sándortól merített? Nem a hűség élményének
erejét bizonyítja-e, hogy a disszertációban
már megfogalmazott teljesség-igényéhez
sok-sok év után (1993-ban) Békési Imre
hozzáfűzte: aki a népből jön - Bartókból,
Kodályból, Illyésből rak össze elfogadható
teljességet? És vajon nem a família erkölcsi
boltozatát tágítja-e egyetemessé már főigazgatóként egy beszélgetésben (1992), melynek menetében egy lélegzetre mondja ki
a szelídség, a megértés, az anyanyelv iránti
szerelmének igéit és a megújító kíváncsiság
szakmai imperatívuszát?
Persze mint minden, az erkölcs is
csak a teljesítmény összefüggésében, eredményektől hitelesítve emelkedhet jelentőssé. Békési Imre felnőttségének első évtizede a folyamatos tanításé. Diplomákat
szerzett, miközben előbb tanító, majd általános iskolai tanár volt, később kollégiumban helyezkedett el nevelőtanárként,
de dolgozott mint óraadó egy gimnáziumban is. 1963-ban került a tanárképző nyelvészeti tanszékére, ahonnan 1970 és 1980
között át-átjárt tanítani az egyetemre.
A tanárképzőn végigjárta a szakmai
garádicsokat a tanársegédi beosztástól a tanszékvezetőségig (1984) és az intézményvezetésig (1987-1990, 1995-). Másokkal együtt
ő is a képzés sarkalatos részének tekintette
és tekinti a pedagógusok szakmai továbbképzését. Nyelvészeti témákban egy évtizede szervez és tart előadás- és konzultá-

ciós sorozatokat határon inneni és túli magyar pedagógusoknak Szegeden, Pozsonyban, Kassán, Ungváron és Kolozsvárt.
Az ünnepeltnek szerteágazó nyelvfilozófiai, általános nyelvészeti, nyelvpedagógiai és felsőoktatás-pedagógiai munkássága van. (Erről a kívülállónak is fogalmat
ad a kötet függelékében olvasható Békésibibliográfia, amelyet Gulyás Zsuzsanna állított össze.)
Harmincegy év: a tudományos fokozatok három disszertációja, három önálló kötet, több mint ötven - tanulmánykötetekben, főként egyetemi-főiskolai Actákban - publikált értekezés, húsznál több
- főként szövegnyelvészeti - kiadvány szerkesztése, mindez együttvéve alkotja a
140 tételből álló szakmai oeuvre

gerincét. A bibliográfia elárulja azt is,
mennyire nehezen vesz tudomást a szakmán kívüli nyilvánosság a tudós személyéről és szaktevékenységéről, ha az a nyelvészetnek első megközelítésben ezoterikus
ágát műveli. A három - együttvéve iskolateremtő minőségű - kötet közül csak az
egyikről tett említést a szakfolyóiratok
körén kívüli sajtó Szegeden, Budapesten és
Újvidéken. A lapok nagyobb érdeklődését
Békési Imre kizárólag mint intézményvezető keltette föl, s ez az érdeklődés is csak
Szegedre korlátozódott.
Az érdem és ismertség aránytalanságának természetesen fő oka az, hogy Békési tanár úr szövegnyelvészetet művel,
bár azt a lokálpatriotizmus szemszögéből
is izgalmasan teszi. Itt a helye rámutatni
ennek az életműnek egyik vonzó sajátosságára: hogy az alkotó elfogadta Szeged intellektuális hagyományait, belehelyezkedett s tovább is fejlesztette. Láttuk, kinél
doktorált, s mindannyian tudjuk, milyen
indíttatást nyertek Bálint Sándortól tanítványai. Meghatározó következményekkel
járt, hogy Békési Imre szövegtani kutatásait Deme László ösztönzésére és támogatá-

1997. július
sával kezdte meg. A mégoly száraz bibliográfia is jelzi, hogy a fiatal kutató fogékony volt tanszékének innovatív szellemi
légkörére, máskülönben írásaiban nemigen
méltatta volna közvetlen nyelvésztársait:
Benkő Lászlót, Inczefi Gézát, R. Molnár
Emmát, Török Gábort és azt az egykori
tanársegéd-társat, Zsolnai Józsefet, akivel
szellemi kapcsolata a közösen írt korai tanulmányoktól kezdve a mai napig sem
szűnt meg.
Békési Imre közös gyökerű szellemi
műhelyt alakított ki - a vele rokon felfogású, de részben eltérő tevékenységi körű
- másik nyelvészprofesszorral, Petőfi S. Jánossal. Szemiotikai szövegtan című közösen szerkesztett periodikájuk nyolc kötete
a magyar szövegkutató műhelyek egyik
legfontosabb, ha ugyan nem a legfőbb
publikációs szócsöve. A kiadvány, amely
eddig 115, főleg magyar szövegtani szakmunkát ismertetett, arra is bizonyíték,
hogy e tudományterület művelése Magyarországon - nevezetesen Szegeden - európai
színvonalon áll.
Még mielőtt a szövegnyelvészet (szövegtan) külföldön egységes tudományággá
forrta volna ki magát, a magyar nyelvészetben Deme László funkcionális mondatfelfogása alapján nagyszabású empirikus szövegkutatás indult meg. Deme professzor a közigazgatási szövegtípust elemezte. Békési Imre viszont 4800 két-ötmondatos újsághír 13.400 mondatának tartalmi-logikai kapcsolódásait. Ez a reprezentatív elemzés lett kandidátusi értekezésének alapja (1976). A disszertáció
Szövegszerkezeti alapvizsgálatok

címmel 1982-ben jelent meg. Az elemzés
során a szerző arra a következtetésre jutott, hogy a közéleti témák a higgadt kapcsolatos viszonyt igényelik, a rendőrségi és
baleseti hírek természete ellenben a következő, magyarázó és ellentétes viszonyfajták mozgalmasságát vonzza.

Későbbi munkásságában előtérbe került a szövegvizsgálatok funkcionális szemlélete. A szövegfelépítés szemléleti megközelítése túllépett a formális szabályok fölfedezésén és leírásán. Békési Imre, mint
akkortájt meg is fogalmazta, a gondolatot
mint tartalmat, emellett a gondolatkifejezést mint kommunikációs szándékú megoldást vizsgálja. A második monográfia,
A gondolkodás grammatikája, alcíme szerint A szövegfelépítés tartalmi-gondolati szabályrendszere (1986) már ezt a felfogást képviseli. Ebben a munkában a szerző megállapítja, hogy a
tartalmi-logikai kapcsolódások

nemcsak bizonyos összetett szavakban,
mondatrészekben mint szerkezettagokban
és a tagmondatokban játszanak szerepet,
hanem a mondategészek felett álló szöveg
szintjén is. Ott válnak domináns kapcsolatformává.
A mondat és bekezdés közé eső szövegegység, mutat rá Békési Imre, önálló
konstrukciós forma, amelynek különböző
típusai vannak. E mondatok feletti egység
a hárommondatos szövegnél kezdődik.
Már három mondat szerkezete is legalább
két tartalmi-logikai viszonyfajta (ellentétesség, okozatiság) tömbjének hierarchikus
viszonyát ötvözi egységbe. A szerző 1986os művében 11 konstrukciótípust állít fel.
Az érvelés szerkezeti változatainak elemzése során ilyenféle konstrukciótípusokhoz jutott el a tartalmi-logikai viszonyfajták tömbjeinek cseréjével: A de (B mert
C); A de (C tehát B); (B mert C) de A.
Ezekben a logikai jelölésekben az A, a B és
a C - természetesen egy-egy mondatot
(mondategészt) jelöl.
Békési Imre vizsgálódásainak harmadik szakaszában megkísérelt a különböző
jellegű - szépirodalmi/köznyelvi; lírai/
prózai/drámai - szövegekre értelmezési
modellt kidolgozni. Mint akadémiai doktori értekezésének (1991) címe - az Ellentétes szerkezetek
szemantikai-pragmatikai

tiszatáj
interpretációs modellje - ki is mondja, a nyelvi rendszer elemei. Egy szöveg nem
hordozza a jelentést, azt az értelmező rena vizsgálódások fókuszában továbbra is
deli hozzá. A szöveg anyagi (grafikai, pélaz ellentétes mondatok érvelési struktúrája
dául kinyomtatott) formájában csupán éráll. (Az értekezés monografikus változata ték- és jelentéslehetőségek halmaza, amely
- a Jelentésszerkezetek interpretációs meg- a befogadóban teljesedik ki.
A szövegfajták eltérő érték- és jelenközelítése - 1993-ban jelent meg.)
Jelentős szövegnyelvészeti felismerés, téslehetőséggel rendelkeznek. Egy matehogy - mint olvashatjuk - az ilyen mo- matikai szöveg mint a zárt mű tiszta példellt mondattani síkon nem lehet kielégítő dája mindazt tartalmazza, ami a megértésmódon megalkotni, mert már a mondat- hez szükséges. Ehhez képest a köznapi
szint fölötti legkisebb szerkezeti egység szöveg már többet és mást is elárulhat,
(A és B és C valamilyen összekapcsolódása) mint amit megfogalmazója tart. Az irois jelentéstani természetű. A szövegegység dalmi szöveg még nyitottabb, mint a közszemantikai természetét mindig a textus napi - de a nyitottság maximumát a művémegfigyelhető, leolvasható - szakszóval: szi kommunikáció legbonyolultabb forexplicit - jegyeinek alapján írhatjuk le. mája: a líra testesíti meg.
Minél nyitottabb egy mű, annál inMár az explicit jegyekből is a szövegfelépítésnek több domináns szabályrendszere kább szükség van a jelentés kiteljesítéséhez
vezethető le - kortól, műfajtóí, témától, az olvasó/hallgató/néző valóságtapasztalaszerzőtől, vagyis a konkrét szöveg nyelvi taira. A fogalmi értelmezés és a befogadó
és társadalmi vonásaitól függően. E szabály- által hozzátett jelentéstulajdonítás együtt
rendszerekben funkcionális szerepben teszi ki a globális jelentést. A szépirodalmi
a grammatikai kapcsolatok mellett számba szövegben a jelek és jelentéskapcsolatok
jön még a kihagyás, a csend, az asszociá- olyan összetett összefüggésrendszere áll
ció, a ritmus is. (A jubileumi kötetben Szi- rendelkezésre a globális jelentés megalkokoráné Kovács Eszter foglalkozik e problé- tására, hogy a befogadó számára az ilyen
nyitott mű nem fogalmi újraalkotás, hamával.)
Az ilyen explikált leíráson túl még nem „élményszerűen konstituált esztétikai
ott van a szöveg pragmatikai - talán így is tárgy". ^
Békési Imre munkásságának időben
mondhatnánk: társadalomértési - síkja.
A szöveghez, hogy vele a közlő beléphes- nagyobb részét az jellemezte, hogy
sen a kommunikációs folyamatba - parta globális jelentéseket az explicit
ner kell, s a partner részéről olyan érteljelentésekből alkotta meg.
mezés, amely a befogadó elvárásait, nyelvi
és nyelven kívüli kultúráját is mozgósítva Láttuk, hogy a logikai mellérendelés nyelvi
vezet nagyjából olyan következtetésekre, reprezentációjának típusait vette e célból
mint amilyeneket a szövegalkotó mondani szemügyre. Az volt a véleménye, hogy
akart.
minden ki nem tett, de kitehető kötőszó
Hogyan lehet átjárást biztosítani a szö- egy-egy kis ablak a ki nem fejtett (implicit)
veg explicit és implicit síkja között? Erről tartalomra.
a Békési-tanítvány Szikoráné Kovács EszBékési Imre harmadik korszakának
ter gondolatmenetét idézném (vö. Abszt- éppen az a tudományos mondanivalója,
rakció és valóság): A Deme-Török-Bé- hogy - Petőfi S. Jánossal egyetértve kési-féle szövegnyelvészet eredeti látás- a szemiotikai elemzésben növekvő fontosmódja is már abból indult ki - írja - , hogy ságot tulajdonít a globális jelentés implicit
a szövegek a nyelvhasználat, nem pedig összetevőinek.

1997. július
Mindebben nem maga a téma: a
nyelvi formák és emberi tartalmak kapcsolata, a nyelvi érintkezés folyamatának társas jellege, a nyelvhasználat társadalmi
és/vagy kulturális meghatározottságai - az
újdonság, hanem a megközelítési irány és
mód. E vizsgálati területen eredetinek
lenni, s még inkább: önálló szövegnyelvészeti iskola magaslatára eljutni Békési Imre
azért tudott, mert ő is fölfedezte egy korábban kevésbé értékelt gondolat termékenységét. Hogy
a szöveg elemi jelentésszerkezeti
modellje felől

(is) érdemes megközelíteni a kulturális meghatározottságú kifejtett és ki nem fejtett
jelentéstartalmakat.
A „megközelítés" szót alkalmazva
e szövegnyelvészeti irányzatra - legalább
két jelentésárnyalatra kell gondolnunk. Az
egyik: a tudós a nyelv filozófiai természetének jegyeit egy kissé 'becserkészi', akár
a vadász a vadat. Óvatosan lopakodik feléje,
nem szeretné idő előtt fölverni. Erre azért
kényszerül, mert a nyelvkutatás mai szintjén szembetalálja magát a természetfilozófia század eleji nagy problémájával: hogyan lehet leírni a megfigyelés tárgyát, ha
azt a megfigyelés ténye már módosítja.
Békési Imre mint nyelvfilozófus
nagyon hasonló problémákkal néz ma
szembe, mint néztek azok a fizikusok,
akik a világmindenséget, másfelől az atomi
és szubatomi szintű fizikai világot írták le
újra és újra. Mit csinál ő valójában? A 'becserkészés', azaz a mind magasabb szintű
általánosítások kidolgozási folyamata fáradságos aprómunkán nyugszik. A „megközelítés" másik jelentésárnyalata: a 'nyomolvasás' pontosan ezért szükséges és helyénvaló itt. Az átfogó szövegelmélet kidolgozása az empirikus szövegkutatás folyamatában megy végbe. Kissé úgy és
a megismerésnek azon a fokán, amelyen
a nagy pozitivista korszak forrásfeltáró történészei tartottak a múlt század második

felében a régi korok rekonstrukciója közben. Nagyjából hasonló feladatok megoldásán fáradoznak most azok a régészek,
szociálantropológusok, akik végső céljuknak az emberi életmód történeti alakváltozatainak rekonstruálását tekintik.
Békési Imre a szövegtípus-kutatástól
el akar jutni a stílustípusok kutatásáig.
Emögött földereng annak lehetősége, hogy
idővel meg lehet alkotni a magyarnyelvűség általános szövegtanát. De meg lehet-e
valóban alkotni? A lehetőséget a bizonyosságtól a kétség választja el. Békési Imre
a nyelvfilozófia síkján olyan összetett problémákba ütközött, mint a következők:
Hová tartozik a szöveg, a langue-hoz vagy
a parole-hoz? esetleg mennyire és miben
az egyikhez és a másikhoz? Megragadható-e a szöveg a nyelvi rendszer részeként, avagy csak a kommunikáció egységében szemlélhető és értelmezhető? Eljuthatunk-e egyszer a magyar nyelvre érvényes
átfogó szövegtipológiához, vagy sem?
Az igenlő válasz azon az előfeltevésen nyugszik, hogy a textust nyelvi terminusok segítségével rendszerszerűen tudjuk
leírni. De lehet az is, hogy a szöveg nagyrészt spontán nyelvi formák együttese.
Ebben az esetben az általános szövegelmélet helyett különböző szövegek különböző megközelítésére kell értelmezéseket,
feltárási szabályszerűségeket találni. Erről
a Békési-iskola nem foglal állást egyértelműen. Ellenkezőleg, az Absztrakció és valóság több szerzője kétli, hogy végső válasz egyáltalán lehetséges volna. Szikoráné
Kovács Eszter szerint: „A szöveg megközelítésének bármely módját követjük, bizonyos az, hogy az interpretációs szabályrendszer nem általánosítható. Bizonyos
továbbá az is, hogy a költői (művészi) szövegek terjedelmüktől függetlenül kimeríthetetlenek, akár formájuk, akár tartalmuk
felől közelítünk hozzájuk." P. Eőry Vilma
tudományág-elméleti fejtegetéseiben, a kétely vagy bizonyosság kérdésében így fogalmaz: „A szöveg mint jelenség össze-

tiszatáj
tettsége valószínűsíti, hogy teljesen egyértelmű válasz" a rendszerszerű nyelvi kritériumok versus spontán nyelvi formák
„kérdésére sohasem születhetik. De a jelenség összetett volta azt is megengedi, sőt
megkívánja, hogy több különböző oldalról lehessen hozzá közelíteni"
Tehát aligha válasz, annál inkább egy
megközelítés a többi között. Tehát nem
annyira a végcél, hanem az oda vezető út
és a részmegfigyelések. Ilyen értelemben
kereshetünk és találhatunk eredményt, értéket általában a szövegnyelvészetben, közelebbről a Békési-iskola munkálataiban.
Ezek a józanul relativizáló észrevételek a tanítványi kör részéről fölértékelik
az empirikus szövegkutatást. Kiemelik: az
arasznyi eredmény is fontos, s ezeket megismerési folyamattá összekapcsolni önmagában is igazi siker. Ilyen nézőpontból
érthetjük meg, miért tartja a pályatárs,
Máté Jakab Békési Imre akadémiai doktori
értekezésének szellemi ívét a mikrofeltárástól a mezoszintű összegezésig nagy teljesítménynek a legújabb magyar tudományosság számára. Saját szavaival: „A szerző az értekezés koncepciójának középpontjába a DE kötőszó környezetstruktúráját állítja, és e köré a felfogás köré építi
fel minden egyes megállapítását és tételét.
Ezt egy jelentésszerkezeti modell létrehozásában véli megvalósíthatónak, és ebben
a modellben vizsgálja a 'de' utáni szillogizmus feltételeit, a jelentés performatívmodális propozícióit, a főbb konstrukciótípusokat, különösen az oppozicionális jellegűeket (de ... mert, de hiszen, de hát,
mert bár stb. stb.). Végül a szemantikaipragmatikai modell alkalmazási lehetőségeit veszi szemügyre: az összehasonlító
szövegvizsgálat és az interpretációs modell
szövegstilisztikai lehetőségén kívül elemzi
a különböző típusú ellentétek (szembeállító, kizáró ellentét) szövegszervező szerepét is."
A megszövegezés nehézkes. Tükrözi,
hogy e vizsgálati irány még tevékenységé-

nek első szakaszában tart: tudósnak az alkotásban, referálónak az ismertetésben
meg kell küzdenie a megfelelő szavakért.
A fogalmi háló nagyjában-egészében már
rendelkezésre áll, de kissé csiszolatlan még
s nem elég közérthető.
Mások mellett Máté Jakab is kifejezi
ismeretelméleti fenntartásait: Békési Imre
a megoldást a jelentésszerkezeti modell kidolgozásában nem megtalálja, hanem csak
„megvalósíthatónak véli".
Petőfi S. János más megközelítésből
ugyancsak azt hangsúlyozza, hogy Békési
Imre vizsgálódásai úttörő jellegűek, azonban egy nyelvi-gondolkodási tartomány
feltárásának csak kezdetét jelentik. Rámutat, az elemi jelentésszerkezetek - „szószerkezetsorok" - tömbösödésének elemzése „nemcsak önmagában értékes nyelvészeti és kommunikáció-filozófiai tevékenység, hanem elsőrangú szövegtani laboratóriumi munka is". Ennek megállapítása után hosszan sorolja,
milyen további kutatási feladatok
vannak még hátra

a /de/hát/-típusú jelentésszerkezetek - Békési Imre által elvégzett - feltárását követően.
P. Eőry Vilma ismét más megközelítésben mutat rá, hogy Békési Imre nagyszabású feltáró tevékenysége e tudományterület analízisében a kezdeti szakaszt reprezentálja. Kiemeli: a Tanár Úr szövegtipológiai kutatásaiban azzal állít akadályt
maga elé, hogy nem tesz különbséget az
irodalmi és köznyelvi mintaszövegek között. S miután az irodalmi műalkotást más
tényezők is szervezik, mint a nem esztétikai szövegeket, tanulmányaiból nem derül
ki egyértelműen, mit tekint stilisztikai sajátosságnak, és mit nem.
A legigényesebb önbírálat és elemző
szigor sem homályosíthatja el, hogy a szövegnyelvészet elméletének részleges kidolgozottsága egyáltalán nem akadályozta

1997. július
meg a kutatókat abban, hogy empirikus
feltárásaik termékeny új felismerésekhez
ne vezessenek a gyakorlatban.
Idézzük fel ezzel kapcsolatban Békési
Imre egyik példáját. (Megtalálható „Az elveszett teljesség" című kötetben, melyet
Tóth László szerkesztett 1994-ben Zsolnai
József pedagógia-professzor 60. születésnapja
alkalmából.) A példa arra vonatkozik,
hogyan függ össze szövegnyelvészet
és nyelvi pedagógia.

Tudni érdemes, hogy Békési Imre befolyást gyakorolt a Zsolnai-féle nyelvi, irodalmi és kommunikációs program kialakulására a két kutató szegedi együttműködésének éveiben.
Békési Imre kis dolgozata óvodásoktól néhány meglepően kiérlelt nyelvi kijelentést idéz. A kicsinyek egy-egy valóságos élményt komplex nyelvi alakzatban
fejeztek ki: egy logikai-tartalmi ellentétet
magába záró szövegegységgel („Leköpött
a Gergő, mert el akarta lökni Glóriát, de én
nem engedtem" - négyéves gyerek mondata.) E példákkal a szövegnyelvész a korai nyelvi komplexitás megléte mellett érvel - Piaget és Galperin ismert interiorizációs elméletével szemben. Ha viszont már
az óvodás eljut ilyen szintaktikai szintre,
akkor érdemes és szükséges a nyelvtanításnak új, kommunikációs formáit kidolgozni.
Békési Imre és Zsolnai József a maguk tapasztalatainak fonalán jutottak
ugyanarra a következtetésre: a nyelvi valóságértelmezésben, a fiatalok nyelvi valóság-megismerésének irányításában szemléletváltásra, új paradigmára van szükség,
hogy a párhuzamosság és egymásra hatás a
két tudományterület között változatlanul
időszerű és gyümölcsöző, azt a jubileumi
tanulmánykötetben öt szerző igazolja:
Forgács Tamás, Honffy Pál, Nagy ]. József,
Szende Aladár és Zsolnai József

89

11

lóság vezeti be az olvasót, a kultúra kevéssé ismert, de fontos és távlatos része.
Az összeállításnak már szerkesztési
elvei is érdekesek. (Ebben R. Molnár Emma
oldalán a két másik szerkesztőnek - Galgóczi Lászlónak és Nagy L. Jánosnak - is szerepe volt.) Az természetes, hogy a jubileumi
tisztelgésnek a szerzői gárda összetétele
önmagában nyomatékot ad. A tágan vett
nyelvészeti tudománycsoport számos olyan
képviselője is írt tanulmányt, akinek neve
és munkássága a nagyközönség előtt sem
ismeretlen: (a már említett szerzőkön kívül) Balázs Géza, Bánréti Zoltán, Hangay
Zoltán, Szathmári István, Szende Tamás,
Tolcsvai Nagy Gábor, Wacha Imre és Zsillé
János.
Az már nem szokványos, hogy az
összeállítás szakít a műfaj egyik kimondatlan, de gyakran alkalmazott szabályával:
az ünnepeltet csak dicsérni illik. A szerzőknek egyébként is csak kisebb hányada
foglalkozik Békési Imre munkásságával.
Ők sem annyira méltatják, mint inkább
a megfelelő helyen utalnak rá, mit is jelent
a jubiláns életműve a szövegnyelvészet kollektív erőfeszítéseiben. A megfelelő hely
és terjedelem néha csak fél mondat az értekezésben, néha csak lábjegyzet.
Az Absztrakció és valóság legteljesebben abban meggyőző, hogy rávilágít:
a szövegnyelvészetnek
hányféle alkalmazási területe van.

Egyenként több dolgozat foglalkozik folklórnyelvészettel, nyelvtörténettel (egyházi
és világi nyelvemlékek kapcsán), általános
nyelvelmélettel, fordításelmélettel, iskolai
műelemzéssel, gyermeknyelvi sajátosságokkal, irodalmi szövegek szövegtani vizsgálatával és szociolingvisztikával. Egy-egy
tanulmány jut a média közlési stratégiájának, illetve a szövegtévesztés neurolingvisztikai magyarázatának is.
A tematikus sokféleség és a feldolgoEl kell ismernünk, hogy az a szel- zás egészen különböző absztrakciós szintje
lemi világ, amelybe az Absztrakció és va- arra csábít, hogy a 46 dolgozat között mű-

tiszatáj
velődési kalandozásba fogjon. Valószínűleg az efféle szellemi barangolást minden
olyan olvasó élvezni fogja, aki kevésbé
vonzódik a nyelvészet legezoterikusabb
ismerettartományaihoz.
Mire bukkanhatunk kalandozásunk során?

A lehetőségekre három példát idéznék.
Szabó József áttekintést nyújtott, hogyan terjedt el a magyar nyelvközösségben az ö-zés.
Tanulmányából megismerhetjük azt is, hogyan függ össze egyes ö-ző nyelvi szigetek
kialakulása a kora-középkori lakosság-áttelepítésekkel. Török Gábor bibliai textus példáján mutatta be, hogyan fordíthatnak jól és
kevésbé jól szövegegység szintű gondolatmeneteket. Dolgozata arra is rávilágít, milyen hasonlóságokat mutat a viccek szövegmódosítása és a Biblia-fordító és -magyarázó
tevékenység. Péter Mihály azt boncolgatja,
miért élő ma is az Anyegin-strófa mint szövegmodell, olyannyira, hogy egy indiai demográfus 1985-ben New Yorkban Anyeginstrófában írt meg egy verses regényt a kaliforniai yuppie-társadalom életformájáról.
Kellemes a szellemi ínyenckedés és
tanulságos megismerkedni a modern nyelvészet szakmai felfogásával. Legmélyebben
azonban az érintheti meg az olvasót, hogy
az Absztrakció és valóság
módosítja kissé nemzeti önismeretünket is.

Néhány önértékelő beidegzésünk bizonyul hamis előítéletnek. Elsőként említhetjük azt a tudományfeudalista nézetet,
mely szerint valamire való akadémiai életmű főiskolán nem születhet. Ezzel rokon
tétel, amelynek gyökere a települések
presztízsének hierarchikus megítélésébe
nyúlik le, hogy a regionális - értsük: nem
fővárosi - teljesítmény pusztán keletkezési
helye miatt eleve provinciális. A kötet az
ellen a séma ellen is szolgáltat érveket,
amely szerint az igényes elméletiség szemben áll az adott szakterület praxisirányultságú alkalmazott tudományosságával.

Az első beidegzéstől alighanem Békési Imre is szenvedett. Életrajzában, amikor említette, hogy a „hátsó lépcsőn" jutott be a tudományba, hozzátette, annak
csak alsó szintjeire jutott fel. A kötet e vélekedést meggyőzően cáfolja. Ez az életmű
nem csupán a határon kívüli magyar egyetemi centrumok révén nemzetközi kisugárzású, hanem azért is, mert Békési Imre
szövegnyelvészeti felfogására kutatótársai
a moszkvai Lomonoszov Egyetemen is,
a berlini Humboldt Egyetemen is kíváncsiak voltak.
A vidék mint a provincializmus szellemi talaja? Egy olyan országban, ahol
Torda, Ónod, Debrecen (kétszer is) nagypolitikát; Vizsoly, Sárvár, Pápa, Patak, Bányácska/Széphalom évszázadokra kihatóan
kultúrát formált? A költő szép gondolata
szerint Rácegrespusztáról Rácegrespusztára
a legrövidebb út Párizson át vezet.
Békési Imre is ott volt európai, ahol
éppen tartózkodott. S ezzel Szegeden
nincs egyedül. Rajta kívül a nyelvészetben
éppen a világot járt Petőfi S. János a másik
szakmai iskolateremtő. De létezik úgynevezett szegedi iskola Nagy József révén
a pedagógiában, Róna-Tas A ndrás jóvoltából
a magyar őstörténetben és a vele kapcsolatos Kelet-kutatásban. Kristó Gyula körül
képződött medievista történészműhely
nevét éppen most ízlelgeti a nagyközönség. Mindehhez a recenzens jóérzéssel teheti hozzá, a felsorolás távolról sem teljes.
S mit mondjon az ember az elmélet
és gyakorlat állítólagos antagonizmusáról
éppen ennek a kötetnek s éppen a szegedi
szövegnyelvész-iskola teljesítményének ismeretében? A szerzőknek legalább egyharmada Békési-tanítvány.
Közös szellemi törzs
messzire nyúló ágai valamennyien.

Egyikük - Vass László - tervezetet készített olyan szemiotikai szövegnyelvészet
kidolgozására, amely teljes egészében textológiai megalapozottságú. Egy másik ta-

»11

1997. július
nítvány - Cs. Nagy Lajos - a rimaszombati
járásban (Szlovákia) felső Medvesalja falvaiban végzett nyelvi gyűjtést. Begyűjtötte
például, hogy hol és miért nevezik a krumplisnudlit begyerőnek, illetve istenmonyókájának.
Ég és föld a két szakember érdeklődése, igaz? Pedig ugyanannak a tudósnak
textológiai szemináriumára jártak. De ég
és föld választja-e el a két szakember
nyelvi alapészjárását is? Vass László hihetetlenül elvont stílusban műveli a nyelvfilozófiát, értekezésében mégis teljes természetességgel tölt be funkciót egy szép és
közvetlen Utassy-vers. Cs. Nagy Lajos szókészlet-gyűjtési beszámolójában minden át-

tetszően világos, de emellett tanulmányában benne van a regionális szókészleti
vizsgálatok releváns szakirodalma.
Az Absztrakció és valóság - négyszáz oldal. Értekező prózája olvasmánynak nem is könnyű. De elbűvölő, ahogy ihletőjéhez méltón - rácsodálkozik a nyelvi világra és vallatóra fogja közvetítésével
a sokarcú valóságot. Nem hagyja éhen sem
a szívet, sem az értelmet. Teljes élményt
ad, ahogy a szerzőknek - tanítványoknak
és pályatársaknak - életével és tevékenységével adott teljes élményt a jubiláns:
Békési Imre tanár úr.
ÉCíotxíteüx

Cfúséet

A modcrnitás antinómiái
LENGYEL ANDRÁS J Ó Z S E F

Lengyel András munkásságát régóta
ismerem, gyakran szerepeltünk együtt, mint
először a Költőnk és korunk című, az Országos Pedagógiai Intézet gondozásában megjelent kötetben, később az akadémiai JÓ-

L E N G Y E L ANDRÁS

A
modernitás
antinómiái
József Attila-tanul mlnyok

TBWrtTT
KÖNYVÉK
Kiiilvpra IY*>

ATTILA-TANULMÁNYAIRÓL

zsef Attila-konferencián, a Petőfi Irodalmi
Múzeum több előadói szimpóziumán (József Attiláról, Nagy Lászlóról, Pilinszky
Jánosról). Nem egyszer volt meghívott előadója a szegedi egyetem általam vezetett
Modern Magyar Irodalmi Tanszékének.
Tudósi habitusát is ismerem és elismerem: mindig bátor, kezdeményező kutató volt, akinek volt „mersze" például egy
alkalommal (1. a József Attila útjain 1980.
című kötetet!) nem tenni mást, mint nem
csak tudatosítani, hogy József Attila bírálatot írt Brichta Cézár verseskötetéről (ezt
bárki, aki a kritikai kiadást kézbe vette,
tudhatta), de - s ez önmagában is lecke volt
az akkori - és mindenkori - magyar irodalomtörténet-írásnak - el is olvasni a költő
bírálatát és észrevenni, sőt leírni, hogy JóT e k i n t e t Könyvek
Budapest, 1996
2 7 2 oldal

tiszatáj
zsef Attila A Dunánál című versének alapötletét és motívumait minden bizonnyal az
általa recenzált Brichta Cézár Az én őseim
című verséből vette. S tette Lengyel András
mindezt úgy, hogy a legkevésbé sem kisebbítette József Attila költői érdemeit, sőt azt
mutatta be, hogyan született a kezén a
„nyersanyagból" igazi nagy gondolati költemény.
Lengyel András kutatói habitusa nem
változott, legföljebb csak az mondható el,
hogy a filológus mellett sokkal erőteljesebbé vált benne a gondolkodástörténetre
odafigyelő, munkája egészét ennek jegyében és szellemében megalkotó egyéniség.
Bár a hasonlatok mindig sántítanak, úgy
érzem és ítélem meg, hogy a József Attilakutatók közül a filológus Szabolcsi Miklósra és Tasi Józsefre, a mentalitástörténész
Tverdota Györgyre, az eszmetörténész
Agárdi Péterre emlékeztet leginkább, mégpedig úgy, hogy
előszeretettel hivatkozik a pszichológia
és pszichiátria

eszközeit is használó Beney Zsuzsára és
Szőke Györgyre (nem véletlen, hogy a tanulmányok irodalomjegyzékében az említettek neve szerepel a legtöbbször). A magáról az irodalmi műről mint önálló poétikai léttel és szemlélettel rendelkező jelenségről értekező kutatókra nem vagy alig
hivatkozik (kivételt talán csak Szabolcsi
Miklós, Tamás Attila és helyenként Németh G. Béla jelent, azonban ők is inkább
akkor kapnak szerepet, ha az adott korszak: a két háború közötti magyar irodalom történetére vonatkozó vagy határozottan ideológiatörténeti megjegyzést tesznek,
netán intertextualitásban gondolkodnak).
Mottót könyvhöz többnyire úgy szokás választani, hogy az magára a kötetegészre legyen jellemző, metaforikusán adja
meg annak tárgyát vagy utaljon ránk: szerzőkre, ebben az esetben vállalva a személyességet is. Nos, Lengyel András lehetővé
teszi olvasójának mindkét interpretációt

(aki nem ismeri a szerzőt, az első variáció
értelmezői helyzetébe lép, aki közelebbről
ismeri, talán a második, a személyesebb
meggondolások alapján próbál olvasni. József Attila Kiáltozás című versének következő részletét adta meg könyve mottójául:
„Mint fatutaj a folyamon, / mint méla tót
a tutajon, / száll alá emberi fajom / némán
a szenvedéstől - / de én sírok, kiáltozom: /
szeress: ne legyek rossz nagyon - / félek
a büntetéstől."
Lengyel András rövid magyarázó előszót is illeszt könyve elé, amelyben indokolja, miért döntött a tanulmánykötet
mellett: egyrészt így együtt többet mondanak e kétéves erőfeszítés eredményeként
született írások, mint önmagukban, másrészt pusztán retorikus eszközökkel nem
kívánta „monográfiává" fölstilizálni a tanulmányfüzért, „ahogy ez - jegyzi meg manapság olykor megesik". Igazat kell adnunk a műfajkörülírást megfogalmazó résznek, amely szerint a tudományos megismerés kényszerű kitérőit nyomonkövetni
valóban csak a tanulmány képes. Megjegyzem: ugyanakkor Lengyel András dolgozatai az én olvasatomban alkalmasak (lehetnének) arra, hogy értekezéssé álljanak
össze, mindennemű „fölstilizálás" nélkül,
ugyanis bennük és mögöttük
egységes nézőpont, koherens szemlélet

munkál, amely - ha megszüntetné az ismétlések-ismétlődések (egyébként ilyen
módon szükségszerű) voltát - lehetővé
tenné, hogy írásai szinte adhassák magukat
egy ilyen típusú valóban nagyobb horderejű munka megszületéséhez. A szerzőt a
bevezető szerint az érdekli, mi mondható el
József Attiláról, ha gondolkodására, intellektuális pozíciója alakulására figyelünk,
azaz a gondolkodástörténet nézőpontja vezérli, amely nem teljesen egyezik meg az
irodalomtudomány semelyik irányával, de
- és ez fontos - többet is közülük szolgál(hat). Magyarázatul a következőket teszi hozzá Lengyel András: „A gondolko-

1997. július
dástörténet eredményei ugyanis természetes bázisát adják a speciálisan irodalmi
megközelítésnek, hiszen az irodalmi alkotómunka (s eredménye, az irodalmi mű)
csak egyik megnyilvánulása mindannak,
ami az emberi gondolkodásban megképződik. (Ettől csak mesterségesen vonatkoztathatunk el.) Az irodalmi mű ebből a tágabb, egyenetlenebb, olykor amorfabb,
vagy éppen ellenkezőleg, merevebb tudati
folyamatból válik ki s veszi föl a csak rá jellemző speciális vonásokat. S ez az összefüggés - minden, mégoly divatos tudományos áramlatok ellenében is állítható - önkorlátozás nélkül nem hagyható figyelmen
kívül. Ha az irodalomtudomány lemond a
gondolkodástörténeti megközelítés eredményeiről, önmagát zárja gettóba, s önmaga értelmezési lehetőségeit csökkenti."
Tegyem hozzá, Lengyel András értelmezői
stratégiáját el tudom fogadni ugyanúgy,
mint bármely iskoláét, mindaddig, míg a
gyakorlatban az opus, maga az irodalmi mű
nem válik a koncepció áldozatává: puszta
illusztrációvá. Ez a veszély gyakran fenyeget ugyanis Lengyel András írásaiban is.
Bármely iskola képviselői méltányolhatják
ugyanakkor a szerzőnek azt a megközelítését, amely szerint József Attila gondolkodása
integrálta magába a kor szinte minden
lényeges tendenciáját,

nagy alternatíváit és megoldási kísérleteit,
Lengyel András olyan alkotóként közelíti
meg, mint korunk nagy francia szociológusa, Pierre Bourdieau Flaubert: „Eredetiségét tehát a minden lehetséges pozícióval
való szüntelen konfrontálódás révén alakította ki." Amit hiányol saját kötetéből
Lengyel, az egyúttal feladatkijelölés is: a
szocialista József Attila gondolkodástörténeti pozíciójának fölrajzolása. Mégsem érzem e szempontból - a szerzővel ellentétben - csonkának a könyvet, ugyanis latensen szinte mindegyik tanulmányban ott feszül annak tényként való tudatosítása, hogy

a húszas-harmincas évek Magyarországán
a rivális tradíciók legerősebbje intellektuálisan a marxizmus volt, antinómiái pedig
a modernitás legkonzekvensebben végigvitt
alapantinómiái voltak. Mint Lengyel András írja szó szerint: „Aki tehát a két világháború között pusztán csak megkerülte a marxi tant, az a világ értelmezésének egyik
meglehetősen kidolgozott, különlegesen
hatékony lehetőségéről mondott le - s, önáltató módon, az emberi lét alapvető nagy
problémáit is nem kis részben megkerülte."
Lengyel András József Attila-kötete
hét tanulmányt tartalmaz, köztük a legizgalmasabbnak a keretet adók látszanak:
a nyitótanulmányt (Az „elrejtőzött

világ-

egész" keresése) magam is közöltem tanszé-

künk „Modernnek kell lenni
mindenestül')?)
Irodalom,
történetiség,
átértelmezés
című,

kollégáinkat: Ilia Mihályt és Vörös Lászlót
hatvanadik születésnapjuk alkalmából köszöntő kötetében. Ez a József Attila életében történt gondolkodásbéli váltásokat veszi számba. A második dolgozat (József Attila első analitikusa)

a pszichoanalitikus Ra-

paport Samuról szól részletesen, a Lengyel
Andrástól már megszokott filológiai alapossággal, eljutva legalább a kérdésekig,
amelyeknek megválaszolása csak akkor sikerülhet, ha egyesíthetők lesznek a filológus, az irodalomtörténész és a pszichoanalízisben is jártas tudománytörténész jelentős mértékben különböző szempontjai és
eljárásmódjai. Megtudjuk a szerzőtől, hogy
a híres Juhász Gyula-jubileumon, melyért
Szegedre jött Babits és Kosztolányi, jelen
volt Móra Ferenc, Szabó Lőrinc és József
Attila is, aki ekkor - 1923. június 16-17-én
találkozott először Rapaporttal, akinek
neves íróbetege is volt, hiszen 1926. június
18-án ő állította ki azt az orvosi bizonyítványt, amely mentesítette Juhász Gyulát
az elmebetegség és a gondnokság alá helyezés stigmatizációja alól. Megismertet bennünket Rapaport felkészültségével és pszichoanalitikus elveivel, majd részletesen ismerteti az analitikus együttműködését Jó-

tiszatáj
zsef Attilával, amelynek befejeztével, két
évi analízis, két évi reménykedés után
mondta ki a verdiktet: „Nem tudok segíteni magán Attila, vegye ezt úgy, mint egy
természeti csapást!" A kezelés tehát kudarccal végződött, de ez szükségszerű volt,
mert a költő intellektuális fölényben volt
analitikusával szemben. Később még volt
kísérlet - egy távanalizis - együttműködésükre, de végül is a kezelés egészének számos diszfunkcionális következménye lett,
ugyanakkor mégis hozzájárult József Attila
költészetének elmélyüléséhez. Ezek alapján joggal formálja meg a szerző a munkamódszeréből fakadó feladatkijelölést: „Egy
tanulmány, amely a Rapaport közvetítette
pszichoanalitikus ismereteknek, értelmezési
sémáknak a költő életművében való megjelenését veszi majd számba, sok mindent
új megvilágításba helyezhet. (Ezt a munkát
egyébként el is kell majd végezni.)"
Rövid, de annál fontosabb írás

A „jelennégyülemlő múlt" című, amely egy
József Attila-teoréma kialakulásáról és
funkcióiról szól, amely a harmincas évek
elején több, egymást erősítő fázisban történt
meg: Rapaport könyvének (Ideges gyomorés bélbajok keletkezése és gyógyítása, 1931) átdolgozása során, illetve Bergson és Freud
gondolatrendszerének összekapcsolásával.
Mindezek együttvizsgálatáig és verseken
történő igazolásáig - szól ismét a posztuláció - „előmunkálatként fontos feladat a József Attilára olyannyira jellemző gondolati
egybevonások metapszichológiai, filozófiai, szociológiai, vallási, stb. összetevőinek
szinoptikus vizsgálata. Ezekben a speciális
gondolati összevonásokban és transzformációkban van ugyanis a verseit generáló
gondolati újdonság".
Egy újabb rövid dolgozattal ismét bátorságáról tesz tanúbizonyságot a szerző,
amikor József Attila „nemzeti szocialista"
epizódjáról szólva megpróbál választ keresni a kérdésre, hogyan születhetett meg a
költő tollából A nemzeti szocializmus című

és kezdetű kéziratos munka, amely Lengyel
szerint elhibázott, de utóbb gyorsan elvetett - negativizáló gondolati kísérlet volt,
„hogy létrejöhetett, abban nemcsak József
Attila egyéni sérülékenységének volt szerepe. Akár tetszik, akár nem: a modernitás
súlyos anomáliákat kitermelő világa olyan
nagy antinómiákat rejt magában, amelyek
- mint a 20. századi európai történelem tanúsítja - a modern, tőkeelvű gazdaság természetes működése révén végletesen kiéleződtek, s végletes, minden addiginál súlyosabb következményű megoldási kísérleteket hívtak életre. S ezek a veszedelmes lehetőségek bizony benne rejlenek a modernitás elvont gondolati szerkezetében. József Attila esete annak példája, hogy a lehetőségek még különben magas intellektusú
és föltétlenül jószándékú személyiségeket
is megkísértettek, olyan »ajánlatot« nyújtva nekik, amelyeket - úgy gondolhatták legalábbis ki kell próbálni".
„...saját szemem láttára átalakulok"
címmel József Attila 1935 augusztusi fordulatáról olvashatunk, amely - a szerző bizonyítja - összefüggésbe hozható Barta
Istvánnnal történt megismerkedésével és
barátságával. Elfogadom Lengyel András
érvelését, amely szerint a költő a befelé
forduló, hiánytudatot és szorongást tükröző költői világot, amelyet eddig - analógiás módon - a kutatók Kafkával, Heidegerrel, Kierkegaarddal vagy betegségével
hoztak kapcsolatba, valójában a Barta közvetítette erős katolicizmus és konzervativizmus következménye hozta létre, ugyanakkor vitatnám a szerzőnek azt a megállapítását, amely szerint az emberi életet és
a világot átható rend eszménye is e barátságból született volna újjá. A rend ugyanis,
amely számos József Attila-vers fontos motívuma, releváns módon kompozíció-teremtő szerepet kap ugyanekkor Illyés
Gyula és Szabó Lőrinc költészetében is,
azaz egy olyan paradigmaváltás jeleként értelmezhető, amely éppen ekkor jellemzi a
korszak megújuló költői szemléletét (erről

1997. július
részletesen írtam A József Attila-i teljességigény, 1988. és Modern hagyomány, 1995. című könyveimben, de utalok rá Evangélium
és esztétikum, 1996. című könyvemben is).
A lapgründoló József Attila című tanulmány ismét a szerző filológiai alaposságát dicséri, ahogy számbaveszi
mind az anyagi, mind az eszmei-szellemi
körülményeket,

melyek között megszülethetett a Szép Szó.
Még egy dolgozatban tér vissza Rapaporthoz a szerző, mégpedig a Szabad-ötletek
jegyzéke „címzettjének" kérdését feszegetve, megállapítva és bizonyítva, hogy az
nem Gyömrői Edit, hanem éppen Rapaport Samu.
A foltáruló „semmi" címet viselő zárótanulmány, mely itt, e kötetben jelent meg
először, József Attila és Kosztolányi kapcsolattörténetét vizsgálja, bizonyos intertextuális értelmezéseket is adva, különösen
a nihilizmus hasonló és eltérő fölfogásairól.
Lengyel megvédi Kosztolányit Tverdotával szemben is, amikor azt mondja, a József
Attiláról szóló sorainak rövidsége nem
odavetettség, hiszen Petőfiről is hasonló
rövidséggel értekezik. Megállapítja, hogy
kapcsolatuk kialakulásában és elmélyülésében Kosztolányi magatartásába belejátszott a devianciák iránti erős fogékonysága,
emberi „dokumentumokra" való szakmai
fogékonysága és, nem utolsó sorban, a
szenvedők iránti részvéte is. Az úgynevezett „fősodor" elképzeléssel (Petőfi-AdyJózsef Attila) szemben Németh G. Béla vetette fel elsőként, hogy József Attila Kosztolányihoz állt a legközelebb. Lengyel
András megállapítja, hogy ez nem ilyen
egyszerű és idézi a kortárs Dsida Jenő véleményét, aki Ady mellé állítja a költőt.
Csakhogy, tehetem hozzá, az idézett Dsida
nem a fősodor-elvet igazolja, hanem a magyar költészet régtől való két ágának történetébe igyekszik belehelyezni József Attilát, akihez nagyon közel érezte magát
(erről írtam a Tiszatáj 1996/1. számában).

Örömmel vettem tudomásul, hogy Lengyel András megállapítja: József Attila
nemcsak verstechnikát, puszta rímötletet
vett át Kosztolányitól, de „egy mélyebb,
bár motivikusan is megjelenő magatartást".
(Azt azonban épp itt kell megjegyeznem:
őszintén sajnálom, hogy egyetlen tanulmányában, még itt sem hivatkozik munkáimra, holott első megjelent irodalomtörténeti tanulmányom (1976), amelyre büszke
vagyok s amely később továbbfejlesztve része lett kandidátusi értekezésemnek (1983)
és a József Attila-i teljességigény című könyvemnek (1988) éppen erről szól, címe: A felnőttség igénye, alcíme: József Attila Kosztolányi Dezső című bírálathoz. A dolog azért is
meglepő, mert Lengyel irodalomjegyzékében szerepel tanítványom, Sikos Emőke
dolgozata, amely az én irányításommal és
alapvetően rám hivatkozva, tőlem idézve
készült. Itt kell azt is kifogásolnom, hogy
Lengyel András is követi a sajnálatos új divatot és nem készített lábjegyzeteket, csak
tanulmányai végén adja meg Irodalom címen azoknak a műveknek az alfabetikus
jegyzékét, amelyekre alapozta gondolatmenetét, mint ahogy a dolgozatok eredeti megjelenési idejét és helyét sem adja meg.)
Befejezésül röviden a kötet nyitótanulmányáról, amely a leginkább jellemző a
szerzőre s olvasatomban a legjobb a dolgozatok között. A József Attila gondolkodói
alkatáról értekező Lengyel András itt tulajdonképpen arra keres és talál autentikus
módon magyarázatot,
miért látták a kortársak „két-szövegű"
proletárköltőnek

vagy olyannak, aki három-négy hangnemben írja meg verseit s azt veszi elő, amelyikre éppen szükség van. Lengyel - joggal
- úgy véli, a vádaknál érdekesebb, ami mögöttük van: a váltások sorozata: ha csak a
klasszikus évtizedét (1927-1937) nézzük is,
figyelemmel kísérhetjük, hogyan jut el a
szociális színezetű radikális polgári liberalizmustól a nemzeti radikalizmuson a radi-

tiszatáj
kális marxista szocializmushoz: a kommunizmushoz, majd a nemzeti szocializmushoz, majd újabb váltással a megújuló szociáldemokráciához, miközben hatott rá a katolicizmus, majd fölerősödtek liberális
vonzalmai, ennek bizonyítéka folyóirata, a
Szép Szó (már nevében is). A szerző úgy
ítéli meg, hogy a költő versei átírásának és
politikai opciói váltogatásának magyarázatát egy mélyebben fekvő gondolkodástörténeti paradigma szerkezetében, illetve e
szerkezet fölbomlásában kereshetjük. Lényeges az is, amit az Oda és az Eszmélet különbségében lát a szerző, mely szerint József Attila alapvető episztemológiai meggyőződését ís feladta az ekkori váltásban.
(Az már kettőnk közti szemléletbeli különbségre utal csak: én nem találom olyan
bizonyosnak, hogy a szerelmi óda „A lét
dadog / csak a törvény a tiszta beszéd" tételében a költő politikai-politológiai meggondolásai fogalmazódnak meg, annál metaforikusabb a költészet és a költői nyelv,
semmint hogy ezt el tudnám fogadni, különösen egy szerelmi költeményben...!) Bizonyító erejű az a belső kisfejezet, amelyben
irodalomszociológus módjára veszi számba

Lengyel András azokat a helyzeteket és
körülményeket, amelyek a költő szocializációját jelentették gyerekkorától a felnőttségig. Itt írja egy helyütt: „S mivel, körülményei alakulása következtében, 15-16
éves korától kezdve lényegében önmagára
utalva („magamban bíztam eleitől fogva",
írta majd egy kései versében, nagyon szabatosan saját maga alakította ki a maga számára önazonosságát." Itt megint illusztrációvá lesz egy sor, amely valójában nem
más, mint zsoltárparafrázis: a híres 90.
zsoltár megváltoztatása, amely eredetileg
így szól: „Tebenned bíztunk eleitől fogva,
Uram, téged tartottunk hajlékunknak!
Mikor még semmi hegyek nem voltanak,
Hogy még sem ég, sem föld nem volt formálva, Te voltál és te vagy, erős Isten, és te

megmaradsz minden időben." Hasonló a
gondom a Vágó-család idejére vonatkozó
okfejtéssel, mégpedig azzal, mely szerint
„Vágó Márta környezete intellektuális rivalizálásra késztette, önmaga előtt is igazolnia kellett, hogy intellektuálisan egyenrangú a Kecskeméti-testvérekkel, vagy
Mannheimmel, s ezért - korábbi filozófia
iránti érdeklődését kiteljesítve - beállítódottsága elméleti megalapozására törekedett. De, ezt nyilván a Vágó-kör szociologizáló beállítódására visszahatásként,
egy, az övékével ellentétes megközelítéssel,
tiszta metafizikaként kísérelte meg". Kérdésem: vajon nem lehetséges, hogy a filozófián belül a metafizikai szemlélet ugyanúgy
metaforikusabb, mint az irodalmon belül
a költészet s József Attila éppen ezért szükségszerűen nagyobb affinitást mutatott éppen ebbe az irányba?! Egy helyen - az Irodalom és szocializmusról szólva - ugyan
Lengyel András is megjegyzi, hogy „a metafizika elvont általánosságában saját legszemélyesebb problémáit is tematizálja",
de zárójelben mindjárt hozzá is teszi:
„(Hogy elemzése több vonatkozásban, így
pl. a műalkotások létmódját illetően saját
személyétől függetlenül is igen figyelemre
méltó, most mellékes.)" Nos, valahol éppen itt van Lengyel András és köztem a
legélesebb szemléleti különbség: nekem az
opus, az irodalmi mű az, ami elsődlegesen
fontos, mégpedig lehetőleg minden külső
szempont bevitele nélkül vizsgálva, értelmezve, ezért érzem fölöslegesnek további
példákat sorolni, hiszen itt nem kifogásokról van szó, hanem más és más megközelítési módokról, amelyek azonban az ilyen
viták alkalmával közeledhetnek egymáshoz, kiegészíthetik egymást a szűkebb és
tágabb szakma, az értő olvasó javára, akinek szeretettel ajánlom Lengyel András
könyvét, amely a József Attila-kutatás megkerülhetetlen része máris.
íffltí^cíc

oCjtsjtfi

Qíuxítift

A könyvhétre jelent meg - a Tiszatáj Könyvek első köteteként Hász Róbert Diogenész kertje c. regénye. A művet Domokos Mátyás mutatta be június 4-én a Somogyi-könyvtárban. Közreműködött Janik
László színművész.
Néhány szerzőnkről. M L L O R A D P A V I C (Belgrád, 1 9 2 9 ) , író, irodalomtörténész. D Á V I D A L B A H A R I (Pec, 1 9 4 8 ) , író, műfordító. B O S K O
K R S T I Ó (Miholjacki Martinéi, 1 9 4 7 ) , író, publicista. S V E T I S L A V B A S A R A
(Bajina Basta, 1 9 5 3 ) , író, esszéista. L A S L O B L A S K O V I C (Újvidék, 1 9 6 6 ) ,
költő. V A R G A A N I K Ó és P A P P P T I B O R a J A T E B T K Összehasonlító
Irodalomtudományi Tanszékének doktoranduszai.
Augusztusi számunk tartalmából:
versei
prózája
Mai bolgár költők - Utassy József, Kiss Benedek, Szondi György
fordításában
N A G Y GÁSPÁR, VITÉZ GYÖRGY, DOBAI PÉTER
PODMANICZKY SZILÁRD, H O R V Á T H TAMÁS

LUKÁCSY SÁNDOR, CSETRI LAJOS t a n u l m á n y a

Pályázati

felhívás

A Széchenyi Irodalmi és Művészeti Akadémia pályázatot hirdet
Kortárs magyar zene ( 1 9 4 5 - 1 9 9 5 )

címmel e művészeti ág történetének átfogó igényű feldolgozására.
Pályázni lehet továbbá bármely jelentős kortárs magyar zeneszerzőnk művészi pályafutásával |
és munkásságával foglalkozó monográfiával is. A pályaművek terjedelme: legfeljebb 20 szerzői j
ív. (800.000 n, kb. 4 2 0 - 4 4 0 szabvány gépelt oldal.) A pályázaton a szerző nevének feltünteté- i
sével vagy jeligésen egyaránt részt lehet venni.
A kéziratok beküldési határideje: 1998. december 1.
Cím: Széchenyi Irodalmi és Művészeti Akadémia,
1051 Budapest, Roosevelt tér 9.
1245 Bp. Pf. 1000
I. díj: 1.000.000 Ft
II. díj: 750.000 Ft
III. díj: 500.000 Ft
A pályaműveket a szakma elismert képviselőiből alakuló zsűri bírálja el. A díjnyertes és kiadásra érdemes munkák megjelentetéséről (külön szerzői honorárium ellenében) a Széchenyi Irodalmi és Művészeti Akadémia gondoskodik.
Budapest, 1997. március 20-án.

Széchenyi Irodalmi és Művészeti Akadémia
Elnöksége

