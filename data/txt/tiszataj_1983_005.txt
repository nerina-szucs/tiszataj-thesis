83

- MÁJ. * 37. ÉVF

ervay
Gizella,
Magyari
Lajos,
Orbán Ottó versei; emlékezés

M

7

arx-évfordulón; Száraz György
írása Páskándi Gézáról;
Mocsár Gábor: Búcsú a kerttől;
Grezsa
Ferenc,
Kodolányi
Gyula
tanulmánya
É

tiszatáj
I R O D A L M I ÉS K U L T U R Á L I S

Megjelenik

FOLYÓIRAT

havonként

Főszerkesztő: VÖRÖS LASZLÖ
Főszerkesztő-helyettes: A N N U S

JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
83-1219 — Szegedi Nyomda. Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, v Szeged,
Sajtóház, Telefon: 12-670 Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96 162 pénzforgalmi jelzőszámra Egyes szám ára 12 forint. Előfizetési díj: negyedévre 36, fél évre 72, egy
évre 144 forint. Kéziratot nem őrzünk meg és nem adunk vissza Indexszám: 25 916
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

/

Tartalom
XXXVII. ÉVFOLYAM, 5. SZÁM
1983. MÁJUS
MAGYARI LAJOS: Kossuth Orsovánál (vers)
HORGAS BÉLA: Születésnapi capriccio (vers)
CZIGÁNY GYÖRGY: Bál (vers)
ORBÁN OTTÓ versei: Két párka beszélget, a harmadik hallgat ; A madár, költői elveiről; Szép nyári nap, a párkák
szótlanul figyelnek
KURUCZ GYULA: Merülés (elbeszélés)
HERVAY GIZELLA: Kiűzetés a szerelemből (vers)
VÁRI ATTILA: Magam emlékére (vers)
PÁSKÁNDI GÉZA versei: Születésnap, Etimológás mániában a délibáb pályaudvaron, A változat zsarolás
SZÁRAZ GYÖRGY: Géza úrhoz
KISS DÉNES versei: Vérhűtő, Levél M-nak, Homokon —
havon

3
4
8
9
10
16
17
22
26
29

165 éve született, 100 éve halt meg Marx Károly
VÖRÖS LÁSZLÓ: „Kitüntetésem nincsen" (Gondolatok Marx Károly jelleméről)
KAPOSI MÁRTON: Az életmű egy életrajzban (Franz
Mehring Marx-életrajza)

31
39

ÖRÖKSÉG
TILKOVSZKY LÓRÁNT: Bajcsy-Zsilinszky szociális programja, egy évvel mártírhalála előtt

42

HAZAI TÜKÖR
TÓTH BÉLA: Tiszajárás (40.)
MOCSÁR GÁBOR: Búcsú a kerttől
KODOLÁNYI GYULA: „A Föld pedig a mi anyánk"

50
55
64

1

TANULMÁNY
GREZSA FERENC: Németh László Szekfű-könyve

75

KRITIKA
TÜSKÉS TIBOR: Pomogáts Béla: Az újabb magyar irodalom, 1945—1981
OLASZ SÁNDOR: Új irodalomtörténeti szintézis
MÁTYÁS ISTVÁN: Moldova György: Égi szekér

82
86
90

MŰVÉSZET
Képzőművészet
SZUROMI PÁL: A létezés stációi (Kotsis Nagy Margit szobrászatárói)
ILLUSZTRÁCIÓ
Szenti Ernő grafikái a 28., 49., 54., 74., 81., 91. és 96. oldalon
Kotsis Nagy Margit szobrai a 92., 93. és 94. oldalon (Dömötör
Mihály felvételei)

92

LAJOS

Kossuth Orsovánál
Meghal az ki csak megcsókolja a haza földjét az élők
ott forgolódnak szájukban — szemükben a televénnyel
Vácnál Pest-Buda alatt Komárom sáncainál
Segesvárt Erdély boltkapujában Tömösnél Nyergesen
a Tápiónál Schwechat halmos téréin a kápolnai
síkon Világosnál kik a kardjukba dőltek Branyiszkó
gyertyafenyői tövében Pákozd lankáin a Piski hídnál
Szeben alatt és Szenttamás sáncain Temesvár téréin
Ácsnál Kökösben Eger s Miskolc falai alatt Nagyenyednél — szóval szerte mindenütt e véráztatta
földön...
Meghal az ki csak megcsókolja a haza földjét jön
közéig értünk a török dereglye s bezárul a kör
mely óriás ív csábját hazudta: nemzetté tenni vérben,
viharban egy szélszaggatta megosztott népet adni
néki hitet s ideát ó úristen sok is kevés is
volt ehhez Kossuth Lajos névre hallgató porhüvely
vulkán tüzelése: sistergő hit beteg rossz tüdő
végtelen bizalom hogy az igazság: igazság s szunnyadó
roppant energiákat lehet s kell még föllobbantani
Meghal az ki csak megcsókolja a haza földjét eggyé
kellene lennie a földdel akár a szuronyrohamokban
kartácstüzekben elesettek eggyé lenni e földdel
hogy a társak tetemével együtt födözzön a
Kunság homokja Erdély szűkösen szik televénye
a pannon lösz vagy Bácska éjfekete földje
karsztja Borsodnak Hevesnek vagy a fönséges
gránitsír a Kárpátoké s mindeme földekbe szikla
sírba a röghöz és társak csontjához oltatlan mész
szétbonthatatlan liántum keverjen

Meghal az ki csak megcsókolja a haza földjét
zsigereink helyett a földdel kéne örökre töltekezni
hogy a mozgó világ nagy vegytana szerint magunkat
őnéki visszaadjuk őt meg magunkévá hódítsuk örökre
vajon Zemplén földjét a monoki föld ízét érzem-é
itt Orsovánál s a földön bárhol nem hasonló
ízet érzel ha ajkaddal illetsz sókat s
szilikátumot...
De nem csak a föld nyers íze szentesíti ezt a csókot
hanem eszme s a jobbért föllángoló
emberkebel
bizonyos tudása annak ha távol is csupán
az in effigie kimondott kötél általi halálos ítéletre
írják így a te neved: Ludwig Koschut
s lesz Koschut-Hund mind ki megértett s követett
A szívekben marad tán: Kossuth
apánk...
Meghal az ki csak megcsókolja a haza földjét s
megtészi immáron noha nincs nem lehet reménye
lám valóra vált Széchenyi gróf őrült látomása:
mert mi volna más ez ha nem nemzethalál
de hiszen még maradék hitemmel itt a
Duna-parton álruhában és a fél-őrület
álöltözetében:
hogy országot temetni lehet respublikát is lehet
megtiporni de a nép szívét kitépni soha és sehogyan nem lehet
s végre értem most már bizton értem: csak
a nép csak a nép ád nemzetet
Meghal az ki csak megcsókolja a haza földjét
Közéig a török dereglye fezes tiszt szól
minékünk: Szalem alejkum
Én megcsókoltam a földed és meghaltam hazám

i

HORGAS BÉLA

Születésnapi capriccio
NEGYVENÖT
éhenkórász slattyog kénköves paradicsomkertben,
dél van,
hevernek aztán behemót betonszobor alján,
negyvenöt
bodzatenyérrel tapadok szerelmesemre érzékeim erdejében,
4

meztelen talpam dobol a füves földön,
negyvenöt
száj heged homloktól bokáig viharzó égi-földi-testre,
medréből a hold-tenger kiárad,
negyvenöt
kajla fül pirosodik zölden illatozó szénakazalban
s két kifogott ló kockacukrot
ropogtat,
negyvenöt
fűkunyhó vitorlázik földközi habokon délre, mi ez ?
a part párában rengő bálnakabát ;
NEGYVENÖT
papírmadár szárnyal újságból ollózott égen,
madzagjukat húsz ujjamra bogozom,
negyvenöt
pegazus tetvészi egymást kárörvendően, nyihaha,
elmarad a neoavantgarde karám,
negyvenöt
kóbor ceruza sétafikál Jerikóm kőbástyái körül,
megszólal az álom ablakára festett zene,
negyvenöt
metaforába fagyasztott héjatlan parázs éget
tenyerembe, talpamba sebhelyet,
negyvenöt
esztendő ösvényén kanyarogtam ide: egy capriccio
nyaktörő nyargalásai — visszabámulok;
NEGYVENÖT
izgága veri bakancsát balladám híd-pallójára,
sötétedik,
madárijesztők fejére tollpihe száll,
negyvenöt
kéregető tenyér tolódik ki egy télikabát törzséből:
kik ezek ? mit felel a fillér ?
negyvenöt
nyakigláb trillázva oldalaz el vagy zuhan le némán,
harmadikként remélek mennyei kibúvót,
negyvenöt
álarc röppen szolgálatomra, szolgálni csábít
répaorr és falfehérre púderezett pofa,
negyvenöt
félnótás vicsorog egy zongora fogsorával,
nincs hova lennem ismeretlenjeim elől;
NEGYVENÖT
belső hang sziszereg, hogy ne arra, erre, át!
egy egérlyuk is megteszi: titkos folyosó!
negyvenöt
lerágott lábszárcsont kocog haza, koc-koc!
dél van újra, porzik a tükörsivatag,

negyvenöt
gőgös legyintés biliárdgolyó-fejekre,
provincia!
de a janicsárok csak bemásznak a csontrésen !
negyvenöt
ábrándozás az éj óljaiból fölriadva, suttogás: siess!
kiszúrt lampionok fűzére: itt az új év!
negyvenöt
nekifutás, de megtorpanás — a bűzt én mégis érzem;
nem szeretném, ha elrongyolódnál,
te!
NEGYVENÖT
kaporkirály tépdesi ezüst szakállát örömében —
jó, hátat fordítunk és becsapjuk az ajtót,
negyvenöt
krumplivirág-mennyország,
hortyogó álom bódít —
ellágyulásunk nem szégyellnivaló,
föloldoz,
negyvenöt
fűzfavessző hasít csöndembe kétértelműén —
kiűzetünk és visszaoldalgunk:
változatok,
negyvenöt
napfényfoltos platántörzs búja álmosít —
bíbelődés a holtpont körül, aztán: vaktában !
negyvenöt
jégerdőben ébredek, orromba szúr a hideg, dörren
a fák páncélja, csontomig reped;
NEGYVENÖT
artista táncol apám csontnyelű borotvájának élén,
biztos birodalom, itt kezdtem járni,
negyvenöt
fekete kutya nyelvel ott, csikorgatja láncát,
történetemet tanulom, meglepnek részleteim,
negyvenöt
odúba másztam medveként, méhek és manók után,
hajszálaimat most a fűbe mesélem: így, így...
negyvenöt
pince- és padlás-ország bozótjából pislognak sárga szemek
rám: kisfiú vagy férfi, mindegy nekik,
negyvenöt
tölcsérként öblösödő kijárat ágazik belőlem,
négy égtáj völgyébe visz két lányom, két fiam;
NEGYVENÖT
hajókürt-hördülés a sárga
vadállatködökből:
megrettent, belső barlangomba űz, elvesztem !
negyvenöt
kipécézés derűsen: te rendrontó, te a vágtatás
erdejében keresztben loholsz,
megvesztél?
negyvenöt

lelkigyakorlat kiakasztva cégérnek,
borbélypolitika:
sárgaréz tenyerek tapsolnak, nincs kijárat!
negyvenöt
kétfülű fej ordítja fekete szájjal — a massza —: ez vagy,
irkában sorminta, negatívjaink lenyomata,
negyvenöt
kérlelés erdei páfrányhoz hasonlóan: hol vagyok ?
ments meg a szalmabálák
hidegétől!
NEGYVENÖT
fölfújt szoknyája ernyő libeg alá, mert visszatérnek és
fölkérnek Szent Antal idomított zenészei,
negyvenöt
lázálom hüvelyezi önértelmét hideglelősen, huhog,
hogy fogadjam természetemmé,
alvadjak!
negyvenöt
gyomorba visszanyelt varangyos kő kurrog
s kiül az arcra, rádermed a sírás,
negyvenöt
ágydeszkát szögeltem hunyt szemmel létrafokául:
elviselni! dübörög rám az atomhasú éj,
negyvenöt
dzsungel zöldjében lüktet zsákmányolt lényegem,
a parányi parázs: elgondolhatom !
NEGYVENÖT
sötét kendővel arcomon a rézküszöböt
csak átlépem, botlásaimon hahotázhat a ház,
negyvenöt
angyalszárny forgószele sodor, kitérek vagy
beletörődöm-vetődöm,
bakugrásom is különböző,
negyvenöt
kérdőjel-kampó, kiáltójel-mankó, nem szégyen
és nem dicsőülés, élni próbálkozunk,
negyvenöt
mulatságos kísértet ingéből bujj ki a napra,
egy mézpörgető, egy szélmalom zakatol ott,
negyvenöt
zsákomban-bőrömben
láng ég meztelen kövön,
dél van, árnyammal egy vagyok.

CZIGÁNY GYÖRGY

Bál
S a kertben azóta is áll a bál: kocsik,
lovak, álarcos nép, Robinzon, Péntek
és harisnyanadrágos
bakfisok,
sütöttek húst és lampionok égtek,
kopogtak tűsarkú cipők, zenélt
a menyezet s áthullt minden ide,
szívdobogásuk, rekedt néger éneke,
egy árny, mily nyurga, eleven, s mily egyszerű
a csók a szeméttárolóban,
csöngettek: nyiss kaput, kisirt szemű
fiatal nőt kísérve be
karolnád: ő lehet valaki másban,
csak a szomorúság ízében érzed
(keserű élvezet, hű méreg)
liliomillat van a mellkasában,
alszunk egymástól
karnyújtásnyira,
rózsák között hever Rozália,
(hány ezer évet kell még átaludnia ?)
lehull keze, lám hull a vakolat,
(ó, pestis ellen Csipkerózsika)
meghalni kell, aludni nem szabad,
hegedűjével itt hiába császkál:
a szeretet erősebb a halálnál,
gyantaszag, borostyánlakk,
rozsdafény,
a hegedűje csíkjaiban vér,
a mosolya szivárog s újra csak:
gyümölcsöző lét a lehetetlen,
a lehetetlen elfogadása,
de az a hirtelen szomjúság is,
halálnál nagyobb lehetetlenért —
ha ujjbegyekben sajdul
kihűlt tapintás
egymástól távolodva —
a térd, könyörgő korlát hajlatában,
a befalazott test, a szemrés
csak végtelent hihet, eget vés
önmaga felett a nem-létező
és szomjunk oltja.

8

ORBÁN OTTÓ

Két párka beszélget, a harmadik hallgat
Két év alatt kétszer kerültem közel a halálhoz.
Kórház, egy húsüzem, a test nyüszít —
míg a holdbeli műszerek ki nem kattogják a választ,
NÉGYESKE, MEHETÜNK
HAZA.
Megúsztam.
Mint előtte az ostromot és a fiatalság csonttörő
örvényeit is.
Kezemben egy sportszatyorral szédelgek a fényben.
Tanulság nincs.
A vers-visszhang néma.
Csak egy szóbukfencet remeklek a kapuban !
— Mi újság ? Megvan a szövettan ?
— Óh igen, nagyon
pozitív...

A madár, költői elveiről
Ülök a tar fa korhadó ágán és azt fütyülöm:

élni, élni!

Szép nyári nap, a párkák szótlanul figyelnek
Jól megnézem amit csak egyszer láthatok —
az anyagóceánt egy közönséges utcaképben.
És fülelek, hogy hallom-e a Föld ágyát betöltő morajlást,
a bálnaszív hatalmas dobbanásait ?
Mindig az itt és most a kulcs a sehol-soha zárhoz.
S a kulcslyukon át látni a világfény ritkuló haját,
a göcsörtös bazalt-tarkót, melyet a párkák hallgatása süt.

9

KURUCZ GYULA

Merülés
Bianka kigombolta rövid kabátját, hosszú nyaksála végigtekergett a mellén, s elterült a
műbőr padon. Elfedte előle a vállait, a melleit, a barna kordbársony nadrág pedig a csípejét és
a combját. Sejtette fehér bőrű, lágy hasát, alig bodros, világosbarna szőrzetét, de formáihoz
közelebb nem juthatott. Szerette volna meztelenül látni, hogy sokkal többet érezzen meg belőle, de a házban nem lel nyugodt helyre, ahol átláthat a ruhán a rózsás, nagy, meleg mellekig, a
has hajlatáig, s igy eligazodhat másféle dolgokban.
A túlzsúfolt kávézófolyosón újabb ismerős dermedt meg a láttukon, ahogy Laci az ebédlőben Bianka önfeledt, menekülő ölelése láttán. Laci idegesen, kapkodva evett, alig várta,
hogy elpucolhasson. Majd felmegy hozzá, megnyugtatja: nem „nőügy" tanúja volt.
Bianka felhúzott vállából sejti melle arányait, combja forróságára csupán arca hamvából
következtethet, örömének hangjaira pusztán szerelme utal.
A közöttük pihéző csendben hangtalanul, tétován mozgott a kezük — cigarettával, kávéscsészével. Ennyiből kellene kideríteni — legalább a saját számára — mindent. A lány szája
kissé szétnyílt, csalogatott, a szemében incselkedő mosoly, szomorúság és feltétlen bizalom.
— Meg fog rohadni a szerelmetek — mondta a lánynak. — Meg fog rohadni, ha nem
tesztek valamit.
— Én akár tíz évet is várnék 1
— Tíz év az könnyű. Csak nyárig bírjátok ki.
Egy ideig még bántotta a lányt, azután biztatta, azután megundorodott saját bölcsességeitől.
— Soha sem láttam még olyan szép emberpárt, mint ti vagytok — mondta Bianka, mert
mással nem tudott már védekezni.
— Szépet?
— Valami páratlan nyugodt szépség sugárzik belőletek.
— Szépség? — nézett az órájára.
Milyen szép ez a kislány, gondolta a lift előtt, búcsúzóban, nyakán Bianka karjaival, mellén melleivel, két puszi melegében.
Kimondhatta volna, hogy szép. A liftben épp nem álltak ismerősök, s ha álltak volna, talán nem fordítanák ellene. Ha ellene fordítják, sem ő vesztes, csupán a szépség kerül avatatlan
kezekbe. Hiszen ő sem tudja, milyen szép Bianka valójában. Mi lesz a lánnyal és a barátjával ?
Mi lesz a többiekkel? Némán kell vélt igazságok mögé állni, ahogy megtanulta.
Belépett a szobába. Ervin középen állt, épp egy történetet fejezett be. Arcán megjelentekor egy kis zavar, így szelídebb lesz a csattanó. Leült az asztalához. Ervin nadrágját az anyja
mossa, elvált nővére vasalja élesre. Kicsi pocakját beljebb húzta, egyre szelídült a történet.
Ibolya hálásan nevetett — érti-e ?
Elrendezte a papírokat, előrekönyökölt. Érezte, hogy figyelik. Hallgatott. A többiek is
dolgozni kezdtek. Jó húsz perc kell, amíg belelendülnek. Feje fölött vibráltak a hajhullató neoncsövek. Abszolút pontos program kell, ez az osztály jövő havi munkája. Néha az ablak
szürke négyszögére meredt. Nem látta a havat a tér fölött, Ibolya neonnal és téli köddel kétfelől átvilágitott felsőtestén. Az asszony frissen mosott illata is épp csak a tudata peremén lengett. Háromszobás, békés, unalmas lakásból jön reggelente, hetente kétszer a takarítónő jár
hozzájuk, ők hetente egyszer színházba mennek, egyszer egyik, másszor másik anyóshoz,
apóshoz a csendes férjjel. Ezért hálás Ibolya Ervin történeteiért?
Hátradőlt, lassúdva dörömbölt az agya, fáradt tekintete előtt két kicsi tányérmell a drága
10

selyemblúz alatt. Fiatal mellek jólépített, szikár mellkason, formás, egészséges derék, szíjas
fenék. A combjai talán szépek, talán nem, lábszárai befelé forduló, ügyetlen darabok. Esetlenül jár velük — néha nadrág rejti, néha csizma. Mézszínű, kedves cicaszemeiben talán ezért a
szomorúság, ezért betegeskedik annyit, ezért ment közönyösen férjhez. Számtalanszor levetkeztette, s mindig ugyanoda jutott: lassú, fáradt, erőtlen és kedves. A munkáját szereti.
Amennyire ő bármit szerethet. Időnként bosszúból elkésik, s valami apróságot az istennek
sem intéz el. Lapít mérgesen, letolásra számít, s átlátszó blúzaiban esendő mellei kérnek helyette bocsánatot.
Ibolya ránézett, látta, hogy tekintettelen szeme rajta nyugszik.
Összefogta az íveket, átment a gépszobába. Háta mögött Ervin már remeg az izgatottságtól, felugrik és papírjaival a kezében elmenekül egy hangosabb irodába, ahol kávét isznak, s a
kabátokkal telizsúfolt szekrény aljából villányi oportó kerül elő. Gyorsan lehajtják a bort, a
kávéscsészéket sokáig szorongatják, hogy sokáig beszélgethessenek, hadarva, mintha pótolhatatlan lehetőséget mulasztanának el.
A gépszobában Kocsis rémülten elnézést kért: egy perc és kész lesz. Megint a társulásnak
számol. Rémületéből sok mindenre fény derül, a családjára, a felesége igényeire, csupán arra
nem: mi lehet a legmélyebb indok, miért igényli állandóan a rémületet. Karcsú ujjai magyarázkodóan kapkodnak, bocsánatért esedeznek. Hány év teljesítményt becsülő munka kellene
ahhoz, hogy feloldódjon ez a megfélemlített matematikai bulldog, akire a legképtelenebb feladatokat is rábízhatják? Itt évente tucatnyi apró sikert könyvelhet el, addig lobogtatja körbe,
míg a többiek szemében a kovászos unalom remegésbe nem űzi. Nem hiszi el, hogy masszív
feleségének egy percig is hiányozhatna.
Odaadja neki a programot, segítsen neki? Mégsem. Nem akar alternatív megoldásokat,
nem akar hálát, fecsegést, s főleg: a saját munkáit soha sem adta ki a kezéből.
Kocsis hebegve kifarolt mellette. Odaállt a komputerhez.
Ervin rosszul mérte fel: mikorra végez ő a munkával, vagy újra belefeledkezett a dumába. Feri a könyvtárban olvas, tudja, hogy még nem kerül rá a sor. Ibolya előtt képesújság:
— Benézett a főnök.
— Az a dolga. Ma már ne kezdjen hozzá — teszi le a szalagokat és az íveket. Holnap délelőtt bontsa le a programot. Ibolya elmosolyodik, visszamerül az újságba. Milyen könnyű
örömet okozni.
Kiment a folyosóra, üres a sarki asztal. Rágyújtott. Pár perc múlva felcsapódik a szobájuk ajtaja, berobog a slejfnikkel Ervin, megkérdezi:
— Géza?
— Kiment. Biztosan a sarkon ül.
— Sikerült megszereznem az angolok együttható eredményeit. Állati nehéz volt.
A vészlépcsős sarkon álszervezetek álhíreket hirdetnek, néhány plakát álbuzdítással.
Nyugtató környezet. Fenekére ragad a fekete műanyag huzat.
Vera ma érte jön, vásárolni mennek. Ő lenn várja majd, izgatott lesz: milyen itt a párja.
Furcsa, lecsapott lábfejű léptei már puszta emlékek. A másféle cipőkben a másféle Vera már
másképpen jár. A tűsarkokon ring a csípője, lassúbb a lépte, lágyabb. Mégis, itt az állandó
hasonlítgatások középpontjában talán visszavedlik — vagy ő vedlik vissza. Itt, a ház előtt egy
kicsit mindig elveszíti. Találkozhatnának máshol, de ő nem akarja kikerülni az összehasonlítást.
Vera talán megint a saját ruháját veszi fel: a neki túl hosszú szoknyát, a bodros blúzt, a
harangkabátot, csupa ide illő darabot. Két ruhasor áll a szekrényben, az egyik közös életük, a
másik Vera korábbi ízlése szerint. Máig sincs fogalma: mit fejez ki, mit akar közölni az a másik sor. Igaz-e, hogy azt ismerjük legkevésbé, akihez a legközelebb állunk? Kinek, minek a
dobbantásai a régi, levert talpú lépések?
Valaha nem ismert egy vékony, fekete hajú nőt. Nem volt elég súlyos, hogy indulatosan
dobbantson, s a munkahelyén beszéd helyett sziszegni tanították volna. Ha végül elsírta magát, nagyra nőtt az orra. Az orrát szemlélve sokan indokolatlanul szerették, mások nem szeli

rették. A munkája kisebb szerepet játszott a megítélésében, a többi tulajdonsága még kevesebbet. A furcsa, gondosan vasalt gallérok, a nagyfodrú szoknyák alatt nagymama-tűsarkú cipők kopogtak, lépésenként felkapott levegőért, aztán le, önként vissza a víz alá. Akik mellé
keveredtek, egykönnyen kicsiholták saját örömüket, ő meg csatakos üstökükből hálát simogatott ki. A tölcsérek fönn és lenn magukba gyűjtöttek mindent. Hálásak voltak neki — nem
volt gond vele.
Orrába szúrt a bűz, cigaretta helyett a golyóstoll pörkölődött az arca előtt.
Az üvegajtón túl, a folyosón Ari, szürke kordnadrágban. Erős arcvonások és lányarc
rendetlensége együtt. A kikerülhetetlen vállalati ivászaton magasan, karcsún megállt mellette,
unicumszaga volt. „Ne nézzen utánam! Nem akarom, hogy lássa a fenekemet. Azt mondják,
szép." Engedett volna a kihívásnak, de a tömeg összezárult, nem látta. Azóta megnézte már.
Talán az szép rajta, hogy kihordott egy kislányt, talán az, hogy az intézetben nem fogdossa
senki, talán szép, hogy széppé nézik mohó tekintetek, vagy hogy magáról hiszi ezt. Szép, hogy
felajánlotta neki egy pillantásra.
Lehunyta szemét, lábát előrenyújtotta, egészen a túlsó székig. Hagyta, hogy a kandi folyosóin tekergők rábökjenek, magukkal vigyék vigyorukat, megjegyzéseiket. Lehetetlen igazságok nélkül élni? Az igazság megtart — ápol és eltakar. Mások elől. A szépség hit kérdése,
akár egy fenéké. Emberen belül akár a szeretettel is megfér.
Melyik vajon? Az önfeledt, mámoros ringatózás, simogatás, döfés, ingerlés, és újra meg
újra a simítások minden változata, fokozódva az észvesztésig ? Az elérendő minimum után az
elérhető maximumhoz közeledve egyre világosabban látja előre a véget, csalódottan, hogy a
csúcson túl nincs, nincs, nincs tovább, azután már csak önmagának örülhetne, egyedül meg
mit sem ér, nem okoz már örömet. A fölfelé ívelő végtelenség nagyon is véges. Egyre több a
fájdalom és az öröm, amig kétszeresen robban fel: egyszer a másikban és benne, egynapi hivatását maradéktalanul betöltve, őt is magával sodorva: másodszor — ugyanakkor — csak
őbenne: hát megint betelt egy lehetőség, s a kör elejére jutottak vissza. Melyik hát: a kiteljesülő, vagy az adó-adakozó?
Ül a kisimult, kipirult Vera mellett, büszkeségre, nyugalomra jogosultan. Kedvese negyven perc múlva felébred, szája sarkán, a párnán édes nyál. Néha ő is elalszik, egynapi nyugvásra jogosultan. Jog. Szépség.
Felnéz, felül. Jönnie kell Ervinnek. Más jön, másik osztályról. A férfi meglátja, felé kanyarodik a folyosóról. „Te Géczi elvtárs", — kezdi majd.
— Géczi elvtárs,... — és mondja. „Természetes", „Érdekes", „Igen" ezt kétszer mondja, „Mégis, a saját osztályotokon".
Ervin megtorpan, int, ő feláll, odamegy.
— Sikerült megszereznem az angolok együttható eredményeit. Állati nehéz volt, de megvan !
Mennek, maga elé engedi. Csukott szemmel is látja kacsázó járását, léptei hangjáról felismeri mindig. Fekete félcipőben jár. Mennyire apró részletek jelenthetnek egy embert. Mennyi
részletet vagyunk képesek felfogni, milyen hitelesen. Rámosolyog az egybenőtt hátra: mackó.
Ervin sohasem vall be semmit, valamitől tart. Fürkészik egymást kíváncsi mosollyal.
Feri visszajött, előtte szakkönyv. Igyekszik pimaszul nézni.
— Ibolya holnap délre megcsinálja a lebontást. Korán ebédeljetek, ha lehet. Ervin, délig
szedj még össze néhány külföldi eredményt. Délben nekilátunk, de komolyan.
— A diktatórikus módszereid — néz mereven Feri.
Olvasna. A csendben megnézné, mi is a helyzet Biankával és Ari fenekével, felkészülne
Vera érkezésére. Ervin felszabadultan fecseg. Vigyázni kell a jókedvére. Megengedően tartja a
lapot, igyekszik idejében nevetni. Négy éve maga is úgy vélte: Ervin semmire sem jó. Egy év
múlva azt latolgatta: hogyan szabadulhatna meg tőle. Csak akkor bocsáthat el valakit, ha
előtte államilag szabályozott módon, alattomosan és célratörően, egymás után fegyelmiket
húz a nyakába. Mindkét felet többszörösen megalázni. Őszintén, tisztán nem mehet. Morgott
12

Ervinre a háta mögött, ha más szobákban a ravaszdiak erre biztatták. Ervin végül mégis az arcába vakkantotta, hogy visszamondták neki, az ő szájába adva azt is, amit ők mondtak,
összeszűkült szemében egy halálra sértett gyerek gyűlölete. Örökre. Egy bizonytalan emberi
kapcsolat elcsúszott a jégen.
Sokszor felszabadultan nevetnek Ervin szellemes bakugrásain. Morzsolgatja a papírt,
várja, hogy megkönnyebbüljön, befejezze. Ibolya nem lát, nem hall, izgalmas a könyv.
Csend van. A szomszéd szobából áthallatszik a fecsegés „akár egy rabszolgákat szállító
szekérről a láncok örök csörgése.
Mindig szembetalálja magát a pillanatnyi beteljesülés valóságával. Valóság? Örök nyugtalanság vagy szeretet? Mit kezd ezzel egy férfi? Éjszaka bolyong a lakásban, Vera mélyen,
tejszagúan szuszog, ő a tekintetével megsimítja a hátát, hálás neki, amiért áttörték a falat, s
ők ketten ezt ilyen könnyen teszik meg. Egyre nyugtalanabbul tévelyeg, bevesz egy altatót,
sört iszik rá, s a köd határán meggyűlöli a békésen alvót. Aztán újra szereti. Úgy fekszik le,
úgy alszik el, hogy nem akar elaludni.
Felnéz. Ibolya blúzán átsüt a fény. Valós fogódzót kínál. Odamehetne, kezébe venné segítségül a kicsi, naiv mellet. Ha ketten lennének, Ibolya segítőkészen rámosolyogna, és mosolya nem azt jelentené, amit más esetben, másoké. Hosszan, kíváncsian nézi az asszonyt. Az rápillant, zavar nélkül, nyugodtan, aztán a munkája fölé hajol.
Tucatnyi évvel ezelőtt egy nő azt mondta neki. „Mindenki a fenekemet nézi, ez megaláz ó ! " Feszes bugyi, szoknya fogta duzzadóra a fenekét. Talán túl sokan fogták meg, arra
vágyhatott, hogy csupán nézzék, az „embert lássák" a fenekében..Csakhogy ő hitt a szónak.
A tekintetével kereste ott lenn az embert, nehogy megalázza. Mások jobban fejtették meg a
talányt, őneki csak a nő lenéző, gúnyos mosolya maradt. A hiszékenységben, az együgyűség ben is van szépség. Szépség?
Szépség. Véletlenül jól sikerült, vagy kitenyésztett, karcsú, formás lábszárakon nyúlánk
combok, ösztönös, vagy kitanult mozgással ringó, izmosan lágy fenekek könnyű, átsejlő
szoknyák mögött, karcsú derekak fölött szabadon, vagy pántmelltartóban kínálkoznak a mellek, szélfútta fűvé fésült hajak, gyertyakarcsú nyakak verik a férfiak pulzusát — az ő pulzusát. Arcnélküli szépség. Ha a merev, vagy kihívó álarcok mögött keres valamit, oda az igézet.
Képzelete kapkod, fél, nekilódul. Hátratekeredett fejjel ütközik egy másik bámuló férfinek.
Megalázott kijózanodás, felszakadó gyűlölet, vert kutyák morgása. Hogyan mondhatná hát:
mi a szép?
Próbálta lelassítani a percet — Vera közeledik — hogy másként, hitelesen lásson: egyszerre úgy, mint évekkel ezelőtt, s a mai szemével.
— Mi bajod? — kérdezte ijedten a párja. Feloldódó csókját — csődjét — meg a választ
„semmi", elhitte. Egy irányba fordultak, a bevásárlás felé.
A maró kíváncsiság guggoltatta a földre: egyszer úgyis válaszolnia kell. Sejtette, hogy
mindent, amit lát, kimond, elgondol, pillanatok alatt megfordíthat a valóság.
Lentről sokkal vastagabbak a combok, húsosabb a csípő, a fürdés, a meleg viz után rózsaszínűbb a derékra rakódott vékony zsírpárna, lazábbak a telt mellek, túl széles a törzs, a
váll, tömzsibb az alkat. Innen, így, ijedten, képzeletében visszaűzi a másikat hideggel zuhanyozni, hogy a megfeszülő bőr, a kirajzolódó izmok segitsenek, magassarkú cipőt könyörög
az arányokhoz — gyorsan felugrik a székre. A lenti látványból csak a rémület marad, ha éveken át kinézi a szemét is, mindig más arcot, embert fedez föl a párjában. Túl sokat látnak egymásból? Régen a házaspárok magázódtak. Nem ez az erős vonzások, az olthatatlan kíváncsiság magyarázata?
Rágyújt, kisiet, ülnek a folyosó végein. Két emelettel lejjebb talál nyugtot.
Praxiteles Hermeséről nem tudják, hogy hűvös tökélye nem más, mint a szépség utáni vágyakozás, a tehetetlen pattpont. Az egyezményes szépség csak hideg lehet. Pedig körüljárható
a szobor. Jobb oldalról az erő sugárzik belőle, az a lüktető izomjárás, amit csakis az ölelés tehetett élővé. Hátulról légiesen finom a test: alkotója, a szépség megszállottja, kezében tartót 13

ta, mohó, kielégíthetetlen tenyerével simította azt a férfifeneket. A foghatóban kereste a
mindenséget. Balról csak az elfordított kőhát látszik, az izmok szigorú törvénye, egy veszekedés emlékével, kínjával tetézve, s a bosszú, az idegen: a gyerek. Kiszolgáltatott, szerelmes,
csak az utókorban nyertes szobrász, és elkényeztetett, önszépségében fürdő fickó: Hermes
modellje. Szemből nézve csak azt tudják az emberek, hogy „szép" a szobor. Legyen karcsú a
boka, izmos a lábszár, arányos és hosszú a comb, a has- és gyomorizmok feszülő bordázattal
adják ki a vállal az „ideális" trapéz vonalát, az arányos, izmos karok fölött hajfürtök övezzék
a szabályosnak ítélt kőarcot. Semmi más nincs rajta kétezer év múltán. Ezért szép, ami „érdek
nélkül tetszik", ezért szép, amit elegen akarnak (és nem érnek el). Szép, amitől félnek. Praxiteles Hermese pedig valóban szép — ám csodálói nem tudják: mitől vált széppé a megszállott,
szerelmes szobrász kezei között.
Hónalja alatt kiver a verejték. Kikapcsolja a számológépet, hátradől. Mindannyian csapzottak. Feri kárál:
— Rohadt bagósok! Ablakot!
Ibolya kinyitja. A hideg levegő csíkokat húz a dohányfüstben. Feri sálat teker a nyakára,
és morog. Megpróbálja elhitetni velük, hogy nem szeret dolgozni. Mindig pontosan a tudtukra
adja: mit miért, hogyan nem szeret és nem akar. Hiszi, hogy csak annyit mesél el a tagadásaival, amennyi rájuk tartozik. Pedig fogyókúrázó, csikorgó fogú, kicsi alakja tudósít a 28 négyzetméterbe fagyott lakásról, a bejárónőről, a magányról. Zakója évente nagyobbnak tűnik
rajta, lassan ő is elfeledi néhai feleségét. Az ötödik nyelvet tanulja itt és otthon. Néha belefeledkezik Ibolya sárga cicaszemeibe, lopva elkalandozik a testén, s nem az asszony taszítja el,
hanem ő magát, nehogy eláruljon valamit kihűlt titkairól. Ilyenkor hirtelen tudtára adja Ibolyának, hogy butának tartja. Ő néha hecceli, gúnyolja Ferit, örömet okoz neki. Hadd élje
okos, zárkózott életét ez a kőkemény alak. Nem mutat rokonszenvet, nehogy felbillenjen körülötte a világ.
Ibolya mosolyogva becsukja az ablakot.
A sötétített ablakon a szürke, hófelhős fény beletörik a neonkékbe. Lejjebb csúszik a széken, átnéz Ibolya üres széke és az íróasztal között.
Oldalról a redőnyön átsüt a nap. Verán apró kökénybogyókkal díszített bugyi, magas
sarkú papucs. Sokat bíró karcsú, erős vállai alatt telten néznek kétfelé a mellei, dereka egészségesen elvékonyodik, hasa egy kicsit kiugrik, csípején mértéktartó, asszonyian nyugodt párna, combtövénél a vágy és étvágy üzenő antennái göndörödnek, s ő remegve reméli, hogy elég
nyugalmat varázsol erre a tenyésző tájra. A napfény törésében nemesen feszülő combívek tapintása, illata a tenyerétől a szeméig mindenütt benne lakik. Hirtelen törékeny térdek, alattuk
vékony, szívós lábszárak. Asszonyi és leányos tájak váltakoznak, forognak a fényben, dióbarna szemek vonnak rájuk ismerős színt. Egybeolvad a tapintás, a szín, az érzés. Üvöltené a
szeretlek-et, s hogy, „szép vagy". Birodalmukban, örömeik színhelyén mozog ez az öntörvényű és közös, a feszes és puha jelenség. Nyugalomvágy és szilajság, keserűség és bölcsesség
terméke, együttlétük sokéves gyümölcse, bilincse. Nincs már oka robbanó vágyakat, kamaszkori nagy kitöréseket várni. Fészkük biztos, meleg bölcsőként várja vissza, a megismerhetetlenséget kínálja naponta, óránként, változó fényben, emlékezteti a fáradt, a telített, a féltékeny, a magabiztos, a boldogságban reménytelen, a hálában találkozó állapotokra.
Sokféle okból hajol hát a párja felé, új szabadságharcba kezd a biztos vég, az elpilledés,
az örök elégedetlenség ellen, a másik gondos figyelése közben ringva kapálózva, míg ketten
érik el a csúcsot, s ő onnan egyedül gyalogolna tovább, fölfelé, ahol nincs már föld a talpa
alatt.
Ájult nyugalom, béke mellette. Őbenne holtpont. Kósza autók a forró utcában, egy-egy
mozdony dudál az állomáson. A könyvfal tarka dzsungeléból az örök összehasonlítás kancsalít szerelemnyirkos mellére. A falon a hosszúlábúak, a karcsútörzsűek, a felpolcolt mellűek,
rafináltan kencézettek, álműveltek tülekednek összevetésért. Vera mély, ködös-nyirkos szenderületben. A könyvek közül kígyóistráng nyúl a bokájáig, ha nem is fogva, de függve tartja.
14

Felrántja a jobb oldali székkarfát, bedobja a szemétkosárba. Feri hátra se néz:
— Vasgyúró fanyűvővel küzd — morogja. Ibolya meggyőződik róla: más baj nem történt, s visszahajol a munkájába. Mindannyian tudják: délután technocollal visszaragasztja a
karfát. Ibolya világosbarna haját aranyszínűre festi a beszűrődő fény.
Nem ismert egy nőt. Nem tudta, hogy legbelül lány vagy asszony, öreg vagy fiatal, s ha
éppen öreg, visszahozhatja-e még a fiatalságba. Annyit sejtett: a lányság, asszonyság, a fiatalság és az öregség — akár a szabadság, a szeretet, az öröm és a célok, mind csupán körülmények, átmenetiek. Elhitte: ennek az ismeretlennek sikerült lányságot, fiatalságot adnia,
asszonyléttel megajándékozni, s joga támadt saját örömére mellette. Úgy vélte, kettőjük érdekében, szándékai, igényei szerint alakítja. Ámde tudta: mindketten a másikért tesznek többet,
ezért megőrizte volna a másféle, őelőtte viselt ruhákat, a másik utolsó bizonyítékait. Félt,
hogy érvényén túl terjeszkedik ki kettőjükben. Megismerte: mi a szeretet, megtanulta: mi a
boldogság, de már csak maga miatt sem mondhatta: mi az igaz.
Talán, ha másként kezdte — folytatta — volna az emberiség,nem az egyezményes értelemben. Talán, ha a részek bája, sugallata, sajátossága értékké válhatott volna, jog a szépségre. Ha a sajátosság, az egyszeriség követelhetné meg minden, minden esetben a figyelmet, valami új születését. Ha nem rendelődött volna minden fölé az egységes, kötelező szabvány. Akkor talán sok minden szövődhetne másként — hiúsulhatna még. Akkor talán másként lenne.
Ül a fotelben, a redőnyön ökörnyálszagú szellő lebben be a szobába. Vera álmában magára húzta a könnyű, zöld pokrócot. Az anyag rálapul a derekára, felmagaslik a csípőjén.
Alig hallatszik lassú, békés lélegzése. Válla előreborul, jobb karja a feje alatt előrenyúlik, karcsú, finom ujjai lazán szétterülnek a párnán.
Harminc perce szendereg így. Tíz perc múlva a hátára fordul, majd nyújtózik, résre nyitja
duzzadt szemhéját, s ahogy őt meglátja, elmosolyodik. Ő mellé csúszik majd, hogy az álommeleg karok a nyakára fonódhassanak. „Te nem aludtál? Miért nem aludtál?" kérdezi a párja. Válla fölött a délutáni fény ráesik a szép metszésű, dióbarna szemekre — ő benne az már
nem szín, hanem égő zsibbadás a szíve körül. Óvakodik tőle, hogy ezt szavakkal megkösse.
A redőnyök között sárgulnak a gesztenye levelei. Jön az ősz. Megrándul a pokróc, a finom ujjak összehúzódnak, görcsölődnek, értelmetlen motyogást hall. Felugrik, Vera fölé
hajol.
— Gyűlöllek! Gyűlöllek! — töredezik el füléig a sóhajtásszerű hang.
A karcsú ujjak kisimulnak, mosoly fut végig Vera arcán. Megkönnyebbült. Békésen alszik tovább.
A résre engedett redőny elé áll, a csíkokon át nézi a táj maradékát. Most végre nyugton
hagyja a könyvfal. Összébb húzza magán a köpenyt. Alkonyodik.

15

HERVAY GIZELLA

Kiűzetés a szerelemből
kisiklott vonatokon kiterítve a hűség
torkából füléből ömlik a vér rászárad a fűre
tolató tehervonatok bőgnek az égre fel
batyuzó vénasszonyok szoknyája
szitkozódik
istenverte lányok állnak hajsátor alatt
kinéznek ijedten visszabújnak
magukra borítják a kendőt
menedék a fűzőscipő ezüstfokú tű a blúzba tűzve
hajban a sűrűfésű kerítésnek
hajlik a harmatos hát
kékszélű lavórba
cseppenként vérzik el az élet
mellek közt végigfolyva
konty alá virrad az asszony
szeretetlen az ágy a párna a cserge
menekül a bokályon a szarvas
agancsa földre teperve
felrobban a pohár elvérzik ellenséges a tányér
borostásan az ember beveri az ajtót káromkodni ráér
veri az asszonyt halálra félkézzel veri le a jégre
tapossa barna mellét rúgja a vödröt a tehetetlen égre
üti az asszonyt szoknyáját hasítja tépi a gombot
hívja az asszony a halált a félrevert
kolompot
jaj az asszony az árva
veretve vér-halálra
hűségből kiűzetve
csömörig megétetve
lángoló törülközőben
lábujjhegyen az égen
rabok csajkája hétfő csíkos az ágyon az álom
csíkos az árnyék a falon csíkos a szó a szájon
csíkos a veríték is a vérerekben a vér is
maga a végtelenség az út a kerítésig
jaj az ember az árva
életébe zárva
ítélve hét halálra

A költőnő hátrahagyott verse.

elvérző magányra
vettetve priccsre ébren
öleléstelen égen
tágranyílt szemben a kihűlt éden
kopog a fülben a koporsó
szerelmek menete feketében
jajgat a vér visszaszólnak a holtak
hidegrázásban rázkódnak a vonatok
kitett csecsemők havon vonszolódnak
elvetélt kismamák hasuk gyötrik
mellüket betakarják
elcsöppent tejjel hullik a könnyük
elhagyott szeretők árnyéka szédül
elhagyott életek pucéran kiterítve
jaj az árva az árva
életre nem találva
feszítvén szerelemre
ölébe gyötörtetve
száműzetésre szántan
hontalan kínhalálban
*

VÁRI ATTILA

Magam emlékére
i.
GENÉZIS
Csak néhány percet szerettem,
szerettem volna élni,
mielőtt megszülettem, mielőtt megfogantam.
Barbár gyönyörrel lestem volna,
vajon véletlen,
számítási hiba
ez az „itt és most"?
Hogy rettegek.
Hogy félek.
2Tiszatáj

17

ÉN
Bántani születtem,
bántást nem bírva.
Sav támad savat.
Kötések helyett:
kötöttek,
nem tűrtem.
Kévém: az indulat.

3.
IDÉZŐ
Élhettem volna Korondon,
lehettem vőn agyag a korongon,
égettek volna,
lennék váza,
magam kinek hittem,
vagyok csupán máza.

4.
KETTŐSSÉG
Hód oson,
alig pislákol a hold.
A patak fölé két fűzfa
Kék az egyik,
a másik piros,
egymást ökleli vérem,
Két nyájnélküli kos.

5.
LEHETETLEN
Te régi-régi félelem,
tövist visít a rózsa,
visszaszippanja illatát ?
és őrzi jobb napokra ?

hajol.

tudatom.

6.

FÁJDALOM
Üres dobozok négyszögű láthatára,
átlós csönd,
a fény is négyzetes,
visszhangot sír egy csecsemő,
s a kába tűzfal immár tízszeres.
1.
AZ ÁGY
Egy fél lépés jó lenne,
de horgony-rozsda jajj.
Ülni, majd állni...
lépni volna jó,
fektünkben ellep a kórház-színű
Kalászt vetett a csend,
szeme a fájdalom
ritmust lüktet a bensőnk,
dohog a csont-malom.

hó.

8.

HAJNAL
Ennél veszélyesebben
már nem lehet élni.
Aláaknázott mondatok között,
hófehér ingben lépdel
a hajnali réten...
Lépik és közelít a sértett,
bár sértő, hogy él.
Közelít a sértett.
Kezében egy szál kardvirág.
Lépne, amikor minden irányból
rákaffognak, idegen indulatszavakból
összeszerkesztett
gépfegyverek.
9.
ASZTALI ÁLDÁS
Megint a maradék.
Megint a tegnapi ehetetlen.
2*

19

Ez az én részem, amikor
tegnap sem ettem meg
a még egészet.
Bűvölő szemektől
nem üdvözül számban az íz,
kancsómban a víz borrá nem válik
tegnapi szóktól.
Hiába nyelek, nyelvemen kövek,
melyeket rájuk dobni,
az lenne ám a tett
hadd csóválják fejüket: őrzőim, vendégek,
s dobjanak, ha nem is kenyeret,
de dobjanak tollamat nyugtató,
emberi, szellemi étket,
igazam: kövem ellenébe,
ha fáj nekik e kő.
10.
(...)

Már állandó félelmeim sincsenek,
csak ijedős torpanások.
Mintha megállna mögöttem
valaki...
mintha marokra fogná torkom, szívem,
és rákérdezne arra ami nincs.
Nem forró vízben kopasztnak,
nem nyűtt kötélvei nyuvasztnak,
az nagy gyanakvásnak telit
havazzák rám irdatlan.
11.

VARÁZSLAT VÉGE
Őszülsz, sárgulnak álmaid is.
Hol van a békakirályfi ?
Táltosparipa ?
Lábnyomodból vizet iszik a táj,
és olyan lesz, mint te.
Most hát az van amit akartál.
Te vagy a táj: magadra maradtál.
Árvízzel küzd szemed,
földrengések a homlokodon.
Szád szakadékán,

mintha láva bugyogna,
völgyeket vörösítve,
vérezve eget —
ismét eltört egy szó.
Cserepei mint kövek,
kaviccsá kerekülnek,
tovagurulnak homokká kopva,
magukkal lopva hírét,
hogy még mindig álmodozol,
pedig már őszülsz,
sárgulnak álmaid is.
Hol van a békakirályfi ?
Hol van a táltos ?

12.

HALOTTI BESZÉD
Már ismét a harang:
kering, jajong a kongás.
Ismét a jég, a tűz, az ár ?
Földrengés ősvirrasztás.
Már ismét elmotyogtatott
a hiszekegyre: ámen,
ámen a nem-hiszekre is,
múltunkra minden ráment.
A szerelem is elalélt:
savanykás szőlőinda.
És kong szobám: üres harang
visszhangja nem hoz vissza.
Emlékkötéllel ráverik
delekre majd az estét,
riadt-galamb-szavam
zuhan
már lesték szegett estét.
Ismét születik a világ,
mely volt, mielőtt éltem,
mint boglya helyén serdült fű.
A kaszáé az érdem.
És kiért szólal a harang ?
Kiért jajong a kongás ?
Ki gyöngyöt szórt disznók elé,
kit megrontott a rontás.

PÁSKÁNDI GÉZA

Születésnap
Istenkém fejére ütött.
„G-nek születésnapja
van!
Majdnem
elfeledtem."
És én megszülettem. *

Etimológás mániában
a délibáb pályaudvaron
i.
Lógós Logosz.
Damoklész-fogalom.
Damoklész
függőjátszmája,
a partnere:
Platón.
Minden feltételes. A Lex és az „ex lex".
És persze a — reflex.
A felfüggesztés is feltételes.
S a feltétel
felfüggesztett.
Héphaisztosz, a sánta,
mit egyik lába hosszához megnyert —
a másikból
épp annyit vesztett.
Századra év.
A vám és a rév.
Évre év — érvül.
Vámul a rév
és a vám révül.
S
vámulatom-révületem
lassan elévül.

* Ennek ötven éve. (A

22

szerk.)

II.

Damoklész függőjátszmát
játszik.
A jogász Bérenger
s az első magyar
szürrealista nyelvész
(Horváth István)
bennem mindenre kapható.
Átsejlik minden
mindenbe.
Egybemosódik.
(Kaphatni
egybemosóport
itt!)
Valami ősi Manír.
Arcimboldo és Salvador Dali.
Valami ősi manír.
MANERE: maradni. Modorok medre.
MANUS, MÁNUS: kéz, ujj, óra mutató kedve.
MANUSZ (mannusz): valami ember-alak.
RO-MANUS, RO-MANA: a római lak.
Fölöttes szellem: MANA, mely
oly
melanéz,
mint Babits balkonján
a sörbet, a méz.
Ó Mani, te perzsa MANI!
Engedd a MANNÁT hullani!
Test mocsarából égre föl
bóbita, húzz!
Vért és velőt rázz
MANICHEUS!

III.
Hát ennyi. ínycsiklandó,
indító játék.
Hogy sikosítsam
utam a mélybe.
Jussak túl csiklón,
túlnani titkok tövére.
Mert látom: már látom:
egyetemes
nyelvet(H!)
— ahogy rég mondtam, írtam —
poliklott
gatyát
kell kitalálnom magamnak.

Minden az Univerzálisra
nyaggat.
Hogy néki reverzálist
adjak.
Gatyába kell ráznom a
farmert!
Farmert
az egyetemes
farmnak!
„Képzelj magadra ruhát!" —
mondtam Évának én.
„A ruhám a szemedben van " —
mondotta ő.
Minden felhő
isten szemében.
Minden szemgödör, szemodú — divatbutik.
(Nyomorba dönt a látomás, butít.)
Lombik-eszmét és
lombik-nyelvet!
Hazát —
NIMFO-MANNIÁT!
(Kivel-kivel lefekszik.)
„Engedjétek hozzám az én lelkemet
a nyitott ajtón át
az én nyelvemet
"
írtam húsz évvel ezelőtt.
Miután és Miközben és Mielőtt.

IV.

i
Ó, Mani, te perzsa MANI!
A -MÁN képző és a MANN szó
egészen bizonytalan
összefüggései
kezdenek nyugtalanítani.
Délibáb pályaudvar.
MÁNIA
volna-e az
emberszabás
vagyis a MANNIA ?
Egyetlen kétnemű a Ho m o volna csak
s a minden
Eleven ?
Rokon-e a nimfomann
sa
nimfomán
talán ?
Fehérmájú fekete hattyú
a szatír-Léda oldalán.
Hiszen most ő a
szuka-Pán.
A szilárd pontot akarom —
szólott az Inga.
A sarki magyar
ötvös.
És a Tutaj is így beszélt.
Rajta a görög Tutajos
(Tutájoszl).
Meg Izsák almája

is ezt mondta
(s az égből minden bomba),
amidőn lehullt.
És Éva utána nyúlt.
Magára vonta.
Vonzotta súly, tömeg.
Hogy magát alatta lelje meg.
Felülről jön MOST
— előzőleg —
a Múlt.

A változat zsarolás
Még jöhet a kicsit-valami-más.
A Lehető.
Minden változat csak zsarolás
Barátom!
A szív új helyzete, az ész új helyzete.
Melltől torokig.
Fejtől ülepig.
Az első változat fenyeget
a másodikkal.
Első Teremtés, Első Feltámadás
a rákövetkezőkkel.
Első Végtelen, Kezdő Határtalan
a következmény
szerinti
Végtelennel.
Az ok így lesz az okozat veszélye.
S az okozat ?
Okhoz legközelebbi esély
a veszélyre.
Mert van Ok — minden
ellenkező híresztelés
ellenére.
Élet s Halál:
sziámi iker.
Ok s okozat benne
együtt született.
Véglet csak úgy jöhet világra,
ha benne a másik véglet remeg.
Le — föld alá szórod a magot,

temetve is bölcsőjét ringatod:
nem a halott sír —
szélben
a Fölserkenő Magos!
Egyetlen időn születik
jóval a rossz, széppel a rút.
Úttalannal az út.
Minden változat zsarolás
Barátom !
És életrajzom
változat e létezésre.
Az őssárkányok
lassúdad járásában
gyík-surranás zsarol.
A már-már fölismerhetetlen
változat.
A dogmában a féktelenség variánsa
lappang.
Minden tigris
macska-változattal
fenyeget.
Mammut-birodalmak
Monacóval
fenyegetnek !
Minden Monacóban Bizánc mocorog.
S midőn megírtam Első, Második,
Századik
Változat-Magamat
istentelenül megzsaroltalak.
Félj! Változat lesz a véged.
Vigyázz ! Százegyedik Változatod —
eljövök érted!

SZÁRAZ GYÖRGY

Géza úrhoz...
A képen egy férfiú látható, aki félig keresztben, félig hosszában csíkos: zebraköntösben és pizsamában üldögél, nyakába vetett bolyhos törülközővel, amely imakendőnek is felfogható. Két keze ugyanis ájtatosan kulcsolódik az ölében, fejét lehajtja,
hosszú indiánhaja előrehull. A szája zugaiban bujkál valami görbe mosolyféle, de lesü. tött szemének pillantása a köldök tájára irányul: kartonlap fityeg ott, levelezőlapnál
alig nagyobb, rajta verses szöveg, cikornyás betűkkel, csak a cím olvasható: HÁZI ÁLDÁS. A környezet természetesen intellektuális: a férfiú szűk folyosóban üldögél, egész
falat borító könyvállvány és íróasztal között, mögötte is polcok látszanak, könyvekkel,
papiroshalmazzal. Az asztalon írógép, söröspalack, pohár. Az ájtatos férfiú pizsamájának szára elegánsan felcsippentve, bokája kacéran villog, lábfeje nem látható: műanyag lavórban ázik.
Idestova tíz éve készült ez a fotográfia, 1973 augusztusában. Színhely: a szaporán terjeszkedő kolozsvári nagy lakótelep egyik új apartamentje. Az ember, ha kikönyökölt az ablakba,
épülő panelblokkokat látott, távolabb a Györgyfalvi úti öreg vámházépületet, balra pillantva
pedig hóstáti „földész-házakat", faragott kapuzábéval, házőrző vakarcskutyával a dülöngő
kerítések mögött és kapirgáló tyúkokkal a széthulló murkosszekér körül. Azóta nincs már a
vámház, eltűntek bizonyosan a földészporták is, a lakótelep befelé terjeszkedik, fölfalja a
Hóstát vén házait, a blokkházakból már aligha indulnak cigányzenés temetési menetek a házsongárdi temető felé.
A lakás napfényes volt, rideg mégis, gyéren bútorozott. Gazdái alig egy éve költöztek be,
a régi, szűkös kis otthonból hozott holmit elnyelte a három szoba. Új bútort szerezni pedig
akkor már nem volt érdemes... Emlékszem, rekkenő hőség volt aznap. Ebédeltünk, aztán
Anikó, a háziasszony törökkávét főzött, eléggé idegesen: kislánya, az épp csak totyogó Ágneske beteg volt, nyűgös, altatni se hagyta magát. Talán ezért is kezdett bolondozni a „ház
ura", kényúri mivoltát fitogtatandó, lábvizet rendelt hőség ellen, a két „fehércseléd", anya és
csetlő-botló leánykája serényen hozta a lavórt, törülközőt. Eszembe jutott, idéztem is tüstént,
hogy valaki valamikor azt mondta, a Nyugat afféle állóviz volt, sokaknak derékig, másoknak
állig ért, Ady csak a lábát áztatta benne. A „zsarnoknak" tetszett a dolog, így került elő a Házi
áldás, innen az ájtatos köldöknéző póz a lavór fölött. Kattant a gép, a Nagy Férfiú lábat törölt és munkához látott: filmforgatókönyvet irt, sietni kellett, én másnap utaztam, s a Holnap
lesz fácán első változatát várták már Budapesten.
Három évvel korábban, 1970 nyarán, kolozsvári érkezésem másodnapján barátom épp
fácánsülttel vendégelt meg a Szentegyház utcai vadászétteremben. Lakása akkor még volt is,
nem is: aprócska szoba, lakni, dolgozni se jó, nemhogy vendéglátásra. Ebéd közben a darabja
kolozsvári előadásáról faggattam volna, Dávid Ferencről, Socinóról, de őt akkor már Apáczai
Cseri és Basirius érdekelte — ha igaz. Mindenesetre gyorsan köpködtük a sörétszemeket, aztán rohantunk a főtér felé, megbeszélt találkozóra... Erről is van fénykép, színes felvétel: hárman állnak a Melody bár portálja előtt, ragyogó napsütésben. Középütt karcsú lány, kétoldalt
vállára omló szőke hajjal, virágmintás rövid selyemruhában, egész testével a gép felé fordul,
hunyorítva mosolyog. Jobbra tőle K. F., pesti irodalmár, fehér ingkabátban, szégyenlősen
mosolyog, a fejét kicsit lehajtja, elöl összefogott kezében kis turistazsák. Bal oldalt a barátom, közelebb a lányhoz — nem ér hozzá, de a két test egy picit egymás felé hajlik —, fehér
ingben, világos nyersvászon nadrágban, bal keze csibészesen a zsebben, a jobbja mellmagas26

i

ságban, ujjait laza ökölbe zárja; a hasát mintha beszívná egy picit, mindenesetre egészen karcsúnak látszik; a járdát fürkészi zárkózott Winnetou-ábrázattal, csak a^szeme sarkából les a
fényképezőgépre.
Fényes emlék nekem is ez a nap, olyan, amilyennek a kép mutatja. Tiszta reggeli fényben
ült Kós Károly a Szamos-parti kis szobában, lábát széken nyugtatva, kezében a negyedébe vágott, szippantásnyi cigarettával; és csupa napfény volt a kert a Fellegvár alatt, amelynek közepén verejték borította fiatal szobrász Ady fejét faragta csillogó fekete kőből. Jólesett a kőpádimentumban kirakott SALVE-üdvözlet az Utunk-szerkesztőség kapuboltja alatt, szép volt a
pecsenyéstál fácánsülttel a pirosmintás fehér abroszon, s jó volt mosolyogni a barátom hetykén leplezett boldogságán dzsin és szóda fölött a Cola félhomályában. Szöktek is hamarosan,
ő meg a szőke lány, aztán én is cihelődtem, hogy K. F.-et vendégségbe kalauzoljam: Szenei
Molnár Alberthez, a Házsongárdba. Visszafelé a temetőből, K. F. megállt a Tordai út sarkán
a nagy kerek kőnél, amelyről a hagyomány szerint a wittenbergai egyetemről megtért Dávid
Ferenc hirdette az új igéket; fölállt rá, kérte, fényképezzem le így, de mielőtt a gépet elkattinthattam volna, leugrott, csúnya póz, nem kell, inkább csak melléáll, úgy fotózzam..:
Egy másik nyár: 1972-ben, túl már a Dávid Ferenc-dráma budapesti bemutatóján, egy
évvel a lavóros kép készülte előtt. Hőség volt akkor is Kolozsvárt, ebéd után ottragadtunk a
Continental asztalánál, cinkvődrőkben hűlő palackok társaságában. Sört ittunk vagy bort,
már nem emlékszem, az étterem kiürült, talán be is zárták, de minket hagytak békében, hisz
„Géza urat" nemcsak az öreg főpincér ismerte névről, de még az aprócska borfiú is, aki az
utánpótlást hordta az olvadó jéggel teli hűtővödrökbe. Barátom az új verseskötetét forgatta,
hol itt, hol ott olvasott belőle hangosan, csak még ezt hallgasd, meg ezt, meg emezt, és tudtam, csak ürügynek kellek, nem nekem olvas, hanem magának, nem is az ital száll a fejébe lassan, hanem a saját szavai... Aztán megint benépesült az étterem, turisták ültek az asztaloknál, rákezdte a zene, csak akkor hagyta abba, kelletlenül. Aztán ismerősök jöttek a mi asztalunkhoz is, fecsej, malackodás, világmegváltás, civódás, menetrend szerint. És egyszercsak
valaki odasziszegi, gyűlölettől eltorzuló szájjal a barátom arcába: mit mind teszed magad, öt
év múlva, fogadok, te már nem élsz...
Taxival megyünk haza az új lakásba, a sofőr persze ismerős, hogy domnu Gézát mondott
vagy Géza urat, már nem tudom. Anikó gyertya mellett virraszt a konyhában — pár napja
költöztek, a villany még nincs bekapcsolva —, a szemhéja duzzadt, vacsorával várt minket.
Barátom fölcsattan, valahogy le kell vezetni a bűntudatot; csitítanám, erre ellenem fordul, ordítja a képembe, többször egymás után, mindig ugyanazt: Ez nem Budapest, érted, ez itt Kolozsvár !... Anikó aludni megy, mi rossz Zarea-konyakot iszunk a konyhaasztalnál; arról van
szó, hogy drámát fog írni az őrmesterről, aki Che Guevarát agyonlőtte...
Ez a darab máig sem készült el.
Másfél évvel később — és fél évvel a lavóroS felvétel készülte után — kettesben várjuk S.
S.-el, a fácános film rendezőjével a Keleti-pályaudvar csarnokában. Egyedül érkezik, Anikó a
gyermekkel majd csak valamikor nyáron indulhat utána. S. S.-ékhez megyünk, színésznőfelesége — az 1972-es Vendégség Máriája — ebéddel várja az érkezőt. Keveset eszik, csöndes,
mosolyog; ugratni próbálom, a házigazda is beszáll, ketten mondjuk, ez itt Budapest ám, túl
sok a taxis, a főúr, borfiú, nem könnyű ám „belakni" egy ilyen nagy várost. Szeme se villan,
nem veszi a lapot.
Egy héttel később már ő segített nekem, áldott jóbarát! Képtelen lévén elviselni, hogy haragot tartsak azzal a színházi férfiúval, akivel ő éppen összebarátkozott, magával cipelt a
Hungáriába, létrehozta a békességet, majd félórán belül megharagudván a direktorra, szélvészként elszáguldott s otthagyott kettőnket — kibékülve.
Tizenegy éve már, hogy az a fröcsögő mondat elhangzott a Continental borpecsétes asztala fölött. Barátom az alkotás rövid szüneteiben „dorbély és sörhabfodrász" szakbizonyítványokat állít ki a vendéglői asztal mellett, s kegyosztó kedvében oktató-nevelő célzatú négysorosokat firkant papírszalvéták csücskeire, arra érdemes egyszerű lelkek számára; és talán csak
27

én tudom, hogy fondorlatos lelke mélyén igazából arra spekulál: nyolcvan-száz év múlva,
hangyaszorgalmú filoszok gyűjtögető munkája nyomán ezekből a cédulácskákból is futja
majd egy posztumusz Páskándi-kötetre... De valójában akkor hajtottam meg barátom előtt
az elismerés lobogóját, amikor hozzá igyekezvén, taxiba ültem, s a sofőr ekként reagált a bemondott címre: ja, a Géza úrhoz tetszik?...
*

Harmadfél éve, hogy magas kitüntetésben részesültem. Átadására a Nimród vendéglő
talponállójában került sor, ünnepélyes külsőségek között. A díj, miként az oklevélben olvasható, 1980-ban létesült, az odaítélő bizottság elnöke Páskándi Géza, tagjai: Páskándi Gézák.
Magától értetődik, hogy kizárólag Páskándi Géza barátai kaphatják; egyetlen kötelezettségük
az oklevél kifüggesztése és a — természetesen Páskándi Géza képét viselő — plakett jó! látható
helyen való elhelyezése.
Tudtam, hogy e Legmagasabb Elismerést másodiknak kaptam Cs. S. költő után, aki pár
hónappal előttem érte el az ötödik X-et; ezért némi gyanakvással szemléltem a nekem juttatott
plakett hátlapjába ütött hármas számot. A kettes nyilván Cs. S. tulajdonát képezi. De kié a
Numero 1. ?
Teljesen nyilvánvaló: Páskándi Gézáé.
Nem minden kajánság nélkül állapítom meg: most már jogosan. Feltéve, ha — eleget téve
a zsűri kikötésének — az oklevéllel együtt jól látható helyen kiállítja.

SZENTI E R N Ő G R A F I K Á J A
28

Vérhűtő
Fekete délelőttben
az árnyak
emlékek véralvadásai
Az eszmélet ködből sző ruhát
s ami szép volt felöltözteti
Vannak kik hazajárnak
a nincs-otthonban nézik a falat
és megágyaznak a lopakodó
szívbénulásnak
Fekete délelőttök
Házakon korom didereg
A józsefvárosi
füstös tűzfalak
jajgató
orgonasípok
Zengik némulásaim
Szívem fölött morajlás sötétül
Tükrökből múlt időm figyel
szétfoszló lányarc
mosódik egybe
ablakok
csipkefüggönyeivel
A mintákon homály virágzik
és betölti a szobát
Mintha magamat nézném
elmúlt magamon át
Agyhorpadásaim
roskadt hó-halmok
Látomásaim keretébe
a tél is belefeketül
Betonfalakon képek
Bennük arcom romhalmazai
Abbahagyott
vázlatai
a teremtésnek
Vakuló
vérhűtő

délelőttben
feketedések

Levél M-nak
E szerelemhez nincs közöd!
Magam akartam magamnak
Bár irántad fogantatott
nincs rajta hatalmad
E szerelemhez nincs közöd
Nem volt és nem is lesz soha!
Éltet az idők fölött
bár gyötrő s ostoba
E szerelemhez nincs közöd
Magamnak
teremtettem
Te jársz-kelsz élőn is halott
holtan is temetetlen
E szerelemhez nincs közöd
— bár érted sarjadott —
csak mint az árulónak
ahhoz kit föladott!

Homokon — havon
i
A semmi (csak szó !) határán innen
innen és túl — vagy ugyanott!
Ki akarta hogy benned kelljen hinnem
hisz éppen miattad — hitetlen vagyok

2
Aki nemlétezőt melenget magában
istenít imád és szeret vakon
az védtelen lesz végül a világban
S nyarak forró
homokjában
is úgy lépeget akár a havon

30

165 éve született,

100 éve halt meg Marx Károly

VÖRÖS LÁSZLÓ

„Kitüntetésem nincsen"
GONDOLATOK MARX KÁROLY JELLEMÉRŐL
A legkisebbik Marx lány, á Tussynak becézett Eleanor életéről szóló könyvében Harald
Wessel leír egy roppant sokatmondó és tanulságos jelenetet. A szerző egy szürke, nyirkoshűvös januári napon a highgate-i temetőben a Marx család sírjának szomszédságában üldögél,
amikor látogatók érkeznek a sírhoz, céltudatosan ide tartva: „...kanadai diákok, három fiú
és négy lány. Nem riadtak vissza a hosszú gyaloglástól, sem a nyirkos időtől. Odamentek a
Marx-emlékműhöz, néhány pillanatig némán álltak előtte, majd az egyik megszólalt: »Poor
old Charlie« — szegény öreg Charlie. Csak ennyit mondott."
Valóban, szegény Charlie, még kitüntetése sem volt. Ő maga mondta ezt 1861 tavaszán,
porosz állampolgári honosítás és berlini lakhatási engedély tárgyában kelt beadványában
(amit természetesen elutasítottak), nyilván a hatóságok kérdésére válaszolva. Mert anélkül valószínűleg eszébe se jutott volna ilyesmi. Mindamellett a válasz nagyon beszédes. Közvetlenül
is meg áttételesen is hírt ad Marx jellemének néhány alapvonásáról. Mindenekelőtt arról, hogy
munkásságát valóban az ügy szolgálatában végezte, a személyes dicsőség és érvényesülés ezredrangú volt a számára.
Közhely ma már, hogy a személyiség kialakulása sok mindentől függ. Marx életútja azt
mutatja: az eredendő tehetség mellett a feltett életcélok minősége és a jellem ennek támaszául
szolgáló szilárdsága alapvető tényező. A középiskolás Marx osztálya nyolcadik legjobb tanulója volt a trieri gimnáziumban. Fogalmam sincs, mi lett az éltanulóból és az őt követő többi
eminensből. Bizonyára tisztes hivatalnokok lettek a ranglétra különböző fokain, kényelmes
anyagi körülményekkel, nyugodt polgári élettel, közmegbecsülésnek örvendve és jogos önelégültséggel — mert erre is vágytak, ez volt az életcéljuk. S ha netán egynéhányan többre akartak törni, hamarosan belátták, hogy a könnyebbik út a kifizetődőbb. Vezérelvük és erkölcsi
parancsuk végül is így vagy úgy ez volt: idomulni a fennállóhoz.
A nyolcadik legjobb viszont már 17 éves fejjel ilyeneket írt érettségi dolgozatában: „Ha
azt a pályát választottuk, amelyben a leginkább munkálkodhatunk az emberiségért, a terhek
nem törhetnek meg bennünket, mert ez csupán mindenkiért hozott áldozat; akkor nem szegényes, korlátolt, egoista örömöket élvezünk majd, hanem boldogságunk milliók boldogsága
lesz..." Könnyű felismerni, hogy a tiz évvel később megfogalmazott korszakalkotó gondolat
— „a filozófusok a világot csak különbözőképpen értelmezték; a feladat az, hogy megváltoztassuk" — csírája ez erkölcsi megközelítésből. És ami a legfőbb: nemcsak leírta ezt már diákként, hanem tartotta is hozzá magát egy életen át. S ez az, amit a jellem szilárdságának mondtunk. Mert kinyilatkoztatni bármilyen magasztos eszmét is nagyon könnyű, de betartani a vállalást nehéz. Ráadásul minél nemesebb az eszme, annál nehezebb a feladat és súlyosabb a morális felelősség.
„.. .volt valami, ami számára mindennél fontosabb volt — az ügy odaadó szolgálata" —
írja róla Eleanor-Tussy (kiemelés is tőle). Hogy mennyire híven jellemzi ezzel apját, azt Marx
31

írásai megszámlálhatatlanul sok helyen tételesen is bizonyítják, nem is beszélve az egész életút
bizonyságtevéséről. „De célomat, ha törik, ha szakad meg kell valósítanom és nem szabad
megengednem a polgári társadalomnak, hogy pénzkereső géppé változtasson" — írja Marx a
saját jól tudatosított célratöréséről és erős akaratáról, ami olykor még az egészségét is kockára
tevés határáig jutott: „Miért nem válaszoltam hát Önnek? Azért, mert egész idő alatt fél lábbal a sírban voltam. Minden munkaképes másodpercet ki kellett tehát használnom, hogy befejezzem művemet, amelynek feláldoztam egészségemet, az élet örömeit és családomat. Nevetek
az úgynevezett »praktikus« embereken és bölcsességükön. Ha barom módjára akarna élni az
ember, akkor természetesen megtehetné, hogy hátat fordít az emberiség szenvedéseinek, és
csupán saját irhájával törődik. De igazán impraktikusnak tartottam volna magam, ha felfordulok anélkül, hogy teljesen befejeztem volna könyvemet, legalábbis kéziratban" — írja
S. Meyerhez 1867 áprilisában, A tőke I. kötetének elkészülte után. Életének talán legkeservesebb napjaiban, Edgár kisfia halála után pedig ilyen sorokat küld Engelsnek: „A szörnyű kínok közepette, amelyeket e napokban átéltem, mindig az tartotta bennem a lelket, hogy rád és
barátságodra gondoltam, meg az a reménység, hogy nekünk közösen van még valami értelmes
tennivalónk a világon." Az „értelmes tennivaló" itt ugyanazt a tartalmat képviseli, amit a
„milliók boldogsága" vállalóan, az emberiség szenvedéseinek való hátat fordítás pedig tagadólag jelenít meg.
Marx azt is nagyon jól tudta, hogy gondolatainak igazsága önmagában nem elegendő,
kell hozzá a morális fedezet is, mert ennek hiánya kompromittálja magát az eszmét. Teljesen
világos volt számára, hogy a „vizet prédikál és bort iszik" magatartása az ő esetében hatványozottan káros lenne; hogy a megfelelő szilárd erkölcsi talapzat nélkül összeomlik a mégoly
imponáló gondolati építmény is, ezért személyes erkölcsi feddhetetlenségére kínosan ügyelt.
A „kínosan" kifejezés szándékos itt, mert gyakran valóban nem volt kellemes a számára belebocsátkozni kicsinyesnek tűnő szóbeli vitákba és tollharcokba, amelyek ráadásul fontosabb
munkáktól raboltak el időt és energiát. Mégse tehetett mást. Előre látta például, hogy sokan a
szemére vetik majd barátai és ismerősei közül — nem is beszélve a kárörvedő ellenszurkolókról —, miért „fecsérel" annyi időt, csaknem pontosan egy esztendőt Vogt úr című művének
megírására. Azért, mert ez a bizonyos Vogt úr vitte szinte a tökélyre azt a módszert, amit sokan mások is használtak Marx ellen, s amit ő maga Weydemeyerhez írott egyik levelében így
jellemzett: „Elképzelheted, hogy helyzetem igen lehangoló. Feleségem tönkremegy, ha ez még
sokáig tart. Az állandó gondok, a polgári élet legkicsinyesebb küzdelmei felőrlik. Ehhez járulnak még ellenfeleim aljasságai, akik még soha meg nem próbálták, hogy tárgyi alapon támadjanak, s tehetetlenségükért úgy igyekeznek bosszút állni, hogy polgárilag megrágalmaznak és
kimondhatatlan gyalázatosságokat terjesztenek rólam." A legtovább Vogt úr ment, aki többek között a Kommunisták Szövetségét pénzhamisítók gyülekezetének s személyesen Marxot
zsarolónak és megvesztegethetőnek festette le. Marx tucatszámra kapta a leveleket olyan intelmekkel, hogy ne pocsékolja az időt ilyen ostobaságok megcáfolásával (magyar szempontból
érdekesek Marx eme sorai: „Szemere, a magyar exminiszter is ezt írta nekem: »Megéri-e a fáradságot, hogy Ön mindezekkel a fecsegésekkel foglalkozzék?«"). Marx mégis hajthatatlan
maradt, inkább félretette A tőkét egy évig, mert erkölcsileg tisztán akart állni kortársai és az
utókor előtt, s a mozgalmat sem hagyhatta besározódni: „Személyes és pártügyekben a tudomásul nem vétel, vagyis a rá se hederítés csak bizonyos pontig tarthat" — írta Engelsnek a
Vogt-féle szennyirat elolvasása után, és egy pillanatig se habozott a tekintetben, hogy mindezt
nem szabad szó nélkül hagyni sem a párt, sem a saját erkölcsi tisztaságának érdekében.
Ez a hihetetlen igényesség az egész Marxnak sajátja volt, a tudósnak is. Többen megírták, hogy addig nem hagyta nyugodni a lelkiismerete, amíg egyetlen, akár egészen picinyke
gyenge pontot érzett gondolatmenetében. Marx mindig szívesen fogadta, nemegyszer egyenesen kérte Engels tanácsait különböző dolgokban, ebben azonban hajthatatlan maradt, nem
hallgatott rá, Engels jószándékúan türelmetlen s meg-megújuló baráti ostromai, rábeszélései
falra hányt borsóként peregtek el róla. „Légy végre egyszer kevésbé lelkiismeretes a saját dol32

gaiddal szemben — írja Engels 1860. január 31-i levelében — .. .Az a legfontosabb, hogy a dolog meg legyen írva, és megjelenjék... A többi zavaró körülményt mind jól ismerem, de azt is
tudom, hogy az elhúzódás fő oka mindig saját aggályoskodásod. Végtére mégiscsak jobb, ha
a dolog megjelenik, mint ha ilyesfajta meggondolások miatt egyáltalán nem jelenik meg..."
Marx ennek ellenére százegyedszer is végiggondolt egy problémát, ha a századik után nem látott mindent tisztázottnak.
Ez az elméleti igényesség természetesen nem egykönnyen talált hívekre a forradalmárok
soraiban, részben alkati-képességbeli, de még inkább szemléleti okok miatt. Marxnak ilyen
szempontból sem volt könnyű dolga, lépten-nyomon értetlenségbe ütközött, gyakran még az
egyébként legelszántabb forradalmárok között is. Rendkívül érdekes, amit Bakunyin ír egyik
barátjának 1847 végén az akkor Brüsszelben éiő Marxról: „Marx itt ugyanazt a hiábavalóságot csinálja, mint ezelőtt, megrontja a munkásokat azzal, hogy okoskodóvá teszi őket.
Ugyanaz az elméleties esztelenség és kielégítetlen önelégültség." Sok más mellett ezen a ponton is élesen szemben álltak ők, és itt is Marxnak volt igaza, aki nemcsak a vezetők szintjén,
hanem tömegméretekben is nélkülözhetetlennek tartotta a proletárforradalomhoz az elméleti
tudatosság bizonyos fokát, aki már 1843—44 fordulóján felismerte, hogy „az elmélet is anyagi hatalommá válik, mihelyt a tömegeket megragadja", s „miként a filozófia a proletariátusban találja meg az anyagi, úgy a proletariátus a filozófiában találja meg a szellemi
fegyvereit..."
Magától értetődő, hogy a vezetőktől különösen magas elméleti képzettséget v?:t. s 'na
ilyent nem talált — de sokszor volt ez így! —, kíméletlenül szóvá tette. Se szeri, se száma Marx
olyan megnyilatkozásainak, amikor a gúny, a szatíra és az irónia gazdag eszköztárát fel asználva szól az üresfejűekről. Wilhelm Liebknecht írja róla visszaemlékezésében: „A politika
Marx számára tanulmány volt. A politikai fecsegőket és a politikai fecsegést lelke mélyéből
gyűlölte... Hogy fel tudott dühödni Marx, amikor azokról az üresfejűekről beszélt, akik a
kérdéseket néhány közhellyel és frázissal elintézik, és saját, többé-kevésbé zavaros kívánságaikat és elképzeléseiket tényeknek tekintve, a kocsmaasztaloknál, újságokban vagy népgyűléseken és parlamentekben irányítják a világ sorsát. Szerencsére a világ nem törődik velük. Az
»üresfejűeken« nem ritkán igen híres, ünnepelt »nagy embereket« értett."
Teljes joggal haragudott az ilyen emberekre Marx objektíve is — amiért üres fejjel és fecsegéssel akarják intézni a világ sorsát —, meg szubjektíve is, hiszen ő sok-sok éven át reggeltől estig a British Múzeum könyvtárában ült, éjszakánként pedig otthon dolgozott. Ő aztán
igazán tudta, mennyire meg kell dolgozni és szenvedni azért, hogy legalább megközelítőleg
megérthessük és ennek birtokában irányíthassuk a világ sorsát. Egy ilyen szokványos munkanapján írta 1851-ben Weydemeyerhez (még 16 év van hátra A tőke I. kötetének elkészültéig!)
ezeket a sorokat: „Többnyire reggel 9 órától este 7 óráig a British Múzeumban vagyok. Az
anyag, melyet feldolgozok, átkozottul szerteágazó... A demokratikus „simpleton"-oknak
(„együgyűeknek"], akikre „felülről" száll a világosság, persze nincs szükségük ilyesfajta erőfeszítésekre. Ugyan minek is gyötörnék magukat gazdaságtani és történelmi anyagokkal ezek
a szerencsefiak ? Hiszen minden olyan egyszerű, ahogyan a derék Willich szokta volt mondogatni nekem. Minden olyan egyszerű! Ezekben a sivár fejekben. — Roppant egyszerű
fickók!"
Az üresfejűséget, a „minden olyan egyszerű" elvét és a „simpleton" szemléletet Marx
nemcsak a politikában és a tudományban nem szerette, hanem egyáltalán semmiféle kimondott és írott szövegben. Ez a tulajdonsága szintén már ifjúkorában kialakult, és ebben is következetesen tartotta magát elveihez mindvégig. Már 24 évesen, a Rheinische Zeitung szerkesztőjeként naponta volt módja érvényesíteni és egyre finomabbra csiszolni a tartalmas szöveg iránti igényét. Rugénak írja 1842 novemberében az úgynevezett „szabadok" (a berlini ifjúhegeliánusok) hozzá küldött cikkeiről: „Ugyanannyit, mint a cenzor, magam is bátorkodtam
törölni, mert Meyen és társai halomszámra küldtek nekünk világfelforgatással terhes és gondolatszegény ömlengéseket, pongyola stílusban odakenve, megspékelve némi ateizmussal és
3 Tiszatáj

33
O

kommunizmussal (melyet ezek az urak sohasem tanulmányoztak) ... Felszólítottam őket,
hogy kevesebb homályos eszmefuttatást, nagyhangú frázist, önelégült tetszelgést és több határozottságot, több elmélyülést a konkrét állapotokba, több tárgyismeretet hozzanak felszínre."
Marx már nagyon fiatalon és kíméletlen szigorúsággal alkalmazza azt az elvet, amit később Lunacsarszkij nagyon találóan úgy fogalmazott meg, hogy aki színvonaltalanul képviseli
az eszmét, az lejáratja az eszmét. Legyen bármilyen kitűnő ember és jó harcostárs esetleg valaki, ha nem tud másképpen írni, csak dagályos ömlengésekben, nevetségessé válik: „Borkheim
derék ember... De jaj, ha^ tollat vesz a kezébe!... Azokhoz a vademberekhez hasonlít, akik
megszépíteni vélik arcukat azzal, hogy mindenféle rikitó színekre tetoválják. Mindig közhelyek és pufogó frázisok jönnek a tolla hegyére. Nála szinte minden kifejezés ösztönszerűen
csörgősapkát ölt."
A közhelyek és pufogó frázisok még a valóban forradalmi időszakokban sem igazán hatásosak, de még kiábránditóbbak a forradalmi apály idején. Marxnak mindkettőből, a forradalmi viharokból és a szélcsendből is kijutott, az utóbbiból még több is, mint az előzőkből. A
hullámhegyek és hullámvölgyek ilyen váltakozása a nehezebbnél nehezebb jellempróbáló
helyzetek egész sorát szüli. Legfőképpen azt, hogy mit tegyen a forradalmár egy forradalom
nélküli korban? Mert ilyenkor a hibás választások egész halmaza adódhat, az árulástól kezdve
a megfásultságon keresztül egészen a „csak azért is fegyveres harcot!" öngyilkos akciójáig.
Marx ezt a próbát is megingás nélkül kiállta. Az objektív történelmi körülmények jellegének
megfelelően mindig jól tudta megítélni a közvetlenebb vagy áttételesebb forradalmi tettek
szükségességét, olyankor is — a 48—49-es forradalmak vagy a párizsi kommün bukását követő
években —, amikor a helyzet egyenesen ellene szólt a nyílt csatáknak. Ki kívánhatta nála jobban a proletariátus azonnali és végérvényes győzelmét? A voluntarizmus azonban távol állt
tőle, s amikor a forradalmi apály mélyen demoralizálta a forradalmárok táborát, ő és Engels
ekkor is, e „szürke" évtizedekben is megtalálta az „értelmes tennivalót", az intenzív elméleti
munkát és a nemzetközi munkásszővetség eszmei és szervezeti erősítését. S a történelem nem a
hazardírozókat és a kiábrándultakat, hanem őket igazolta. Marx a világos cél tudatában legjobb képességei szerint végezte a történelem napirendjén levő feladatokat, ezért aNeue Rheinische Zeitung főszerkesztőjeként éppúgy forradalmár tudott lenni, mint ahogy forradalmár
volt a British Múzeum olvasótermében könyvei fölé görnyedő, vagy az I. Internacionálét
szervező-vezető Marx Károly.
A forradalmi szélcsendet azonban nem tudta mindenki úgy elviselni, mint Marx. S különösen nem az emigráció körülményei között. Az emigráns élet gerincet törő és kicsinyességre
késztető voltáról sokan írtak már, többek között Engels: „Az emigráció olyan intézmény,
amely mindenkit, akinek nem sikerül tőle teljesen függetlenítenie magát, szamárrá vagy gazfickóvá tesz." A harcostársak közül nagyon soknak nem sikerült függetlenítenie magát ettől.
Vogt úrról szólva előbb már leírtuk a „kínosan" kifejezést. Nos, még kínosabbak voltak azok
a polémiák, amikor a saját táborán belül volt kénytelen vitába bocsátkozni.
Marx hozzászokott az útszéli hangú kritikákhoz tudományos műveiről, s aránylag háborítatlan bensővel viselte el őket. Ízelítőül csupán két részlet álljon itt; az első éppen a Vogt úrról szól: „Marx úr mestere a konstruktív denunciációnak. Vidocq, Ohm, Stieber stb. báránykák hozzá képest. Sokan kéjjel gázolnak majd ebben a felkavart mocsokban, mert mesteri calummia [rágalom]; de egyetlen elővigyázatosságra felkérjük az olvasókat: a majomvadonban
akadnak gonosz páviánok, amelyek egyéb fegyver híján az ürüléket használják fel, s ezzel
bombázzák barátaikat és ellenségeiket. Vigyázzunk: Marx úr a maga 190 oldalán szinte kizárólag ezt a fajta stratégiát alkalmazza, amelynél sajnálják a munícióra való kiadást. Olvassátok, olvassátok, de csakis egy mosdótálnyi víz és habzó szappan szoros közelségében, nem feledkezve meg a szagoltató üvegcséről sem!" A másik kritikát — A tőke I. kötetéről — Mehring kommentálásával idézzük: „Más »szakemberekkel« is igen rossz tapasztalatokat szerzett
Marx; e derék férfiak egyike, aki óvatosságból elhallgatta a nevét, még nyolc év múltán is arra
34

O

az épületes kinyilatkoztatásra vetemedett, hogy Marx, »autodidakta« lévén, a tudománynak
egy egész emberöltőjét átaludta."
Ezek azonban nyilvánvalóan rosszindulatú, sőt esetenként kifejezetten ellenséges szándékú emberek tollából származtak, s ha föltehetően nem is estek jól Marxnak, viszonylag
könnyen túltette magát rajtuk. A forradalmárok szélesen értelmezett táborán belüli összeütközéssor azonban már egy más minőség volt, ott egykori vagy többé-kevésbé mostani híveivel
találta magát szemben. Először főleg az emigráns körökben, aztán — s ez még fájóbb lehetett
— az internacionáléban. A Marx—Engels levelezést és a Mehring-életrajzot kell elolvasni ahhoz, hogy igazán tudatosodjék az emberben, mennyi torzsalkodással indult és terebélyesedett
ki mégis a mozgalom. Mintha éppen a „hazai pályán" a legplasztikusabb megtestesítője lenne
a dialektikus ellentétek egységében való fejlődésnek. Mennyi fölöslegesnek tűnő csetepaté,
intrika, személyeskedő civódás! Marx jellemének egyik legnagyszerűbb vonása — ha lehet
egyáltalán a sok közül ilyeneket kiemelni — számomra az, ahogyan felül tudott emelkedni
ezeken a kicsinyes csatározásokon, mindig az elvek magasságában maradva; ahogyan meg
tudta őrizni gondolkodói méltóságát, ahogyan el tudta választani a konkolyt a búzától; s
hogy nem keseredett el ezen a végsőkig, a belefásultságig, hanem töretlenül hitt és dolgozott
tovább. Sőt, van olyan sejtésem, hogy a munkásmozgalomnak ez az egyébként nem szívderítő
állapota nem bénította, hanem egyenesen inspirálta őt. Természetesnek vette, hogy a legtisztább folyónak is van sok hordaléka, társadalmi vetületben is. „A lét határozza meg a tudatot"
kiindulópontjáról mást nem is várhatott. Éppen ezért minden értelmesnek tűnő — de csakis
elvi! — vitába készségesen belement, a világnak nem csupán értelmezése, hanem legfőképpen
megváltoztatása érdekében. Elsüllyedni a személyi perpatvarok és áskálódások mocsarában
nagyon könnyű lett volna már akkor is. És ami a legegyszerűbb: odahagyni az egészet, elvonulni a „tudomány" legszűkebben értelmezett fellegvárába, és ontani — Marx szóhasználatával élve — „az alapos sekélyesség" semmitmondó irományait. Marx annyi értetlenséggel találkozott nemcsak ellenségeinél, hanem saját többé-kevésbé híveinél és félig-meddig elvbarátainál is, hogy elvileg nem lenne csodálni való, ha a fentebbi utakat választja.
Ha így cselekszik, még pénze is lett volna bőven. Óhatatlanul Ady Endre jut eszünkbe:
Csak hazudni kéne, mennyi minden jönne,
Magyar eredménnyel, sikerrel özönbe.
Már elhallgatni is milyen érdem volna,
De vallani mindent: volt életem dolga.
Ha tudott volna hazudni és mást vallani, mint ami az agyában és a szívében van, Marx
kora legünnepeltebb tudósa lehetett volna, bizonyára kitüntetésekkel elhalmozva. így azonban a nyomor várt rá. Milyen képtelenség ez is: ha ma élne, akár dőzsölhetne is könyveinek
honoráriumaiból, a maga idejében pedig sokszor a napi betevő falatnak is örült. A Marx élete
dokumentumokban című könyvben olvasom, hogy „manapság Marx gazdasági följegyzéseket
tartalmazó füzetei a legszédítőbb spekuláció tárgyai a kapitalista világban. így például 1966ban két vékony, az 1850-es évek elejéről származó kivonatfüzete 33 000 nyugatnémet márkáért kelt el egy marburgi antikvárium árverésén." Annak idején pedig Marx nagyon sokszor —
mentegetőzéssel persze — portósan küldte el levelét Engelshez, mert bélyegre sem volt pénze.
Szívszorító olvasni, hogy milyen kicsinyes anyagi gondokkal küszködött a világtörténelem legnagyobb embere. Egy átlagos szöveget idézek, mert ennél vannak sokkal szívbemarkolóbbak
és enyhébbek is, de a lényeget a szélsőségek nélkül talán éppen ez adja vissza: „Még ha a kiadások végletes csökkentésére szánnám is rá magam — pl. a gyerekeket kivenném az iskolából, egy valódi proletárlakásba költöznénk, elküldeném a szolgálókat, krumplin élnénk —, az
ingóságaimat elárverezve sem lenne annyim, hogy csupán a környékbeli hitelezőket kielégítsem és akadálytalanul elvonulhassak valami zugba... A magam részéről fütyülnék rá, ha a
3*

35

Whitechapelben [akkori londoni nyomornegyed] kellene laknom, csak végre megint egy órányi nyugalmam lenne és végezhetném a munkámat" — írja Marx 1858 júliusában Engelshez.
Hiába minden elvont magasröptűség, a jellem igazi próbája a hétköznapok munkájában
dől el. És az anyagi nyomor különösen jellemvizsgáztató: itt válik el igazán, hogy gerinces-e
valaki, vagy megalkuvó. Marx az anyagi nélkülözések elviselésének méltóságával hitelesítette
igazán életművét. Itt megint a világnézettel szervesen összenőtt különleges jellem áll előttünk.
Az a magatartás, amit felesége, Jenny így jellemzett egyik levelében férjéről szólva: „Ő még
soha, még a legszörnyűbb pillanatokban sem veszítette el a jövőbe vetett bizalmát, sőt még derűs humorát sem..."
Marx humora külön fejezet lehetne. Engels ezt írta erről Bernsteinnek: „Ha ezeknek az
ökröknek alkalmuk lenne a Szerecsen és köztem folyt levelezést elolvasni, még a szájuk is tátva
maradna. Heine költészete pimaszság a mi kacagó prózánkhoz képest. Dühös lenni tudott a
Szerecsen, de a fejét lógatni — soha." És ha már az előbb a papír elbírta a majom-vadonpávián eszmefuttatást, akkor hadd idézzünk Marxtól hasonló típusú szöveget, annak bizonyságaképp is, hogy „ha ketten csinálják ugyanazt, az nem ugyanaz". Ezt írja Marx Adolf
Clusshoz 1853. március 25-i levelében: „Még egy tény. Nem az én hibám, ha nem esztétikus.
A szőke uralkodónő, Montijo-Lola szervezetét roppant kellemetlen baj gyötri — leküzdhetetlen szellentés. Ezt tympoptanomániának "nevezik. A »baleset« ellen korábban erőltetett lovaglással küzdött, ezt azonban Bonaparte most, mint rangjához nem illőt, megtiltotta neki, és így
»erős detonációi« több »fogadáson« még a diszruhás decembristákat is pirulásra késztették.
S ez már jelent valamit. Csak egy kis zaj, egy morajlás, egy semmiség az egész, de tudod, hogy
a franciák orra a legkisebb szellőt is megneszeli." Ez — különösen akkor —, ha tudjuk, hogy
Marx teljes joggal leküzdhetetlen ellenérzésekkel viseltetett a kis Napóleon iránt, és az adott
időszak francia forradalmi esélyeiről sem volt jó véleménye, annyira tartalmasan szellemes kitétel, hogy mellette valóban eltörpül a mosdótálnyi víz és a szagoltató üvegcse olcsó és üres
heccelése.
Marx humorérzékét azért is fontos hangsúlyozni, nehogy aszkéta-forradalmárnak tűnjék
fel. Eleanor Marx, Wilhelm Liebknecht és Paul Lafargue emlékezéseiből tudjuk, milyen életvidám, nevetni tudó és szerető ember volt Marx és felesége. Szerették volna az élet más élvezeteit is, de erre ritkán volt pénzük. Az ifjú Marx egykoron a trieri söregylet egyik elölülője volt,
később sokszor a ruháit is el kellett zálogosítania, hogy a családja megélhessen. Az mindig ünnep volt, ha Engels italt tudott küldeni. Mentek is a hálálkodó levelek. „A bor remek, jót tesz
nekem. A sherry egészen kiváló. A portói talán nem annyira, nekem azonban, különösen édes
íze miatt, igen ízlik. Ez majd ismét talpra fog állítani" — írja Jenny asszony 1857 augusztusában, férje pedig négy évvel később így köszöni meg a küldeményt: „A gyerekek is nagyon hálásak a borért. Úgy látszik, apai örökség, hogy szeretnek inni." A már betegeskedő öreg
Marxnak orvosi előírás volt naponta néhány deci bor elfogyasztása, soha ennél kellemesebb
gyógyszert! Ismét köszönet Engelsnek: „A tegnap megérkezett portói bor nagy szolgálatokat
tesz nekem."
Mindez azért is érdekes, mert vannak jó néhányan, akik Marxot abszolút rideg és embergyűlölő férfiúnak rajzolják le. Bakunyin például így ír róla: Marx „nem szenvedhet engem, és
senki mást nem szeret, mint önmagát és talán legközelebbi hozzátartozóit". Torzkép ez arról a
Marxról, akinek egész munkássága a humanizmus jegyében telt el, és aki nemcsak elvont módon tudott szeretni, hanem személy szerint embereket a hozzátartozóin kívül is. Marx mindig
mélyen megrendült, amikor valamelyik harcostársa meghalt. Időrendben idézve néhányat a
sok lehetséges közül: „Képtelen vagyok leírni, hogy milyen fájdalommal töltött el drága, felejthetetlen Rolandunk elhunytának híre... Érzékeny, minden izében finom, valóban nemes
természet volt — jellem, tehetség és esztétikus megjelenés ritka összhangra talált benne" —,
írja 1855-ben Amalie Danielshez. Egy évvel később Engelsnek mondja: „Weerth halálhíre
borzasztóan hatott rám és alig tudtam elhinni." 1864 májusában pedig azt a barátját búcsúztatta megrendülten, akinek A tőke I. kötetét is ajánlotta, Wilhelm Wolffot. Akkor éppen
36

Manchesterben volt a betegnél, és így tudósítja feleségét: „Szegény Lupus ma délután 5 óra 10
perckor meghalt... Vele eltávozott kevés barátunk és harcostársunk egyike. Férfi volt a szó
legjobb értelmében." Az pedig már szót sem érdemel, mert annyira közismert, mennyire szerette Marx a gyermekeket; nemcsak a sajátjait, hanem bármiféle csöppséget. A Bibliában is
azt becsülte legtöbbre — túl persze történelmi és művészi értékein —, hogy sok más mellett az
„engedjétek hozzám a kisdedeket" tétellel a gyermekek szeretetére és megbecsülésére
ösztönöz.
Ha már a személyek szeretetéről van szó, az önszeretet és az önreklámozás mindvégig abszolút távol állt Marxtól: az ügy szolgálatának logikus ellenpólusa ez. Roppant tanulságos az
alábbi történet. 1868 elején fölvetődött annak lehetősége, hogy az egyik lapban A tőke I. kötetének megjelenése alkalmából fényképes életrajzot közölnek Marxról. Ezt mindenekelőtt
Engels szorgalmazta, az eseményt is ő harangozta be Marxnak, nem titkolt lelkesedéssel:
„Kertbeny ötlete, hogy a portréd megjelenjék a lipcsei »Illustrierté«-ban, egészen pompás. Az
effajta reklám szíven találja a filisztert. Szóval adj oda neki mindent, ami ehhez kell." Ez volt
február elején, majd július végén ismét előáll a dologgal Engels: „Ezt a fajta kóklerságot éppúgy nem szabad lebecsülnünk, mint a Siebel közvetítette fogásokat... A feleségedet is nagyon
szórakoztatja majd, — azt hiszem, legjobb, ha egyelőre titokban tartod az esetleges csalódás
miatt, s csak a kész lappal leped meg." Amíg Engels jószándékúan ügyködött és konspirált,
addig Marx az alaposságára jellemző meggondolási idő után más véleményre jutott. Engelsszel ő ritkán ellenkezett direkt módon, most azonban a leghatározottabban ezt tette, így írt
Kugelmannak: „Mármost szabadjon egy szót szólnom. Az Ön és Engels véleménye alapján,
hogy a dolog hasznos, engedtem ennek a »Gartenlaube«-reklámnak az ügyében. A meggyőződésem határozottan tiltakozott ellene. Most pedig nyomatékosan felkérem Önt, hogy ezt a tréfát véglegesen ejtse el!... Az ilyesmit inkább károsnak mint hasznosnak tartom és méltatlannak egy tudományos ember jelleméhez. Például a Meyers Konversationslexikon már régebben
írásban kért tőlem életrajzot. Nemcsak hogy nem küldtem el, hanem a levélre nem is válaszoltam. Mindenkinek a maga módján kell üdvözülnie."
Lehetne vitatkozni azon, hogy Marx itt túlságosan szerény volt-e vagy sem. Ha teljesen
magába zártan nézem az esetet, azt kell mondanom, hogy igen. De ha nagyobb összefüggésekben szemlélődve s a személyi kultusz későbbi szörnyűséges pályafutását is bekalkulálva gondolkodom, akkor azt muszáj mondani, hogy nem. Marxnak persze fogalma se lehetett arról,
milyen is lesz valójában a személyi kultusz, de az a vérében volt — a történelem más személyi
diktatúráinak ismeretében —, hogy ez óriási veszélyekkel fenyeget; ezért nagyon jól tudta,
hogy a személyi ügyekben sokkal inkább a visszafogottság kell, mint a túlságosan szabadjára
engedettség.
Marx ugyan soha nem volt hatalmon levő politikus, de mint az internacionálé egyik vezetője, sőt — ha protokolláris tisztségében nem is, de egyébként érdemi munkáját tekintve —
legnagyobb személyisége nyilvánvalóan végiggondolta a személyi kultusz egész tárgykörét és
potenciális katasztrófáit. Engels és a saját nevében írja 1877 novemberében, hogy „mindketten fütyülünk a népszerűségre. Bizonyíték erre például, hogy mindennemű személyi kultusz
iránti ellenszenvemben, az internacionálé idején sohasem engedtem a nyilvánosság elé jutni az
elismerés számtalan manőverét, amelyekkel különböző országokból molesztáltak, s soha nem
is válaszoltam rájuk, kivéve itt-ott rendreutasítással. Amikor Engelsszel először beléptünk a
titkos Kommunista Társaságba, ez csakis azzal a feltétellel történt, hogy a szervezeti szabályzatból eltávolítanak mindent, ami előmozdítja a tekintélybe vetett babonás hitet."
Már nyolc évvel Marx halála Után a 71. születésnapját ünneplő Engels tapintatos visszautasító levélben kénytelen elhárítani az egyik dalkör nyilvános zenés felköszöntőjét:-„Mind
Marx, mind én mindig is ellene voltunk mindennemű nyilvános demonstrációnak, amely egyes
személyekhez kapcsolódik, hacsak nem érhető el ezáltal valamely magasabb cél; és a leginkább elleneztük az olyan demonstrációkat, amelyek még életünkben a saját személyünket illetnék. Ha tehát a leghalványabb sejtelmem lett volna arról, hogy ilyen megtiszteltetésben
37

akarnak részesíteni, igyekeztem volna még idejében kifejezni legtiszteletteljesebb, de egyben
legsürgetőbb kérésemet, hogy a dalos elvtársak mondjanak le e szándék megvalósitásáról."
Bármilyen csekélységről van is szó, az ilyen sorokat olvasva azért eltöpreng az ember: vajon kitől tanulhatták a személyi kultusz egykori és mai hívei a mindenhatóság-érzetet ? Meg a
véget érni nem akaró ünnepségeket — természetesen saját ünnepeltetésüket. Marxtól és Engelst ől semmiképpen sem. Marx ilyen szempontból valóban aszkéta, pontosabban mondva
puritán volt, és itt is neki volt igaza. Nem is szólva a dicsőítő versekről!
Élvezet olvasni, hogy tudott Marx például gúnyolódni azon, hogy Lassalle öndicsőítő
verset kért Freiligrathtól, aki ezt minden gyengesége ellenére is végül megtagadta, ám más valaki mégis megénekelte a nagy embert, ekképpen:
Ide hozzánk, te német proletár!
Ide! Szavunk ne hangozzék hiába!
íme, egy férfi, jóléted hónába
Ki utat törni kész. Fel tettre már!
Nem ül 6 ott a magas parlamentben,
Nem kérkedik szónoki érdemekkel,
Szava világos, mindünkhöz talál —
Miénk, a népé Ferdinánd
Lassalle!
Ne azért hullasd verejtékedet,
Hogy másoknak pénzes zacskója teljen;
Ők vagyonokat nyernek, te ellenben
Rongyoskodol s az éhkoppot nyeled.
Munkád gyümölcsét te arasd le végre!
Rád hozzon áldást a föld művelése!
Ez férfiszó, fülünkbe zengve száll,
Való, amit mond Ferdinánd
Lassalle!
Hát ezen van is mit gúnyolódni! De ami a legfőbb: lett volna bőven és lenne mit tanulni
Marxtól ebben is. A pufogó frázisok elkerülésében és egyáltalán a személyes dicsőítés elutasításában.
Számomra a világon az egyik legszebb dolog a szép vers. Éppen ezért az én szememben az
emberi megszégyenítésnek-megszégyenülésnek, az emberi megaláztatásnak a lehető legmélyebb pontja az, ha bűnrossz versek egész sorát írják valakihez még életében, s ő ez ellen nem
tiltakozik. Sőt, egyenesen megdicsőülésnek fogja fel ezt. Szerencsére az ilyenekről előbbutóbb mindig bebizonyosodott, hogy politikusnak is jóval kisebbek voltak annál, mint amekkorának saját magukat képzelték. Működik itt egy sajátos törvény: egyetlen nagy költő egyetlen nagy verse halhatatlanná tehet arra érdemteleneket (a sok lehetséges példa közül lásd Horger Antalt József Attilánál), ám a másik oldalon akár sok tucat költő százegy rossz verse sem
emelhet fel az egekbe senkit, ha netalán mégannyira ott is lenne a helye. Ezért volt kíméletlen
Marx ebben a tekintetben is: Lassalle-t ő máskor és másért is bírálta, ez azonban mindennek a
netovábbja volt Marx szemében, hogy valaki a munkásmozgalomban csapnivaló verssel akarja
reklámozni magát. Ő, aki betéve tudta a görög klasszikusokat, Dantét, Goethét és
Shakespeare-t, ilyen ízlésbeli tévedést nem tűrhetett el.
Marx jellemének egyik legnagyszerűbb vonása a „mindenben kételkedni kell" elvének
vállalása és érvényesítése volt. Igazán hálásan soha meg nem köszönhető volt a lányoknak,
hogy ezt a kérdezz-felelek játékot — ami számtalan helyen olvasható — apjukkal lejátszották.
Marx gondolkodásmódjára rendkívül jellemző, hogy még itt is, ebben a valóban ad hoc típusú
rögtönzésben is rendszeralkotó volt; a kedvelt életszabály és a jelige sorrendje ugyanis hallatlanul fontos, előbb jön a „semmi, ami emberi, nem idegen tőlem" elve, majd utána a kételke38

désről szóló passzus. Mert Marx pontosan így kételkedett: nem öncélúan, hanem az emberi
érdekében; előbbre való volt számára az, ami nem idegen tőle, és a kételkedés ennek előmozdítására jött, hogy minél jobb, otthonosabb és emberközelibb legyen a világ.
„Kedvenc erénye: egyszerűség; fő jellemvonása: céltudatosság; mit tart boldogságnak:
küzdeni; mit tart boldogtalanságnak: meghódolni; a bűn, amelyet a leghamarabb megbocsát:
hiszékenység; a bűn, amelyet a legjobban utál: csúszás-mászás" — így sorakoznak elő valóban koncepciózusán és egyáltalán nem rögtönzésszerűen Marx válaszai, amelyek az összéletművet tekintve távolról sem impresszionisztikusak, hanem valóban megélt karakterjegyeket
adnak.
Szegény Charlie, a követői, a nevében fellépők közül hányan adódtak ilyen nagy jellemek? Lehet, hogy a kanadai diák éppen erre gondolt, amikor ott az emlékműnél azt a mondatot kiejtette. Bízzunk benne, hogy egyre többen felnőnek hozzá ebben is. A méltatlannak bizonyulókról ő már nem tehet. Ő megtette a magáét: nemcsak a gondolkodás és a cselekvés,
hanem a jellem óriása is volt.
•

KAPOSJ MÁRTON

Az életmű egy életrajzban
FRANZ MEHRING MARX-ÉLETRAJZA
A Marxról szóló első, valóban tudományos és mindmáig klasszikus monográfiát írta meg
1918-ba Franz Mehring. A kiváló tanítvány nem csupán egy elismerést és tiszteletet sugalló
monumentummal jelentkezett mestere születésének centenáriumán, műve legalább annyira
dokumentum is: a kibontakozó munkásmozgalomnak és vezére küzdelmeinek, a marxizmus
mint elmélet és gyakorlat születésének dokumentuma, amelyet az egyik szemtanú, sőt résztvevő élményei is színeznek és hitelesítenek, s ennyiben dokumentuma a Marx-értékelések kezdeteinek is. Szerzője rendelkezett mindazzal, ami egy klasszikus monográfia megírásához szükséges: tehetséggel, tényismerettel, korszerű módszerrel, az ábrázolt személy iránti tisztelettel
és szeretettel s egy emberöltőnyi történelmi távlattal, ami már elég ahhoz, hogy a vizsgált események következményeinek tendenciái valamennyire kirajzolódjanak, de a keletkezésük szellemét még ne vegye körül a befejezett múlt esetleg már nem egészen friss levegője.
Az elsősorban történész Mehring — nem kis dilemma után — életrajzot írt Marxról. Végül kétségtelenné lett előtte, hogy egy színes, sokoldalú egyéniség igen gazdag és jelentőségében akkor még szinte alig felmérhető életművét nem lehet egyetlen könyv keretei közé szorítani. Vállalt feladatának teljesíthetőségét igy jellemezte: „Itt eleve kérlelhetetlen szükségszerűséggel álltam szemben: nem duzzaszthattam fel túlságosan a kötetet, hogy legalább a haladottabb munkások számára hozzáférhető és érthető legyen; már amúgy is az eredetileg tervezett
terjedelem másfélszeresét érte el. Hányszor kellett megelégednem azzal, hogy egy sor helyett
egyetlen szót, egy oldal helyett egyetlen sort, egy ív helyett egyetlen oldalt írjak! Különösen
Marx tudományos írásainak elemzése sínylette meg ezt a külső kényszert. Hogy niár eleve ne
hagyjak semmi kételyt efelől, az ilyen életrajzok szokásos akiméből: »Életének % műveinek
története«, a második részt elhagytam." Egy olyan könyvet írt Mehring, amely önmagában is
megáll, de ugyanakkor folytatható a Marx munkásságát elmélyültebben elemző kötetekkel.
39

Biográfiát írt tehát Mehring, mégpedig annak legjobb változatát; ahhoz hasonlót, amilyet a vele kortárs szeilemtör.énészek propagáltak és tudtak is művelni magas szinten; olyat,
amelyben a közéleti szerep, a tudományos alkotás vagy a költői mű része az élettörténetnek,
nincs egyrészt szinte hozzáférheíetlenül intim magánélet és másrészt látványossá stilizált közéletiség, az objektiválódott műveket a szubjektivitás is nyilvánvalóan táplálja, s a személyiség
annak jegyében próbál élni, amit műve sugall. Dilthey Schleiermacherének, Gundolf Goethéjének, Gyulai Pál Vörösmartyjának korszaka ez, amikor még a polgári monográfusok is hittek a személyiség lehetőségeiben és életművük átélt, őszinte voltában. Sokkal megalapozottabban vélekedhetett így Mehring, aki klasszikus mestereitől tudhatta meg, hogy a történelmileg
jelentős személyiség hatása meddig terjed és hol ér véget, illetve milyen osztály, politikai áramlat, szellemi mozgalom teheti őt valóságos nagysággá, ha felismeri a benne rejlő történelmi
szükségszerűséget, és legszemélyesebb ügyeként segíti az abban rejlő pozitív lehetőségek kibontakozását.
Marx avatott monográfusa nagyon jól látta, hogy mestere esetében hogyan talál egymásra
a személyes kiválóság a leghaladóbb politikai és ideológiai mozgalommal, hogyan nyer nagyon sokat egyik a másik által. Magát Marxot is úgy közelitette meg és értékelte már korábban, mint egy teljesen új törekvés reprezentánsát. A történelmi materializmusról cimű írásában (1893) úgy mutatta őt be Engelsszel együtt, mint egy új társadalomfilozófia megalapozóját, A német szociáldemokrácia történetében pedig (1897—1898) mint a legtisztábban látó
munkásmozgalmi vezetőt. Az életrajzban még részletesebben kibontotta ezek elemzését, a biográfiai anyag hozzáadása csak teljesebbé tette a korábbi szellemi arcképet.
Az életrajzban nyilvánvalóan Marx személyisége áll előtérben: testalkatának leírásától
szokásain és betegségein át küzdelmeinek és módszerének leírásáig. A privát jellegzetességeken túl legtöbbet a munkásmozgalmi vezetőről ír Mehring. Ezt a könyv terjedelmi arányai is
jól mutatják. Mig A tőkéről egy fejezet szól, az I. Internacionáléról három, sőt a publicista
Marxról — ha nem is egy helyen — legalább ugyanannyi. De ez még korántsem jelenti azt,
hogy a leginkább elméleti írásokról megfeledkezett volna Mehring; egy-egy alfejezet erejéig
kitér az olyan művek elemzésére, mint A filozófia nyomora, A Kommunista Párt kiáltványa,
A polgárháború Franciaországban, vagy akár A politikai gazdaságtan bírálatához írt rövid,
de igen jelentős Előszó. Marx gazdag életművének tehát egyetlen területe sem hiányzik az
elemzések sorából. Mehring azonban — noha Marx írásainak filológiailag is a legjobb ismerői
közé tartozott — ma már bizonyos fokig egyoldalúnak mutatkozó képet alakíthatott ki a teoretikus, főleg a filozófus Marxról, ami azonban tökéletesen érthető, hiszen nem ismerhette
A német ideológia teljes szövegét, a Gazdasági-filozófiai kéziratokat és A politikai gazdaságtan bírálatának alapvonalait (A tőke ún. ,,nyersfogalmazvány"-át). A természettudományok
iránt érdeklődő Marxról nemcsak ő nem tudott, ezt kellően még most sem méltányolják, hiszen matematikai kéziratainak túlnyomó többsége máig kiadatlan.
A szöveg támasztotta problémákon túl, sőt azoknál jóval nagyobb mértékben más is befolyásolta Mehringet abban, hogy könyvében elsősorban a munkásmozgalom vezetőjének állítson emléket. Ebben természetesen a választott műfajnak is szerepe van: az életrajz a személyiség „külső" életét, cselekedeteit Írhatja le a legadekvátabban. Sokkal lényegesebb azonban
a múlt század ideológiai képe és közgondolkodása. A marxizmust valamennyire is ismerők körében akkor a Kommunista Kiáltvány Marxa volt elismert, filozófusként szinte nem is ismerték , még a közgazdász Marxot sem értették meg és akceptálták eléggé — jól mutatja ezt például
Freiligrath vagy Feuerbach értelmezése A tőkéről. Valamivel később aztán éppen a közgazdász Marxot emelték ki hasonló egyoldalúsággal, aminek jellegzetes megnyilvánulása Kautsk"
Kari Marx gdzdasági tanai című könyve (1887). A főművé méltán előlépett Tőkéből a polgári
teoretikusok természetesen nem szívesen olvasták ki ekkor sem a politikumot és a politikai
konzekvenciákat: inkább a szociológiához próbálták forrásként felhasználni, mint Georg
Simmel és Max Weber, vagy akár a szociálpszichológiához, mint Erich Fromm.
Legkevesebbet a filozófus Marxról ír Mehring. Ennek az említetteken kívül még egy fon40

tos oka van: az a szakközvéleményt átható hiedelem, hogy a marxizmusnak nincs megfelelő
Filozófiája, hogy a marxizmust Kanttal kell kiegészíteni, Kant filozófiájával kell ismeretelméletileg megalapozni. Ezt nemcsak olyan nagy tekintélynek örvendő szociáldemokrata teoretikusok vallották, mint Eugen Dühring, Friedrich Lange és az újkantiánusok „Vissza
Kanthoz!" jelszavát átvevő Eduárd Bernstein, hanem maga Mehring is ezen az állásponton
volt, főleg esztétikai elgondolásaiban. Nem kaphatta tehát meg tőle sem a szükséges kritikáját
már csírájában az a különösen később elharapódzott nézet, amely szerint a marxizmust ki kell
egészíteni egy másik elmélettel: Bogdanov szerint az empiriomonizmussal, Sartre szerint az
egzisztencializmussal, Lacan szerint a freudizmussal, Marcuse szerint az anarchizmussal. A filozófus Marx elismertetéséért csak később tettek sokat olyan kutatók, mint Aszmusz és Lukács György. Pedig Mehring előtt sem volt idegen a fiatal Marxnak az a felismerése, amely
szerint a munkásmozgalomnak, főleg távlati sikerei érdekében, a legáltalánosabb elvi alapokkal is rendelkeznie kell: „Miként a filozófia a proletariátusban találja meg az anyagi, úgy a
proletariátus a filozófiában találja meg a szellemi fegyvereit... A filozófia nem valósíthatja
meg magát a proletariátus megszüntetése nélkül, a proletariátus nem szüntetheti meg magát a
filozófia megvalósítása nélkül." Mehring alighanem azt a lépést tekintette e hosszú és komplex folyamatban a legfontosabbnak — s ez Marx életének jelentős részét valóban be is töltötte
—, hogy a cselekvés szubjektumát, a proletariátust kell először osztállyá szervezni, az elmélet
új valóságot teremtő önmegszüntetése jóval későbbi, már inkább másokra váró feladat.
Az életrajz mozgalomcentrikussága azzal is jár, hogy árulkodóbban felfedi Mehring tévedéseit, mint azt egy komplexitásában arányosabb monográfia tenné. így részben Bakunyin, de
különösen Lassalle alakja és tevékenysége kerül túl előnyös megvilágításba. Az elmélyültebb
elvi elemzés talán elvezette volna őt Lassalle lappangó hegelianizmusának felismeréséhez és e
fatalizmusra hajló gondolkodásnak a konkrét tévedésekkel való összefüggése kimutatásához.
A biográfia előnyei — és vitathatatlanul ezek vannak túlsúlyban — különösen Marx legegyénibb vonásainak, emberi arcának megrajzolásánál mutatkoznak meg. A nagy ember —
mint férj, apa vagy barát — lekerül történelmi nagyságának talapzatáról, és így mutatkozik
meg egy másféle nagysága, amikor szeret vagy szenvedni kényszerül. Az így bemutatott tudós
nemcsak produkál, hanem töpreng és vívódik is. Marx intellektusának nem csupán a logikusságáról, koncepciózusságáról kapunk képet, hanem nyelvtehetségéről, képzelőerejéről, káprázatos erudíciójáról és más olyan vonásáról, ami csak szimpatikussá teszi azt a gondolkodót,
aki egy új elmélet megalapozója. S talán az elmélet tudományos megalapozottságát illetően is
kisebb a fenntartás, ha jobban előtérben áll egyik megalkotójának rendkívüli műveltsége,
szinte kínzó tudományos lelkiismeretessége és mély humanizmussal párosult zsenialitása. Még
Marx módszere is érthetőbb, ha személyes motiváltsága is nyilvánvalóbbá válik. Az igényes,
mindent újragondoló ember tud igazán azonosulni a dialektikával, és egy elméletben annak
végérvényessége helyett inkább az újabb igazságokhoz vezető folyamat egyik állomását látni.
Marx mentalitásának erre az oldalára hívja fel a figyelmet Mehring is: „Mint Marx egész világnézete, úgy főműve sem valamiféle biblia, amely befejezett, egyszer s mindenkorra érvényes, végső igazságokat tartalmaz, hanem olyan mű, amely kimeríthetetlen ösztönzője a további szellemi munkának, az igazság további keresésének és az érte vívandó harcnak."
Mehring monográfiájában benne van a teljes ember és — az akkor látott arányok szerint
— a teljes elméleti és gyakorlati életmű is. A barátok és tanítványok szemében, a munkásmozgalom őt még személyesen ismerő vezetőinek tudatában ilyen volt Marx. Ma elméletéről talán
többet tudunk, életműve egészéről még mindig nem eleget. Elgondolkoztató lehet számunkra
Mehring portréja: a gyakorlat elméletileg is kiválóan felkészült emberének képe, aki elsősorban azért „magyarázza" a világot, hogy minél jobbá és szebbé „változtassa".

41

TILKOVSZKY LÓRÁNT

Bajcsy-Zsilinszky szociális programja,
egy évvel mártírhalála előtt
(AZ 1943. DECEMBER 16-1 EL NEM MONDOTT BESZÉD)
„Megdiktáltam ezt a beszédet, s aztán eltettem
irattáramba, egyéb írásaim mellé, melyek valamikor — életemben vagy holtomban — napvilágot fognak látni."
(Levél Tildy Zoltánhoz, 1943. december 20.)

Az államháztartás 1944. évi költségvetésének 1943 novemberében—decemberében folytatott képviselőházi vitájában Bajcsy-Zsilinszky a korábbi évekből megszokottnál is nagyobb
aktivitással vett részt. November 24-én a honvédelmi, 26-án a külügyi tárca költségvetéséhez
szólt hozzá, majd december 9-én az appropriációs (megajánlási) vitában szólalt fel. Mindhárom beszédét az jellemezte, hogy júliusi memoranduma alapján, amelyet sikerült pártjával elfogadtatnia, s mint a Független Kisgazda Párt memoranduma került Kállay Miklós miniszterelnök elé, immár részletesebben kimunkálni igyekezett a vesztésre álló és súlyos tragédiával fenyegető háborúból való kibontakozás és egy ú j berendezkedés feladatait. Nemcsak a tekintetben, hogy az ország hadserege ne idegen célokért küzdjön, hogy külpolitikája megtalálja a sajátos magyar érdekek szolgálatának útját, hanem hogy az a nagyon megromlott nemzetiségi
kérdés is, melyet legutóbbi beszéde középpontjába állított, megoldást találjon, a Duna-völgyi
kis népek megbékéléséhez vezessen és biztonságukat szolgálja. E>e szükségesnek tartotta, hogy
külön, igen nagy hangsúllyal szóljon azokról a feladatokról, amelyek szociális téren várnak
megoldásra azon hatalmas agrárproletár és jelentős iparimunkás-tömegek helyzetének megváltoztatására, illetve javítására, akik nélkül elképzelhetetlen a megvívandó ú j szabadságharc,
s a felépítendő ú j Magyarország. Ennek kifejtésére az úgynevezett 42-es bizottság felhatalmazási javaslatának képviselőházi vitája kínált alkalmat, s Bajcsy-Zsilinszky el is készítette december 16-i beszédét.
A szóban forgó, eredetileg 33, majd az „országgyarapodások" során 36, s végül 42 tagú,
a parlament mindkét házának tagjaiból álló bizottság, amelynek léte „a gazdasági és hitelélet
rendjének, továbbá az államháztartás egyensúlyának biztosításáról" szóló 1931. évi XXVI.
tc.-ben foglalt különleges felhatalmazáshoz nyúlik vissza, annak az álparlamentarizmusnak
volt jellegzetes eszköze, amelyet Bajcsy-Zsilinszky annyiszor bírált: e parlamenti bizottság
volt hivatva utólag véleményt nyilvánítani a kormány rendeleteiről, amelyeket a parlament
mellőzésével hozhatott. Felhatalmazása, amelyet a parlamenttel azóta is évről évre megszavaztattak, különösen a második világháború éveiben vált súlyos jelentőségűvé, az 1939. évi II.
tc., az úgynevezett honvédelmi törvény kivételes hatalomra vonatkozó rendelkezései következtében, melyek szerint a bizottság „a bemutatott rendeletek helyességét és célszerűségét
megvizsgálja és arra vonatkozólag véleményét nyilvánítja", mindazonáltal „határozata a rendeletek hatályát nem érinti, és az azok végrehajtására vonatkozó intézkedéseket nem akadályozza". A felhatalmazási törvények Bajcsy-Zsilinszky mélyen igaz megállapítása szerint meg42

i

csúfolói a corpus jurisnak, a magyar törvénytárnak; az ezek alapján folyó, valójában rendeleti
kormányzás rendszerré válása a magyar jogfejlődés szempontjából dekadens jelenség, s nagy
veszélyek forrása.
E felhatalmazási törvényjavaslat vitája alkalmat kínált Bajcsy-Zsilinszkynek arra, hogy
egy kis szemlét tartva a magyar parlamentarizmus s a magyar társadalom akkori nyomorúságos helyzete felett, felidézze azon idők magyar törvényhozását, amikor dicső példái voltak a
szociális kérdés nemzeti jelentősége felismerésének, a törvényhozók ez iránti felelősségtudatának. Miközben a politika és a közélet a nemzeti egység jelszavától volt jelenleg hangos, amit a
reakció a maga elképzelései szerint hirdetett és sürgetett, Bajcsy-Zsilinszky előtt az 1848 felé
mutató „nemzetegyesítő reformpolitika", s annak nagy alakja, Deák Ferenc képe lebegett: a
nemzet legjobbjai akkor felismerték, hogy a szabadság kivívásához nélkülözhetetlen nemzeti
egységhez a szociális kérdés megoldásán keresztül vezet az út, a reformkor rendi országgyűlésein ilyen törvényes intézkedésekért küzdöttek, hogy maguk mögé állíthassák a jobbágysorból
szabadulni vágyó parasztmilliókat, s az 1848-as országgyűlés épp a jobbágyfelszabadítás révén
teremthette meg a nagyszerű szabadságharc tömegbázisát — amely kiterjedtebb és mélyrehatóbb reformok esetén szélesebb és szilárdabb is lehetett volna. El akarta vinni az ülésre Deák
Ferenc Kónyi Manó által kiadott beszédeinek I. kötetét, hogy annak 77. lapjáról felolvassa,
mily kemény szavakkal mondott Ítéletet „a haza bölcse" a „fidei commissum" (a hitbizomány) káros intézménye felett 1834-ben, hogy szembeállíthassa vele a száz évvel későbbi családi
hitbizományi törvényt, az 1936. évi XI. tc.-t, amely bizonyos módosításokkal bár, de még
mindig fenntartja az agrárproletárok földhöz juttatásának ezt a nagy, felháborító akadályát.
Majd rá akart mutatni arra, hogy az úgynevezett földbirtokpolitikai törvények — az 1936. évi
XXVI. tc. a telepítésekről, az 1940. évi IV. tc. a kishaszonbérletek alakításáról és házhelyek
szerzéséről — milyen jelentéktelen semmiségek azokhoz a szükségletekhez képest, amelyeket
csak egy komoly földreform elégíthetne ki. De ezek a törvények éppen e szükséges nagyszabású
földreform elkerülését kívánják szolgálni; az olyan szociális intézkedések, mint a létrehozott
Országos Nép- és Családvédelmi Alap (ONCSA) különféle akciói, az adott körülmények közt
nem lehetnek többek, mint teljesen elégtelen „szociális olajcseppek".
A zsidótörvényeket — (az 1938. évi XV. tc.-t, az 1939. évi IV. tc.-t, és a fajvédő törvényként említett harmadik ilyen törvényt, az 1941. évi XV. tc.-t, valamint a honvédelmi törvényként ismert 1939. évi II. tc. zsidó vonatkozású rendelkezéseit, melyeken a zsidó munkaszolgálat is alapult) — elvető Bajcsy-Zsilinszky elutasította az 1942. évi XV. tc.-t is, mert faji megkülönböztetésen alapuló rendelkezéssel, a zsidó föld- és erdőbirtokok elkobzásával akart szelepet nyitni, általános földreform helyett, s szóvá kívánta tenni a földre ténylegesen rászorultak
nagyarányú mellőzését a megindult végrehajtás során olyan tisztviselőkkel, katonatisztekkel
stb. szemben, akik olykor milliókat érő birtokokba, szőlőgazdaságokba ülhettek bele, mint
Bartha Károly volt honvédelmi miniszter is.
Bajcsy-Zsilinszky nemzetiségi részrehajlás nélküli nagyszabású földreformot kívánt sürgetni, s ez — bár ennek fejtegetésébe itt nem kívánt belebocsátkozni — kritikáját fejezi ki
nemcsak a csehszlovák, román, jugoszláv földreformok magyar részről megszenvedett nacionalista tendenciáinak, hanem az ezek revízióját átható ellentétes irányú, de hasonló tartalmú
tendenciának is a Magyarországhoz visszacsatolt területeken. Legutóbbi, december 9-i, a
nemzetiségi kérdéssel foglalkozó parlamenti beszédében, amely a szerinte még kiteljesedésre
váró magyar birodalom szemszögéből területi önkormányzatok kiépítésének szükségességét
fejtegette (most is utalni kívánt a Teleki-kormány által 1940-ben beterjesztett kárpátaljai
autonómiajavaslat félretételének helytelenségére), úgy kívánta megoldani a földkérdést, hogy
az azzal kapcsolatos nemzetiségi igények érvényesítése az autonóm területen együttélő magyar
lakosság érdekeinek biztosítása mellett történhessék meg.
Figyelmének középpontjában természetesen az a terület állt, amely túlnyomóan magyar
lakosságú lévén, agrárproletariátusa milliós tömegeiben is a magyar népelem dominált. Ennek
megfelelően úgy készült érvelni a parlamentben a nagyszabású földreform szükségessége mel43
r

Atíila
Sí írodalc
JPArlnl.
kía;yar

...

lett, hogy hangsúlyozza: a bűnös elzárkózás az elől elsősorban a magyarságot sújtja. Az agrárproletárok nagy többsége szerinte „vérbeli magyar", mégpedig „a büszke lovas honfoglalók" leszármazottja, mint anyai ágon — az állítólag Bulcsú vezér seregében portyázó Bajcsyak
révén — maga is. Rá kívánt mutatni arra a vérforraló igazságtalanságra, hogy az ezeréves magyar állam létrehozásában és fenntartásában meghatározó szerepet játszó, szerinte „vérbeli"
— valójában kevert etnikumú — magyarság, amely a legnagyszerűbb tulajdonságokkal rendelkezik, s oly sok kiválóságot adott a hazának (a választott példák a mi szemünkben persze
nem egyforma értékűek), nagy tömegeiben a társadalom alsóbb rétegeiben helyezkedik el, sőt
jelentős részük teljesen nincstelen, kiszolgáltatott és védtelen agrárproletár. Elmondani kívánt
beszédének ez a része tele van magyarságrajongásának szokott túlzásaival, de a következtetés,
amit fejtegetéseiből levon, nagyon józan és figyelemreméltó: nincs szükség a földreform során
magyar érdekek különleges érvényesítésére, mert egy általános földreform — egyszerűen azon
körülmény folytán, hogy azokon a területeken, ahol a magyar lakosság van többségben, a
földre váró agrárproletárok többsége is magyar — enélkül is elsősorban a magyarság erősítését
fogja szolgálni. S ami ebből következik: egy erős magyarság aggodalom nélkül megoszthat
minden jogot a nemzetiségekkel.
Hangsúlyozni kívánta, hogy a földreform tekintetében is mindenekelőtt a magyarság sorsát viseli szívén, azt akarja erősíteni a sürgetett nagyszabású földreformmal, amely felemelné
annak legelesettebb rétegeit. Ebben az értelemben vallotta magát ezúttal is magyar fajvédőnek
— szigorúan elhatárolva magát ugyanakkor a korszakot jellemző antiszemita és soviniszta
„fajvédősködéstől". Mint más írásaiból tudjuk, saját fajvédő múltját úgy ítélte meg, mint
amelyben sohasem a fajüldözés, hanem mindig a „pozitív fajvédelem" játszott szerepet. Egy
ilyen „jó értelemben vett fajvédő politika" szükségességét kívánta hirdetni most is, amely a kiegyezési és az első világháború utáni korszaknak a nemzetiségekkel szemben soviniszta, ám a
magyarság erősítését elhanyagoló politikájával szakítva, úgy mozdítaná elő a társadalom általános szociális felemelkedését, hogy azon belül a magyarság sorsa feltétlenül biztosítva legyen.
Véleménye szerint egy ilyenfajta „magyar fajvédelem" jogosultságát nem lehet elvitatni, s e
nézetében — mint utalni kívánt reá — megerősítve érezte magát a kérdés iránt érdeklődő külföldiekkel folytatott beszélgetései alapján is.
A kor atmoszférája és Bajcsy-Zsilinszky kötöttségei, beidegzettségei egyaránt magyarázhatják a fajvédő frazeológia továbbélését egy olyan kontextusban, amely valójában arról tanúskodik, hogy a magyarság védelme Bajcsy-Zsilinszky szemében ekkor már döntően társadalmi és nem faji probléma. Nagy és mélyreható társadalmi reform — mindenekelőtt földreform — szükségességét hirdette, olyan körülmények között, amiko. a kormány a háborúra hivatkozva kitért az elől, s hitvány toldozésra-foltozásra szorítkozott. A megnagyobbodott ország viszonyai közt Bajcsy-Zsilinszky már kevésnek tartva a kisgazdapárt vezére, Eckhardt Tibor által 1938-ban kidolgozott,3 millió hold igénybevételét célzó földreformtervet, mintegy
4—4,5 millió katasztrális holdra terjedő földreformot követelt. Azt az ismert érvelést, hogy
egy nagyszabású földreform végrehajtásához szükséges pénzügyi fedezetet nem tudná az ország előteremteni, azzal kívánta eleve visszautasítani, hogy másra bezzeg van pénz: a kis Magyarország a nagy Németországnak immár több mint másfél milliárd pengőt hitelez fedezetlenül !
Szociális programjának másik pillére egy széles körű, az ország egész lakosságára, így az
ipari munkásosztályra is kiterjedő, sokoldalú társadalombiztosítás egységes nemzeti rendszere. Beszéde során ezt nem kívánta részletezni, elégnek vélvén, ha utal az angol kormány által
— Lord William H. Beveridge közgazdász vezetésével — kiküldött szakértő bizottság 1942ben közzétett 600 oldalas nagy jelentésére (Report on Social Insurance and Allied Services),
amelyet világszerte nagy érdeklődéssel fogadtak, mint a „jóléti állam" modelljét; BajcsyZsilinszky ezt akarta alkalmaztatni — „józan mérséklettel" — a hazai elmaradottabb viszonyokhoz.
A szociáldemokrata Népszava már 1942-ben megírta a Beveridge-tervről, hogy „minden
44

i

radikalizmus távol áll tőle"; a hazai viszonyokkal indokolt további megszorítások ezt csak fokozták volna, mégsem becsülhető le Bajcsy-Zsilinszky e felé tájékozódó, a kormány „szociálpolitikájához" képest jelentős előrelépést igénylő kezdeményezése. Ugyancsak nem kisebbíti
Bajcsy-Zsilinszky földreform-követelésének jelentőségét sem, hogy míg ő egy lényegesen
nagyobb országterület vonatkozásában sürgetett földreform céljaira 4—4,5 millió holdat, addig a hazánk felszabadulása után a magyar népi demokrácia által végrehajtott földreform a
semmissé vált területgyarapodások előtti országterületen is jóval többet: 5,6 millió katasztrális
holdat vett igénybe, mégpedig a középbirtokok Bajcsy-Zsilinszky által szükségesnek tartott
meghagyása nélkül, a gazdasági cselédek, mezőgazdasági munkások, törpebirtokosok olyan
mértékű földhözjuttatásával, amely lényegesen meghaladta az ő legszebb elképzeléseit.
Bajcsy-Zsilinszky ezúttal is — mint a költségvetési vitában elhangzott megelőző parlamenti beszédei során —' hangsúlyozottan pártja, a Független Kisgazda Párt nevében kívánta
kifejteni nézeteit, előadni követeléseit. Pártbeli képviselőtársainak felszólalásaival nem volt
elégedett, mert azok óvakodtak a követelések határozottabb és konkrétabb megfogalmazásától: túlságosan is respektálták azt af nyomást, amely a Kállayhoz intézett memorandum és a
szociáldemokratákkal kötött pártszövetség óta a kormány és a szélsőjobboldal részéről a pártra
nehezedett. A pártvezetőség viszonyát Bajcsy-Zsilinszkyhez, mint annak legkoncepciózusabb
és legbátrabb tagjához, bizonyos kettősség jellemezte: egyfelől az ő memorandumaiból, tervezeteiből éltek s az ő bátor kiállásait a párt politikája javára messzemenően kamatoztatták,
másfelől azonnal heves szemrehányásokkal, sőt vádakkal illették őt, ha úgy vélték, veszélyezteti a pártot. Bajcsy-Zsilinszkynek szüksége vdlt a Független Kisgazda Pártra ahhoz, hogy politikai eszméinek és tevékenységének széles fóruma legyen; paraszti tömegeinél, de ugyanakkor azon igényénél fogva, hogy ne osztálypárt, hanem a társadalom különböző rétegeihez is
erős szervezeti szálakkal kapcsolódó „nemzeti párt" legyen, ez a párt állt hozzá legközelebb,
ezt a pártot akarta előrehajtani egy bátrabb, következetesebb, szociálisabb nemzeti politika
irányába.
Már készen volt a Bajcsy-Zsilinszky szociális programját a kisgazdapárt programjaként
előadni kívánó beszéd, amelynek szövege mindössze az egyes törvénycikkekre hibásan vagy
hiányosan történt hivatkozás javítását, illetve kiegészítését igényelte volna, amikor a beszéd
elmondására alkalmat kínáló képviselőházi ülést megelőző napon, 1943. december 15-én,
minden korább,inál hevesebb konfliktusra került sor a pártvezetőséggel. Az amiatti rendkívül
feszült és ideges hangulatban, hogy Kállay miniszterelnök felelőssé tette a kisgazdapártot memorandumának a külföldi sajtóhoz való kijuttatásáért (amit Bajcsy-Zsilinszky a miniszterelnökhöz intézett december 5-i levelében ismeretlen indiszkrécióval magyarázott és
mentegetett), különösen kellemetlennek és veszedelmesnek tűnt a párt szempontjából az a
többfelől megnyilvánuló elítélő visszhang, amit Bajcsy-Zsilinszky december 9-i beszéde keltett: sokan ugyanis egyenesen hazaárulást emlegettek Bajcsy-Zsilinszkynek a párt nevében
előadott azon koncepciójával kapcsolatban, hogy a magyar birodalmiság helyreállíthatósága
érdekében — ami felfogásának sarktétele volt — a nemzetiségeknek önkormányzatot biztosító lazább, föderatív államszerkezetre volna szükség. Ez esetből kifolyólag a pártvezetőség határozatot hozott, amely a képviselőket arra kötelezi, hogy a parlamentben elmondandó beszédeiket ezentúl előzetesen bemutassák, a pártvezetőséggel aprólékosan megvitassák.
Sem idő nem volt már rá, sem értelmét nem látta, hogy másnap elmondandó beszédét beterjessze: az adott körülmények közt az idegesen aggodalmaskodó pártvezetőség BajcsyZsilinszky szociális programját nem tette volna magáévá, vagy tönkre silányította volna. Különben is mélységesen felháborodott valóságos vád alá helyeztetésén a párt vezetőségben,
amely felmentette ugyan végül is a vádak alól, de messze állt attól, hogy munkáját, harcát érdeme szerint elismerje. Bajcsy-Zsilinszky elhatározta, hogy egyelőre visszavonul a párt nevében való szerepléstől, ami úgyis immár terhessé vált a párt számára; ezentúl sokkal inkább a
maga nevében fog szólani a nemzethez — írásban és cselekedettel. El nem mondott beszédét
ellátva egy felirattal, mely elmaradásának okára utalt, irattárába tette, abban a meggyőződés45

ben, hogy — életében vagy holtában — egyszer még bizonyosan napvilágot lát, és tanúságot
tesz. Ennek a felbecsülhetetlen értékű irattárnak — az Országos Széchényi Könyvtár Kézirattárában őrzött — fennmaradt roncsaiból most tesszük közzé ezt a nyilvánosság előtt mindeddig
ismeretlen beszédet — Bajcsy-Zsilinszky halálának jövőre esedékes 40. évfordulója küszöbén.

AZ EL NEM MONDOTT BESZÉD
Ez az 1931. óta évről évre meghosszabbított különleges felhatalmazási javaslat elsősorban bizalom kérdése, mi pedig nem vagyunk bizalommal a kormány iránt. De ezenkívül főleg
alkotmányjogi szempontból bírálandó el s aztán gyakorlati szempontból. Alkotmányjogi
szempontból az 1931. évi XXVI. tc. egyike azoknak a törvényeinknek, melyek tárgyilag megszűkítik a magyar országgyűlés plénumának hatáskörét, tehát gyöngítik amúgy is sok hiányossággal megvert parlamentarizmusunk őszinteségét és teljességét. De ugyanakkor gyakorlatilag
sem mentheti semmiféle komoly szükségesség.
Egyike ez azoknak a szomorú, hiábavaló, terméketlen törvényeknek, melyek főleg 1931
óta valósággal eléktelenítik a magyar Corpus Jurist.
A magyar jogalkotó szellem legvészesebb dekadenciája korszakának tipikus alkotása ez a
törvény is. Csakúgy, mint a hitbizományi törvény, az ú j birtokpolitikai törvény, a két zsidótörvény, az új honvédelmi törvény, és az ún. fajvédő törvény. Deák Ferenc nyilván forog a sírjában a magyar jogalkotó szellem e formai és tartalmi hanyatlásának láttán.
T. Ház! Ez a javaslat azonban alkalmat ad arra, hogy egy kis szemlét tartsak a magyar
parlamentarizmus s a magyar társadalmi helyzet egy és más jelenségén.
Deák Ferenc 1834. július 12-én a tekintetes karok és rendek kerületi ülésén, 14 évvel a
jobbágyság eltörlése előtt iszonyú erejű vádbeszédet mondott a hitbizományokról:
„A mi már a tárgyat illeti, az országos küldöttség két okkal támogatja azon véleményt, hogy a fiáéi commissumok tovább is fentartassanak. Egyik: a szabad rendelkezés; a másik: némely nemzetségek fentartásának tekintete. A szabad rendelkezést én is nem csak fentartani, sőt tágítani
óhajtom; de az oda nem terjedhet, hogy a rendelkező még a sírban is örök törvényt szabjon az
élőknek, és századokon keresztül oly törvényt, mely az 6 hiúságának a haza virágzását, az egész
• nemzet emelkedését, szóval a közboldogságot alája vesse. Már őseink szükségesnek látták a szabad rendelkezést a nemzet közügyének tekintetéből korlátolni, és midőn tapasztalták, hogy sok
javak az egyházi rendnek és más morális testületeknek kezére kerülnek, onnan pedig sem az ország lakásaira, sem a királyi fiscusra vissza nem jutnak, már I. Lajos alatt megalkoták az amortisatió törvényét, mely által leginkább a királyifiscusnak örökösödése biztosíttatott. És vájjon a fidei commissumok nem szintén holt kezek-e a nemzetre nézve ? s nem kötelességünk tehát azon intézetet, mely később idegen földről, hazánknak a tapasztalás bizonysága szerint naponkint súlyosodé kárával behozatott, törvényeinkből ismét kitörölni? A nemzetségek fentartásának tekintete
sem ajánlhatja ezen káros intézetnek fenmaradását, mert a nemzet kincse nem a nemzetségek régi
nevének megtartásából, nem az értéknek egynéhány kezekre halmozásából áll. Hazánk hajdani
virágzásának korában fidei commissumok nem valónak. 1687-ben I. Leopold hozta be azokat, a
magyar oligarchiának ajándékul; a külföld feudalismusából eredeti ezen intézetet adta főrendeinknek cserébe az aranybulla utolsó záradékáért, melyet mint veszedelmest akkor eltörlöttek. De
a csere nemzetünkre nem sok hasznot hajtott, mert előbb belső háborúk, azóta ezen intézeteknek
lassú mérge rontotta meg hazánk lehető virágzását. Hajdan, midőn a főurak bandériumai tették
legnagyobb erejét a haza védelmére kiállított seregnek, mert azok közönségesen számosabbak és
rendesebbek valónak, mint a megyéknek hamarjában gyűjtött rendetlen seregei, még talán menthetőbb volt arról gondoskodni, hogy az egyes nemzetségek fénye és halmozott értéke megmaradjon; de mióta hazánk védelmének rendszere megváltozott; mióta ezen védelem ereje nem egyesek
felette nagy gazdagságán, hanem inkább azon alapszik, hogy a hazának minél több polgára le46

gyen önérdekei által is a hon közügyeihez csatolva; mióta sok régi hatalmas nemzetségek gazdag
örökösei a hazát védő harczok veszélyeit, a hazát emelő közmunkásságot kerülve, hogy Berzsenyivel szóljak „sybaritismusba merült, letépte fényes nemzeti bélyegét s hazája feldúlt védfalából
rak palotát heverő helyének"; mióta a hajdan kornak körülményeivel a fényes nemzetségek hajdanifontossága is elenyészett: nem látom okát, miért kelljen a puszta névnek hazánk kifejlődését, a nemzet belső ereje és élete emelkedését, a hitelt, a nemzeti közérdeket szükség nélkül feláldozni ? s azért a természet rendével és igazsággal ellenkező, hazánkra káros fidei commissumok
eltörlésére szavazok."
Majdnem pontosan száz évvel később hozta meg a magyar országgyűlés a hitbizományokról szóló 1936. évi XI. tc.-t. Kérdem, mi az eredménye ennek a törvénynek mostanáig?
Semmi, vagy majdnem semmi. Deák Ferenc, a haza bölcse, a modern konzervatív magyar politika ősatyja, íme eltörölni akarta a hitbizományokat, még mélyen benne a rendi világban.
Állítólagos politikai követői kezén pedig még száz év múltán is csak a hitbizományi törvényig
jutottunk, a végrehajtás pedig idáig szóra sem érdemes.
A hitbizományok ügyét most nem mint a legfontosabb dolgot és legfőbb sérelmet tárom e
száz év távlatában a t. Ház elé, hanem inkább szimptómaként. Egyik jelentékeny szimptómáját száz esztendő mulasztásainak és tehetetlenségének a gazdasági, szociális kérdések gyökeres
megoldására.
Nem borzasztó dolog az, hogy Deák Ferenc 14 esztendővel a jobbágyfölszabadítás előtt,
a nemesi alkotmány világában olyan érvekkel támasztotta meg a hitbizomány eltörlésének követelését, hogy mikor én most 109 évvel később teszem ugyanazt: még mindig a fölforgató, a
forradalmár, a falurossza, a garabonciás öregdiák bélyegét hordozom homlokomon?
A hitbizományi kérdés e 109 esztendős megoldatlansága: a földkérdés és az általános szociális kérdés megoldásának is távlata, sajnos, és egyben szimbóluma.
S ha el is ismerjük Keresztes-Fischer belügyminiszter úr érdemét az Országos Család- és
Népvédelmi Alap megteremtése, fejlesztése, tevékenysége, eredményei körül: ez az a szociális
olajcsepp, mely ma már nem segíthet igazán. Csak mélyreható, az egész magyar állam társadalmi szerkezetét és szervezetét átalakító reformok segíthetnek, mind a földkérdésben, mind a \
szociális kérdésben. A Beveridge-terv kétségtelenné teszi, hogy a foltozás többé nem elég, még
a legfinomabb foltozás sem.
A költségvetési vita során mindig újból és újból fölvetődött, kormánypárton és ellenzéken, miniszterek és egyszerű képviselők beszédeiben a gondolat, mint egyetemes magyar cél: a
nemzeti egység. A nemzeti egység nagy gondolatában a mi pártunk is egyetért minden kormánypárti és ellenzéki ellenfelünkkel. De azzal az elemi igazsággal kell minden józan és gondolkozó magyar embernek tisztában lennie, hogy nemzeti egységet nem lehet teremteni a nemzet óriási zöme, parasztsága és munkássága nélkül, vagy éppen azok ellenére. Ez a tétel pedig
világosan azt is jelenti: csak a magyar parasztság és munkásság boldogulásán keresztül vezethet az út a magyar nemzet és a magyar állam boldogulása és kiteljesedése, újból való nagy egysége felé.
*
Mikor ezekről az alapvető dolgokról van szó, nem kell elkendőznünk a nyers valóságot:
ebben az országban a legvagyontalanabb, a legnincstelenebb réteg: a honfoglaló magyarság.
A társadalmi ranglétrán minél lejjebb megyünk, annál több vérbeli magyart találunk. A nincstelenség milliós rétegeiben mindenütt elsősorban magyarokat, azok leszármazóit, akik 1047
évvel ezelőtt ezt az államot megalakították. Én csak anyai ágon tartozom vérségileg e büszke '
lovas honfoglalókhoz, de fölforr a vérem a gondolatra, hogy ebben az országban az a társadalmi réteg került legalulra, melynek elődei oly példátlan tehetséggel és áldozatkészséggel
megalapították és minden más népelem előtt fönntartották egy évezreden át a magyar államot. A legmagyarabb vármegye ebben az országban Udvarhely megye, s ennek a vármegyének összesen csak 23 kilométernyi vasúti vonala van ma is. Magyar őseim minden bennem élő
vércseppje külön-külön föllázad ez ellen a tény ellen, hogy területileg is, de társadalmilag —
47

vertikálisan is — a vérbeli magyarság alkotja a magyar állam legszegényebb, legkiszolgáltatottabb, társadalmilag legvédtelenebb rétegét. A világtörténelemben nincsen párja ennek a jelenségnek: legalább 15 millió ember beszéli a magyarok nyelvét, s ezek közül legalább 12 millió
ember mondható magyarnak, minden nagy államalkotó, diplomáciai, politikai, művelődési
alkotás itt Európa e szívében elsősorban ennek a népnek egyéniségéből, alkotó erejéből, hősi
kiállásából sarjadt. Ady Endre és Móricz Zsigmond, Bartók Béla és Kodály Zoltán, Deák Ferenc, az idősebb és az ifjabb Andrássy Gyula, Ugrón Gábor és Szilágyi Dezső, Bethlen István
és Nagyatádi Szabó István: mind ebből a törzsből sarjadtak, a művészi és politikai magyar géniusz megszemélyesítői még a legutóbbi fél évszázad alatt is. Mégis ez a nép a legnincstelenebb
az országban. Húsz-egynéhány év óta fajvédőskődünk, ez alatt az idő alatt csak tovább mélyült a vérbeli magyarság elproletárosodása. A magyar alkotmány szelleme és betűje megcsúfolásával hozták meg a zsidótörvényeket, az ú j honvédelmi törvény zsidó szakaszait, és az ún.
fajvédelmi törvényt. Miközben ezek a törvényalkotások elrútitották a magyar Corpus Jurist
és kiforgatták egész szelleméből, a magyar parasztság és mezei munkásság egyre tovább
süllyedt a társadalmi védtelenség és elesettség szomorú útján, lefelé. És ugyan miért, t. Ház?
Azért, mert a magyar kormányok és a magyar országgyűlések sem a kiegyezési korszakban, sem a forradalmak óta nem tudták vagy nem akarták magukat rászánni alapvető reformokra. Nemrégiben beszéltem egy előkelő külföldi úrral, a következő kérdést tette föl nekem:
hogyan van az, hogy a magyar kiegyezési kormányok, jogosan vagy jogosulatlanul, de viselték a „soviniszta politika" ódiumát a külföld előtt nemzetiségi vonatkozásban s ugyanakkor
nem jöttek rá arra az elemi igazságra: a jó értelemben vett magyar fajvédő politikának adva
van a természetes szociális alapja abban, hogy a parasztság földtelen milliói óriási túlnyomóságban magyarokból állanak, tehát csak nagyszabású földreformot, telepítést, a kis emberek
javára szolgáló szociális, gazdasági reformokat kell hozni ahhoz, hogy minden faji, nemzetiségi részrehajlás nélkül is elsősorban a magyarság emelkedjék, erősödjék, gyarapodjék ebben
az országban. És ez ellen a fajvédelem ellen soha egyetlen szót nem szólhattak volna sem idebent a nem magyar nemzetiségek, sem a külföld, még az ellenséges külföld sem. Egészen bizonyos: minél nagyobb szabású s a tömegek jólétét, művelődési, társadalmi emelkedését szolgáló
gazdasági és szociális reformokat csinálunk, annál jobban erősítjük a vérbeli magyarságot ebben az országban, annál inkább tudjuk biztosítani ennek az államnak magyar jellegét a jövőben is, egyben erőnk tudatában könnyen és veszedelem nélkül oszthatjuk meg államunk mindenféle szabadságjogait és intézményeit a velünk egy államban élő honfitársainkkal. Olyan
elemi igazság ez, hogy szinte restelli az ember kimondani; mintha azt kezdené bizonygatni,
hogy kétszer kettő négy.
T. Ház! Én szembenállók azok véleményével, kik azt vallják, hogy háborús és válságos
időkben nem lehet nagy reformokat alkotni. Mert igaz ugyan, hogy a nagy reformokhoz nagy
belső egyensúly és nyugalom is kell, viszont jöhetnek idők, amikor jelentkezik egy még előbbrevaló parancs, a végső szükség a nemzeti erők összefogására és érvényre juttatására. Kérdem
én t. képviselőtársaimtól, vajon meg lehetett volna-e vívni a 48—49-es szabadságharcot még
Kossuth és Görgey géniuszának szerencsés adottsága mellett is, ha a 48-as rendi országgyűlés
nem alakult volna át az utolsó pillanatban parlamentáris országgyűléssé, s ez az országgyűlés
nem hozta volna meg a maga nagy demokratikus törvényeit, elsősorban a jobbágyfölszabadítást? És kérdem folytatólag: vajon ha a telkes jobbágyok kérdésének megoldása mellett sor
kerülhetett volna a már akkor igen nagy számú magyar zsellérség ügyének törvényhozási szabályozására, e rétegek védelmére: nem még sokkal hatalmasabb és diadalmasabb lett volna-e
a szabadságharc katonai erejének kibontakozása?
T. Ház! Én sem azt nem látom be, miért ne lehetett volna már eddig is réges-régen tető
alá hoznunk Kárpátalja önkormányzatát, sem azt nem tudom belátni, miért ne lehetett volna
az 1936-os törvény helyett, vagy az után, éppen elsősorban a nemzeti egység megteremtése érdekében, egy nagyszabású földreformot megvalósítani? Arra volt a magyar államnak pénzügyi ereje, hogy több mint másfél milliárdos hiteleket osztogasson a maga szegénységéből sok48

kai nagyobb és hatalmasabb országoknak, olyan áruhitelezéseket, amelyeknek igenis hiányzik
a kellő gazdasági fedezetük, de arra már nem tellett, hogy legalább megkezdjük az amúgy is
csak hosszú esztendők alatt lebonyolítható, de szerves és nagyszabású és gyökeres földreform
megvalósítását. Kezdték volna el a zsidó nagybirtokokon, de nem ám úgy, hogy nyugalmazott
tisztviselők vigyék el tekintélyes részét az amúgy is kevés rendelkezésre álló földnek, nyugalmazott miniszterek üljenek bele milliós szőlőbirtokokba, de nem is úgy, hogy a kisemberek
közül is rendszertelenül, találomra az kapjon földet, akinek véletlenül kellő fölszerelése vagy
pénze van, s ekként elvonassék a föld azoktól a törpebirtokosoktól, akikből kisbirtokosokat
kellene teremteni, s azoktól a nincstelenektől, kik közül minél többet legalább törpebirtokossá
kellene emelni. A zsidóbirtokok kisajátítása nemcsak hogy az alkotmányos jogegyenlőség legsúlyosabb sérelmével történt, de kiosztásuk nem hogy elősegítené a helyes birtokmegoszlást,
hanem egyenesen elvonja ezt a tekintélyes földmennyiséget az igazi, a szükséges, az esedékes
földreform elől.
Belátom, sok mindennel elkéstünk, azzal is tisztában vagyok, hogy egy ilyen nagyszabású
reformot, vagy akár a mostani biztosítási rendszernek valaminő viszonyainkhoz szabott, jó<zan magyar Beveridge-terv révén az általános népbiztosítás felé vivő reformját, nem lehet rögtönözni és fölfújni. De legalább a terveket kell elkészíteni.
És a mi pártunk igenis hivatottnak érzi magát arra, hogy deklarálja a maga állásfoglalását
egy nagyszabású földreform és egy általános szociális reform dolgában. Pártunk hosszú esztendőkkel ezelőtt, még a trianoni keretek között, hárommillió kataszteri holdban szabta meg
egy ilyen földreform minimális területi keretét. Az ú j területekkel gyarapodott Magyarországnak négy, négy és félmillió holdra kellene kiterjesztenie ezt a keretet. Ennyi föld van, anélkül,
hogy hozzá kellene nyúlni a józan mértékű középbirtokhoz vagy mintagazdaságokhoz. Egy
ilyen nagyszabású földreformra vonatkozó tervnek az utolsó szögig készen kell lennie a hábo; ú
végére. Hasonlóképpen el kell készíteni az említett, józanul lemérsékelt, de mégis a magyar állam minden polgárának létet biztosító magyar Beveridge-tervet.
És mert sem egyik, sem másik irányban nem látom a kormányban a kellő készséget, nincs
módomban megszavazni ezt az amúgy is eltévesztett törvényjavaslatot.
(OSzKK, Fond 28/21.)

4 Tiszatáj

49

T Ó T H BÉLA

Tiszajárás
40.
PARTVÁLTÁS
Záhonyból Zemplénagárdra a gondolat toronyiránt átsuhan. A gyalogember leballag,
karikázik a szatmári oldalon, átevickél a réven, s fölmegy kicsi hazánk szép abroszának csücskébe.
Látszatra ok nélkül hagyom ott a Szabolcsban csücsülő tiszai településeimet és véletlen
kóborolok BAZ megyébe. Én a Tisza törvénye szerint járok. Ahogy lefelé jöttében épitette,
csöppentette a településeket, aszerint kalapolok be a soron következő községbe. Ezért köszönök most a másik parton élő Zemplénagárdnak.
Ahogy első lélegzetre magamba szívom a falu képét, látom, szépen magasodó domb tágas
térségein fészkelte el magát.
.-la most sem hagy cserben tájékozódó képességem, azt érzem, hogy a domborulat a Tisza
jobb partján tíz méterrel is magasabb, mint a szabolcsi oldalon. De nem löttyen ki a víz, mivel
a folyó huncutul kapaszkodik az ágyába.
Szabolcs felől az Alföld kezdődik, míg másik oldalon szegődik be a nagy hegyekből leszelídülő magasság. Itt homokos, sárgás, asszonygömbölyűségű. A hegyek alázattal térdelnek a
Tisza előtt. A mostani kerekdedséget az Északi-középhegységből leszaladozó szelek simogatták elő, s a Bükk, a zempléni, borsodi karsztok levegője örökké ide tutul a horhosok, völgyek
szélcsatornáin.
A falu honismereteseinek jóvoltából a kétszázig számolható hely névgyűjteményük a történelmüket, sorsukat, gazdasági helyzetüket kivallja.
A talajra: Almahomok, Bábahomok, Bélyihomok s még kilenc név a föld milyenségére
utal.
A vizekre: Ásásgödri, Balázs-ér, Bivaly-ér, Cibere tó, Fehér tó, Gazdag tó, Holt-Tisza,
Két-Tisza köze, Külső-Korcsó, Belső-Korcsó és még 12 vízre utaló helynév.
A termelésre: alma, szilva, dinnye, dohány és még kilenc egyéb termékre utalás.
Erdős terület: Makkos, Bükkös, Vadkörtés.
A birtokviszonyokra: Papok erdeje, Kata kertje, Jegyző földje, Petró kertje, Tamásrét
és így tovább tizenhárom névig.
Történelmi múltra mutató neveik: Gyilkos tó, Messzilátó homok, Pokolvár, Szénégető
domb, Vérdomb, Vértó, Vértóköz.
Kötetnyi, fantáziálásra alkalmat kináló nevek. Elsüllyedőben a hozzájuk kapcsolódó ismeretanyag. A szavak már csak a csontváz töredékei. A történelem húsát elenyésztette az idő.
Mint bárhol. A gondolatokkal való viaskodásomban benyitogatok iskolába, tanácshoz,
könyvtárba.
Kellene nekem egy ezereszű ember! Idevalósi, aki megsúgná, hogy mi is húzódik meg a
helynevek mögött. Szerényen szabadkoznak az agárdiak, hogy az ezereszű emberük éppen
oda van tanfolyamon. De ha egy százeszűvel megelégszem, hát azt elő tudják adni. És elő is
adták Simon Barnabás bátyám személyében.
50

Gurulok hozzá, mint a golyó. Tágas tereken pántlikázó kedves utakon futhatok.
Ebéd utáni zajtalanságban kapom a családot. Mintha vártak volna, olyan természetességgel veszik jöttömet, pedig nyeletlen furkó módjára esek közéjük.
Karba font kéz. A várakozás jele, na, jöhet a kérdés.
Kalács, könnyű, világos bor, nagy szemű szőlő egész kosárral az asztalon, s finánc nem
látta finomságosan megvágott sárga purzicsán dohány.
— Tud-e még tekerni belőle?
— Rég sodortam, rászoktunk a trafikra. Ahhoz, hogy sodorgassunk, idő, türelem kell,
mi meg rohanunk, majdnem a nyelvünkre lépünk.
— Igaz, de amíg teker az ember, addig is gondolkozhat. Én éppen ezért szaladtam ide.
Gondolkozzunk együtt a faluról. Ameddig ki tudjuk nyújtani az eszünket, dűljünk neki.
Az iskolaigazgató azzal ajánlotta Barna bátyámat, hogy 13 holdas gazda létére a háborúból éppen akkor ért haza, amikor indult a parcellázás. így volt földosztó, tanácselnök, téeszelnök, rendőrőrsparancsnok, járási szabályvizsgáló. Hát akkor maga megpróbálta az életet.
— Az is engem. Birkóztunk. Ma sem engedem, hogy földhöz vágjon. Azt hagyom utoljára. A meghalást. Annyit nem ittam, hógy a bor beszélne belőlem.
— Ahogy végigszemtelenkedtem az udvarán, láttam, hogy az eszközeiből is kitellene egy
múzeum. A régi lovaskocsi hátsó része, fürhéce, öreg szecskavágó, háti permetező, kézi hajtású morzsoló, kukoricadaráló, elzápult vetőgépkerék, megvékonyodott kaszapenge, kerítéskorcba szúrt marokszedő sarló, fagerendelyes eke, borona.
A dohánypajtában, ahol a purzicsán szárad, alul a motoros kapa, a kistraktor, a munkagép, az autó!
— Úgy megnézte az udvaromat, mint valami adóügyi végrehajtó. De igaz, a szülő ősök
földesztergályosok, juhászok voltak, ameddig az emlékezet utoléri őket. Öregapámmal én
még egy födél alatt laktam. Apám annak a szolgálatában élt, ahogy én is az apáméban. Nálunk ez így járt faluhosszat. Ezért aztán nem csak a gondjaink, de a szerszámaink is közösek
voltak, s öröklődtek egyik gyerekről a másikra. Kinek mi jutott. Kacatok.
Nincs szívem eldobni egy rossz patkószöget se, hátha jó lesz valamire. De mivel a régi eszközökkel korszerűen nem lehet a földtől elvárni a termést, hát ráülünk a kerti traktorra. Az
.bekapálja olyan előírásosan, hogy lóval sem lehetne különbül.
Akármelyik hivatalomban is ültem, ahogy itt mondták, „magas polcon",, amint abból
hazaugrottam, dúrtam le magamról a gúnyát, neki a földnek. Nagy a kert, háztáji is járt, volt
miben feszegessem az erőmet. Mert parasztember létemre kívánta a csontom, az izmom az
erős munkát. Nemcsak a szám követelte a jót, a krumplit, húst, bort, de a bennem működő
verő is a magáét. Az izmaim. Kellett az ásott föld szaga, a harmatos füvek, szénák, az érő alma, a száradó dohány fanyar illata. A gyöpek, lapuk, fodormenták, zsályák, kaprok illatai,
az élet illatai.
A hivatal? Szólítottak, hogy nekünk kell nehéz ügyekben indítanunk, nekünk, hiteseknek. Az új világért. A hivatal nem fizetett annyit, hogy igaziból megfordítsa vele az ember a
maga anyagi sorsát. Nem is vártam, így aztán nem is csalatkoztam.
A sokféle hivatal ellátásához amolyan gyorstalpaló iskolákat végeztem. Csúfoltak vele.
A nagy diploma a valami. A főiskolai. Amelyikből manapság egy már nem is olyan valamicsodás újdonság. Kettő, három.
Belátom én, avul az ismeret. A tegnapi tanultságról szóló papír megsárgul, mint a tudás.
A világ átlép azokon, akik megrekednek, egy diplomával takaródznak. De azért tán ember, kétágú, magakormányzású az is, aki az otthonról hozott bölcsességeit hozzá veti az új követelményeihez. Kicsit rárak, ahogy egy magamkorú rátanulhat. Azzal elkormányozza a maga
világát.
Nem tagadom én a tudást. De ha valaki abban tetszeleg, rongyot ráz vele, hát minek?
A mai rendszer sokat áldoz a tanultságért. Némelyik ember csak szerzi, lihegi egyik oklevelet a
4*

51

másik után, közben nincs ideje a tanultak révén egy gyufaszálnyi értéket előteremteni annak a
társadalomnak, amelyik mindent megtett érte. Hát akkor minek az?
Nekem olyannak tűnik, mintha egy drága pénzű, szép, kellő házat fölépítenek, berendeznek mindennel, ami az embert jól szolgálja, kulcsra teszik, s mindjárt át is adják használatlanul az enyészetnek. Nagy balgaság, nem?
S ha még csak egy ilyen házzal kellene számolni. De szaporodnak. Diploma, diploma, s a
feje fölé akasztva gyönyörködik benne, pukkasztja vele a hatelemist. Ahhoz nagy luxus.
Olvasom valamelyik újságban, hogy elszaladnak a pályájukról a diplomások. A tanár elmegy karácsonyfadísz-készítőnek, mert abban leli meg a pénzét. Még ezt is hamarébb elismerem, mint azt, aki halmoz, halmoz, mint a görény, s senki hasznát nem veszi. Ül, mint tök a
fűben.
De tán a diplomaéhség is megenyhül. Ma nem újdonság a középiskolás végzettség. Tíz év
múlva lehet, hogy a traktorista is mérnöki diplomával pöfögteti maga alatt a gépet ? Megtérülne valahol. Ha a tanult traktorista maga is fölismeri szerszáma baját, maga is gyógyítani tudja, s nem áll le vele a dűlőúton, nem megy be a szerelőért harminc kilométerre, s addig óránként 300 forintért döglődik masinája az árokparton. Ha ezt elérnénk, előrébb jutnánk.
Nézze, hogy elgrszágolok én itt, Agárdon. Mintha minden fűszálra nekem kéne gondolnom. Mint a jó istennek. De amikor tiszta szívvel nekifordultunk az új világnak, azt tanultam,
hogy mindenért felelősek vagyunk. Ma már ortodox nézetnek tartják az utánunk jövők, tán
még a fiam is. Nem mondja a szemembe. Apás. Miért is rendítene meg a hitemben?
Most rebbenek föl, hogy maga a falut kereste rajtam, én meg a nézeteimet feszegetem.
— A falu, meg a benne termett nézet összetartoznak.
— Szépen vigasztal, de megszolgálok érte. Hol is kezdjem?
Öregapámék már 14 holdasok voltak. De ennyi rozoga vagyon mellett inaszakadtig kellett túrni a földet, hogy kisimogassák belőle azéletet. Azért adtak magukra. Nem kocsmáztak, gajgónáskodtak. Vasárnaponként hozattak bort, sört, a szomszédok, rokonok összejöttek. Iszogattak, nótáztak, beszélgettek. Ilyenkor egyheti eseményt előre-hátra megtárgyaltak,
az adóról, háborúról, árakról, életről, halálról.
Virágzott az agárdi szőtteskészítés. A kender nyűvésétől a kivarrásig az a ház csinálta,
amelyikben férjhez menendő serkent. Maguk főzték fahamuból a lúgot, azzal fehérítették a
szőttest, de a szennyest is lúggal szapulták. Egymást meg szóval.
Az akkori fiatalok, kicsit lenézve az elődöket, valamit előadtak, nem ritkán úgy kezdődött a mesebeszéd, hogy: Ez, meg ez, a régi, szamár orrú öregek korában történt... Ménkűmagos, köves földben kapáltam, a másik dűlőben egy szép asszony, de olyan, három évig juhászkutya lettem volna érte, nem szólt hozzám, mert szegények voltunk, egy nyaltányi só a mi
házunknál hétről hétre nem akadt. Vacsorára sokszor csak oldalast ettünk, a fáradtságtól oldalt dőlve a puszta kenyeret majszoltuk, álomra koppant a szemünk, de tudtunk olyan jót
humni, a fejszét a nyeléből kialudtuk! Bántott bennünket a Tisza. Szabályozatlan mivoltában
akkor látogatta a falut, amikor akarta. Egyszer is kikergette házaikból az agárdiakat. Csónakon hazaevez egyik atyafi, hát hallja, hogy a kenyérsütő kemencéjükben kuruttyol a béka.
Nagyon megsértődött, az evezővel fenyegette, beszólt a gyújtólyukon, megállj, mert nem ugrálsz te odabent, csak menjen le a víz!
Mi, gyerekek, úgy csüngtünk körülöttük, ahogy ma lesik unokáink a tévét. A falu nevét
is sokszor körülbabrálták. Hogy az ugyan miből gombolyodhat? Sokáig csak simán Agárdnak íródott, mondódott. De mivel az országban máig is létezik másik Agárd, meg kellett különböztetni. 1898-tól írják Zemplénagárdnak. Jól van, a Zemplénnel eligazodtak, de az
Agárddal nem boldogultak. Az agár a vadászok kedvelt kutyája. Ez lápos, vizes, erdős terület, jó vadas. A paraszt termelt, az úr vadászott, agarászott. Itt lehettek az agárral vadászható
területek, vélték némelyek. Hogy az a kis d betű miért csimpaszkodik a szó végére, azt nem
tudta senki.
52

Mondták, hogy ember neve az, nem kutyáé. De még ez a körülnevetett magyarázat járt
legközelébb az igazsághoz.
Mert aztán, vagy tizenkét évvel később, hazakerült egy jó készültségű történelemtanár,
aki nekiveselkedett a szóboncolásnak. Sárospatakon végzett, valami régi könyvben, irományban rálelt a titok nyitjára. Közművelődési előadáson föltálalta, hogy kell Agárdot értelmezni.
Egyszerű ránézéssel nem lehet kihozni a messzi ködökből, csak ha elmegyünk érte oda, ahová
az irásos nyomok vezetnek, az Árpádok korába. Akkor még virágzottak az Ázsiából magunkkal hozott totem nevek. A mi tanáremberünk itt született, nőtt föl, ismerte a nép szokásait is,
azért a magyarázata a mi ismereteinkkel teljesen összevág. Nem hazudja ránk állításait, de
nem is tagadja le a balgaságokat, a babonaságot. Szégyellenünk kellene őseink tudatlanságát?
Úgy éltek szegények, ahogy tudtak. A betegségektől, számukra ismeretlen eredetű bajoktól
úgy akartak szabadulni, hogy nem a saját nevüket használták, hanem védő neveket vettek föl.
A sajátjukat eltitkolták, hogy az szinte az idők során el is tudott kallódni. Mindenféle állat
neve mögé rejtőztek, ha a baj keresné őket, hát ne találja.
Teszem azt, betegség gyötörte a kisgyereket. Már kifogott minden tudományukon a gyógyítása. Fát csapoltak, annak a vérében fürösztötték, füveket főztek, nem használt. Kapta
magát a család, a házuk kerítésén, kapuján, ablakán kiadták a gyereket, szinte elcsapták-,
hogy nincs többé, hanem más néven hozták vissza. Mindenféle megtévesztő nevet ráragasztottak : Piszok, Féreg, Agár, Kígyó, hogy a baj többet meg ne találja. Falunk neve is olyan tulajdonost rejtett, aki valami elől úgy bujdosott, hogy nem a saját nevén élt. Ma nem így rejtőzködünk. Megyünk az orvoshoz. A gyerek sérthetetlen. Csúfolódó ragadványnevet nem vesz
magára, ha ráadnák se tűrné, viselné a család.
Azt mondta, a falu arcáról beszéljünk. Látni való, hogy ennél szebb falu nincs! Nekem
ez a legkedvesebb. Arca nem látható vonásai közé tartozik a szorgalmassága, zsugorisága.
Az egyszeri agárdi ember annak idején nagyon meg akart gazdulni. A község határain átvert a híre. Járt a faluba egy drótos, aki hallott az ember fukariságáról, de h,ogy bosszantsa,
mert maga is tapasztalta, hát a szemébe vágta, hogy ő bizony ismer nálánál fukarabbat. Fúrta
az oldalát, hogy élhet, aki még nálánál is beosztóbb. Esti dolga végezte után elment meglátogatni. Éppen vacsorafőzésen érte a családot. A beosztó ember egy félbehasított gyufaszálat
adott az asszony kezébe, hogy azzal gyújtson tüzet. Szalmával főztek, gyorsan megforrt a rántott leves. Amikor suhogni kezdett a víz, madzaggal kétszer beleeresztették egy pillanatra a tavalyelőtt vágott disznó szalonnabőrét, hogy egy kis füstölt hús ízt kapjon a víz, aztán nekiültek. A vendéget nem kínálták. A zsugori ember figyelt, megállapította, hogy eddig még nem
tanult semmit. Nála is így szokás ez. Félbehasított gyufaszál, szalmatűz, rántott leves, pirítós
kenyér. Vacsora után úgy elbeszélgették az időt, hogy a zsugori ember éjszakára is ott maradt.
Idegen helyen nem igazán aludt. Besütött a holdvilág. Észrevette, hogy a házigazda le-lejön az
ágyról. Reggel búcsúzásképpen kérdezte a nála is fukarabb embert, talán valami változása
van, hogy olyan sűrűn leszállt az ágyról. De az nagy természetességgel válaszolta, hogy neki
semmi baja, hanem hogy is lenne ő olyan pazarló, hogy álmában megfordulva a lepedőt fölöslegesen dörzsölje, rongálja! Leszáll az ágyról, megfordul, úgy fekszik vissza.
Hát ezt eddig nem tudta a zsugori ember, de mint mondja a drótos, eltanulta. Azóta ő is
leszáll az ágyról, megfordul, visszafekszik, alszik. Ettől gyarapszik.
Vasárnap délutáni mesélések során nem rejtették véka alá, miképp vélekednek rólunk a
szomszéd falvakban. A csúfolódásokban, mint valami tükörben nézegették magukat. Nem
szégyellték, nevettek rajta. Egyszer nagy szilvatermés ütötte a tájékot. A ricsei piacon nem
tudták eladni, gondolták az agárdiak, neki ajándékozzák a szolgabírónak. Úgy is tettek. Hanem az ismerte a szegénységet, nagyon meghatódott. Kérdezte, hogy ugyan miért pazaroljátok rám?
— Ó, otthon annyi van, hogy a disznó is megunta már — vigasztalták a sajnálkozó szolgabirót.
Ugyancsak rólunk röppentették föl, még annak idején azt a csúfondárosságot, hogy az
53

egyik szegény agárdi ember udvarában nagyra nőtt a paréj. Haszon nélkül ne vesszen, a kaszálásra erőt ne pazaroljon, kikötötte legelni a kendertörő tilót. Mert neki csak az volt a háznál.
Másik helyen a csikót bezárták a kamrába egerészni. Macskát nem tartottak, annak nincsen
haszna.
Vidám, dolgos népség lakik erre.
Ma is a legnagyobb ünnepük egyike a lakodalom. Azért nem versenyeznek egymással, ha
te húsz házat vendégelsz, én majd negyvenet! Szép, magukra adó szerénységgel lakodáréznak.
Vegyes zenekarok szalonnázzák a tánc alá valót. De a százhúsz emberes lakodalom már alig
fér bele az eszük fazekába. Az olyan már feszeleg, hivja ki maga ellen a sorsát!. Mit akar?
Koplal egy életen át a lagzi miatt ?
Van egy barátom. Gátőr. Pető Laci. Százhúsz lagziban volt vőfély. Szavas ember, elállhatott volna prédikátornak. Minden lagziban más rigmust teremt. Kapásból, jókedvéből. Felnőtt korában kezdte, szülői biztatásra. Ajándékba vőfélyeskedik. Szeretik a beszédjéért meg a
szívességéért. Más faluban ilyen szavú embernek odaajánlanak díjazásul egy borjút vagy egy
tehenet. Attól függ, mikor kezdi, mennyi idejébe telik, mennyi cifrázat, cirkálom kell oda.
Meg hát idegen helyen a neveket is tudni kell a vőfélynek.
Nem tudhatom megmondani, hány milliócskát behajigáltak már az itteni takarékba.
Nem örökölték. Itt valamikor a legvagyonosabb embernek is csak 150 holdja volt. Maga is
szántott, vetett.
Ma más a gazdagság. Eljárnak érte szerte BAZ megyébe. Föl a szénbányákba, a kaolinba, a Zeolitba.
Néz rám ugye, mint ló a mozijegyre. Mi a zeolit? Hatvan éve ismeri a magyar ipar. Most
kezd fölmenni az értéke. Habzókő, magyarra fordítva. Pálháza a szállása. Ott bányásszák,
őrlik, rostálják, szitálják. Jó a házak szigetelésére, nedvesség elszívására, föld javítására, a
kohászat púderezi vele az öntvényeket. Púder. Púdergyár is készül. Innét jár el oda dolgozni
egy cigányházaspár. Az ember a kitermelésben dolgozik, az asszony az őrlésnél, ahogy mondja, a púdergyárban. Fehérek is, mint a molnárok. Fehér cigányok.
Amúgy is fehérednek. Nagy törekvésükben, hogy hasonlítsanak, közéilleszkedjenek a
magyaroknak. De hiszen több a fehér cigány, mint a barna!
Állítja ezt jó beszédű Simon Barna.

SZENTI ERNŐ G R A F I K Á J A
54

MOCSÁR GÁBOR

Búcsú a kerttől
Eladjam? Ne adjam? Sokáig, sokat töprengtem ezen. Emlékeimen merengve legszívesebben azt mondtam volna magamnak: ne add el! Mennyi örömöd telt benne!
Megszerettem én azt a kertet. Nem a kert tehet róla, hogy lábaim egyre keservesebben bírják terhüket, testem terhét. Nemcsak a reuma kínoz, hanem beugrott az érszűkület is, járkálni
á kertben nem tudok, hiába ültettem bele ribizlit, málnát, a tövükhöz lehajolni nem bírok. Elszaporodtak benne s már teremnek is a fiatal diófák, ezeket nem én ültettem, alighanem varjak pottyantották ki csőrükből a máshonnan lopott diót — á fák már teremni kezdtek éppen.
Barackfáimat bizalommal metszegettem, a hordókkal odaadóan bíbelődtem, lötyögtettem
bennük a mosóvizet, kénezgettem őket, sárgarépát, mindenféle zöldséget veteményeztem,
hagymát dugdostam, mindez fölséges időtöltés, de hát görbebottal a kézben kapálni nem lehet, hajolgatni sem igen tudok — és merek — már, a meggyfára mászásra gondolni is hátborzongató, s a szőlőt vajon ki metszi meg? Szüretre még akadna jókedvű vendégmunkás, de hát
csak nézzem őket a veranda ajtajába kitett székről?
Annyi mindenre megtanított engem ez a kert, még az emberi világ itt különlegesen fel-felvillanó összefüggéseire is ráfigyelhettem, habár más a kert, más a társadalom. Ha törvényeit tekintjük. Más? Ezen jót lehetne vitatkozni, de hát itt-ott írtam én már erről. írói témákat is
adott nekem a kert, az itt megismert emberi sorsokra figyelve azt mondom: egy ilyen változatosan betelepített s jóbeszédű szomszédokkal is körültelepített kertből az írónak ki sem kell
tennie a lábát, annyi gondolatot gerjeszt, annyi mindent szinte az íróasztalhoz szállít. A kert
nemcsak gyümölcsöket terem, hanem gondolatokat is. Szerintem minden írót kötelezni kellene rá, hogy kerttel bíbelődjék. S ha teheti, vegyen. Szerezzen.
Szerezzen ? Én meg éppenséggel el akarom adni ? Amikor pedig annyi íróelőd példája serkenti a gondolatot: írót kert vegyen körül. Korábban már elég sokat felsoroltam, kert után
vágyakozókat, a leghevesebb példa talán épp Csokonai, aki soha nem érte el, hogy saját kertjében saját fája hűvösébe kiüljön. Nekem megadatott — micsoda eretnekség, hitmegtagadás:
azon töröm a fejem, hogy eladjam! A sok-sok példa eszembe jutván (Móricz!), az szökken
agyamba utána, ugyancsak eretnek ötletként: nem kellene-e egykori kertművelő íróink nyomába eredve kikutatni, mit adott nekik a kert? Dúsította-e a kertjük oxigénje írói világukat?
Ez azonban csakugyan eretnek gondolat, ma működő irodalmárainknak legalább a fele ellenem zúdulna. Vannak, akik bevallottan utálják az ilyesmit, inkább élnek, alkotnak sajtbura
alatt, semmint gyümölcsfák ágaival karcoltassák fára mászás közben bőrüket.
Sajtbura? Honnan vettem én ezt? Mert ez nem az én szavam. S mert nem mindig csak
azon töröm a fejem, hogy eladjam, ne adjam, persze, hogy némi töprengés után kibököm a
nevet: Németh Lászlóé ez a kifejezés. De hisz ő is kertművelő író volt! De még mennyire.
Annyira, hogy az egész Magyarországot kertté akarta tenni, Kert-Magyarországgá. Utópia.
Szerette az efféle utópiákat. Emiatt nevezte el, félig gúnyos-tréfásan debreceni igaz, jó barátja, Gulyás Pál tervhalmozónak. Meg is orrolt érte Németh László, de ne gondoljunk igazi
megorrolásra. író nem küldött íróhoz olyan fájdalmasan gyötrődő üzenetet, mint Németh
László Gulyás Pál sírjához. „Csak a könnyeimet küldhetem hát hozzád, Pali; amint Bocskaykerti kedves dűlőinkre is csak a sóhajtásom jutott el idén, te drága étheri ember, aki egymagad
töltötted meg számomra értelemmel a barát nevet, mely egy halott arc emlékén kívül puszta
hangzat lesz ezután megint."
Magam is csak nézem, hogyan cikáznak gondolataim. Kertemről a sajtburára, sajtburáról Németh Lászlóra, Németh Lászlóról a Bocskai kertre. Debrecenhez közel található ez a
55

kertség — Gulyás Pálnak volt itt már korábban is örökölt kertje —, az ő biztatására lett kerttulajdonos Németh László is, talán, hogy akkori utópiáját a gyakorlatban is kipróbálja. Tudjuk persze, hogy ezt az utópiát — melyet aztán sok év múlva ő maga tévedésnek nevezett —,
Kecskemétről hozta. Ott kezdte volna a kertművelést a Kisnyírben, egyholdnyi erdőirtáson, a
dombon néhány tölgyfa is megmaradt, árnyékul az építendő háznak. Ismert történet, ahogy a
pajorok elvették a kedvét a kertészkedéstől, el is adta aztán a pajorokat termő kertet a szomszédnak, Merétei főorvosnak. Nos, az itt megismert kertkultúra milyen gondolatokat adott az
írónak? „Kecskemét a diadalmas belterjesség, a homokból tüzes és illatos minőséget csikaró
munka és lelemény jelképe lett a szememben — az, amit a Minőség forradalmá-ban meghirdettem. Amikor Kertmagyarország eszméjét s nevét a magyar gondolkodásba belévetettem:
voltaképp Magyarország elkecskemétiesítésére gondoltam."
Mindezt sokan tudják, azt már kevesebben, hogy pesti lakása szétbombázása után, Püski
Sándor hívására Békésre ment családostól s ott mit csinált? Ott írta Sámson című drámáját,
de hogy? Művelésre felvállalta a szomszéd tűzoltóház káposztáskertjét. „Míg ott fönn az udvaron unatkozó tűzoltók futballoztak, én lenn a frissen ültetett palánták közt Sámson hördüléseit jegyeztem, térden vagy tálcán a félbevágott, rossz gépelő papírra."
Igazi élménye azonban a Bocskai kert. Ott vett kétezer ölnyi kertet. Zsúpfedelű házzal,
diófával. Fenyő is díszlett a kertben. (Én is ültettem, fenyőt is, már majdnem a háztetőig ér a
csúcsa!) Ha a „tanya" bal oldali ablakán tekintett ki, a diófát látta. „Zsiga bácsinak" nevezte
el. Ha a jobb oldalin, a fenyőt látta. Annak a „Vitéz Mihály" nevet adta. Világos, ugye, kiknek a nevét viselte Németh László két fája?
De ha már felemlegettem Németh László Bocskai kerti tuszkulánumát, levettem a könyvespolcról azt a könyvet/amelybe ide fűződő emlékeit beleírta. Hadd maradjak csak szűkebb
témámnál: a kertnél, a kertművelésnél. Lássuk csak. milyen viszonyban volt Németh László a
maga kertjével. Olvasás közben azon kapom rajt' magamat, hogy el-elmosolyodok. Meg
akarta tanulni a szőlőmetszést! Volt egy vincellére, beállt mellé segédmunkásnak, mert a vincellér a közeli Hadházon nem kapott embert a metszéshez. „Úgy is meg akarom tanulni a metszést; Gulyás tanár úr már a harmadik szőlészeti könyvet küldi ki Debrecenből. Hát hisz a
doktor úr is megtudhatja, ha megmutatják, mondja az emberünk nem nagy bizalommal."
A vincellér — úgy látszik — nem nagyon bízott abban, hogy a „doktor úr" elsajátítja a metszés tudományát.
S lám, a komoly, sőt komor gondolatokkal vívódó literátortól szinte szokatlan derű csillogtatja meg a beszámolót: ahogyan metszeni tanul, ahogy másnap „odagagyarodik" a szőlő
tövéhez. Nem léha a tanácsom: az irót kertbe kell plántálni, ha nincs humora, majd ott lesz.
S rátalál néhány igazságra, amit máshol nem tanulhat el. A kerttől sok mindent el lehet tanulni. Például Németh László elmagyaráztatta magának „melyik a cser, melyik az éves vessző:
aztán előremegyek, megcsinálom a következő tökén a magam haditervét s várom, hogy az ő
ollója hogyan csattog".
Itt felnevettem. Akár magamat látnám — én is épp így tanulgattam, melyik a cser, melyik
az éves vessző, hogy a rizlingnek hosszabb vesszőt kell hagyni, az ezerjót hány szemre kell
metszeni, a kövidinkát hogyan kell megifjítani s hallom anyám dühös kifakadását az otelló
„megnyírása" után: „hát így kell ezt csinálni ? Kézbe a kis csákányt, kiirtani a tősarjadékokat,
a harmatgyökereket, láttál te éntőlem ilyen felületes munkát?" A mi Bocskai kerti irónk este
behúzódik a házba, kézbe veszi a Gulyás Pál küldte szőlészeti könyveket, aztán félretolja
őket, mert kibújik belőle az orvos. „Ez a szőlőmetszés olyasvalami, mint a sebészet, csak késsel a kézben lehet megtanulni."
De kibújik belőle a pedagógus, sőt a költő is — kezdi érteni a metszés költészetét „már
nagyon is". Másnap munka közben megkérdezi a vincellért. „Van-e ennél szebb munka a szőlőben?" S a felelet: „— Ennél nincs. S csakugyan úgy veszi lába közé a tőkéket, (a vincellér)
mint kis, egy évre rendbehozandó leikecskéket. Mindenik mást ad föl neki; amíg kiássa, a
harmatgyökereket letisztogatja róluk, gondolkodhatik, milyen sorsot készítsen nekik a jövő
56

esztendőre." Ismerjük írónk pedagogizáló hajlamát, mondhatnám szenvedélynek is — hát
ilyesmik jutnak eszébe, amikor ő is a tőke mellé gagyarodik. Tiszta pedagógia: mintha lelkecskékkel bánna. S természetesen eszébe villan — a munka micsoda elmeélesítő alkalom a szőlők
közt! — régi és megrögzött tézise: „Újra érzem: hogy mennyire tarthatatlan testi és szellemi
munka közt a határvonal. Mennyivel erősebb testi munka ennél, mondjuk, a tanitás s mennyivel szellemibb ez, mondjuk a gépbemásolásnál? — Ez nem is annyira testi munka, mondom a
vincellérnek. — Ez nem, érti meg azonnal ő is."
Nem? Nem értem az írót — hiszen aki szőlővel bánt s bánik, jól tudja, milyen nehéz
munka a metszés. Ezt tagadni? — ezt nem értem. De figyeljük csak a kísérletező embert ott a
szőlőben. Következő napon munkába áll a vincellér felesége is; a házaspár a lugast kezdi szelídíteni, az író pedig azt mondja: „Én kiválasztok egy sort. — Most beülök ide, aztán ha végigmentem rajta, maguk majd kijavítják. S úgy is ülök oda, mint diákkoromban a dolgozatíráshoz. A tőke azonban súg valamiképpen. Amíg az ember pucolgatja: megérti, mi volna ennek
a j ó . A szemek is nagyok, a vessző lében van, csaknem kipattannak; nem lehet az élőt a fagyottal összetéveszteni. Hát ez nagyon szép munka; csak úgy emészti az időt. Legföljebb a tőkéről tőkéig csúszás okoz némi égető nyugtalanságot." Áttekint a vincellér tegnapi sorába — a
fenéken csúszás hátrahagyott nyomait szemléli. „Valami hiba van még a technikámban, ők
félkönyökön csúsztatják magukat tovább. Hanem mi ez ahhoz a hátszaggatáshoz képest, amit
egy félóra gépelés után érzek." Az író így dicsőíti a szőlőmetszést. A metszés pedig így tanítgatja az írót — nagyon pontosan a helyébe tudom képzelni magam — önbecsülésre is, meg
alázatra is.
Este ugyanis a következő történik. „Tanáraim (vagyis a vincellér meg a vincellérné — ezt
én mondom, M. G.) odaállnak fölém és én szorongva mutatom a dolgozatomat... Az ember
elnéző; de az asszony nem hagyja benne a hibáimat. A szálvesszőim hegyéből le-lecsíp egy-egy
vén csert, amit benne hagytam kidob; a haszontalan tőkefejeket levágja. Megkönnyebbülve
jövök be: legrosszabb esetben kétharmad." Mármint az író osztályzata — szőlőmetszésből.
Hát ez az, amiről beszélek: a kert sok mindenre megtanítja az embert. Alázatra is például.
A Bocskai kerti tervhalmozónak miket súgott például a szőlő. (Úgy látszik, mégis van, akár a
mesében, szóló szőlő.) „Nézd csak, engem milyen szép kehelyformára nevelhetsz. Az ilyen régi
fás részen forgasd úgy az ollót, mint szájban a fogót." Akár a Mamát hallgatnám, aki kezdő
éveimben bírálgatva gyatra munkámat, ő is kelyheket emlegetett, meg hogy hozzam ki a kisfűrészt, „hát nem látod, hogy ezt az öreg tőkét meg kell csinosítani?" Bár a Mama osztogatott
intőket — osztályzatokat nem szabott: én bizonyosan még kétharmadot sem érdemeltem volna tőle. Szigorúbb tanárom volt ő nekem — de most már nincs, aki korholjon, ha a szálvesszőt hosszabbra hagynám. A „fenti" szőlővesszőket metszegeti már, ha ugyan van „fent",
és ha ott vannak metszegetni való szőlővesszők.
Visszalapozok: nem túl sokat időztem a Bocskai kertben, Németh Lászlót figyelve, amint
a tőkék mellett kuporog? Lehet, meglehet, hogy sokat. De korántsem azzal a szándékkal, ami
gyanakvó elmékben óhatatlanul megfogalmazódik: hogy az ő példáját a magam szintjére
csökkentsem, vagy hogy a magamét az övéhez emeljem. Nem erről van szó. Sokkal egyszerűbb a magyarázat. Például az, hogy az a könyv, amelyből a tőkék tövénél gugyorgó író gondolatai elénk bukkannak, ma szinte hozzáférhetetlen. (Az értelmiség hivatása.) Legutoljára
1944-ben jelent meg, azután — a benne bujkáló egyéb eszmék, gondolatok miatt — a nyilvános könyvtárakban megbúvó példányait is kiselejtezték. Pedig számomra épp azért olyan rokonszenves ez a benne olvasható írás, mert kiderül: még egy olyan „étheri" elmét is, mint az
övé, hogyan dúsít fel, gazdagít nem földön csúszó, földhöz tapadó, de belőle felszárnyaló
gondolatokkal — a kert. S azzal a hátsó szándékkal is idézgettem, hogy rábeszéljem magam:
ne adjam el a kertet. Amely, íme Németh Lászlót is tudta eszmékkel gazdagítani. Hát még engem ! Boldogság — megfoghatatlan képzet, érzelem. De Fazekas Mihály még néven tudta nevezni. „Boldog, ki fákat ültet e l . . . " Én is ültettem fákat, ismerem a boldogságnak ezt az érzé-

57

sét. És most adjam el a kertemet? Fosszam meg magamat a boldogság még rám váró újabb
meghitt élményeitől?
De ha egyszer nem bírok vele! Úgy döntöttem, még sem válok el tőle. Ha másképp nem
megy, kiadom felibe. Nem ajánlom senkinek: fele az öröm, dupla a ráfizetés. Erre csak egy
példa. Az egyik „feles művelésű" évben, ősszel, szőlőérés előtt az egész család kiment — gyönyörű volt az idő — a kertbe. Lányom a mindig tárva-nyitva álló kertkapu közelében a már
érett csemegeszőlő fürtjei között kutogatott. Jött egy zömök, ravaszképű ember. Kérdezi: Itt
van-e a gazda. Igen, mondta a lányom, apu bent van a házban. Apu? Miféle apu? Ő úgy tudja, a gazdának nincs ekkora lánya, sőt egyáltalán nincs lánya. Milyen ügyben keresi? Hát, azt
mondja a látogató, tavaly is vett a gazdától két mázsa szőlőt, azt jött megbeszélni, hogy az
idén volna-e eladó szőlője. így jártunk: tudtunk nélkül, a maga zsebére úgy adta el felesünk
azt a két mázsa szőlőt, mintha az övé lett volna, a maga zsebére. Végiggondoltam, fogalmam
sincs, mennyit kapott a felvásárló helyen a nem is tudom hány láda barackért, csak benyúlt a
zsebébe, találomra vette ki a szerinte nekem járó pénzt — hát akkor jöttem rá: ebből a kertből
a seregélytől kezdve az útonjárókon keresztül az én felesemig mindenkinek haszna van, csak
nekem van károm, bosszúságom: ettől a kerttől meg kell szabadulnom.
S mégsem tudtam megválni tőle. Más megoldást kerestem. Az egyik jóindulatú szomszédom elfogadta az ajánlatomat, meg is sajnáltak, elvállalták a kert gondozását.
A kert hozzáértő, jó kezekbe került, elhanyagolt állapotából kimenekülve, újravirult s én
megint otthon érezhettem magam benne. És akkor jött nyolcvan nyara — talán emlékeznek rá.
Szüret előtt szép idő ígérkezett, pár napra kilátogattam. Zászlódísz fogadott. Vidáman
röpködtek a gyönge szélben a fákra aggatott színes szalagok — műanyagból. De hát —
mondjam-e — azok a szalagok nem engem üdvözöltek, hanem a seregélyriogatás kertvédelmi
céljait szolgálták.
Ami a szőlőt illeti — van mit védeni. Elfogadható termést ígér, még az 1980-as gonosz
nyár után is. Hogy aztán a belőle préselt mustnak lesz-e cukorfoka, és hogy a belőle kiforrt
bornak mennyi lesz a maiigán foka — az attól is függ, hosszú lesz-e a derült ősz. Ha nyakunkba zúdul a tartós eső, teszünk a mustba — tilalom ellenére is — cukrot, mi isszuk azt meg, senki
más, nem csapunk be vele senkit. Káposztalevet igyon az ember? Ki ítélhet ekkora büntetésre
egy szőlőtermelőt? Bort akarok iszogatni, nem káposztalevet. Ez tehát elintézett dolog. Ebbe
a magánügybe az állam — nagyon szépen megkérem — ne szóljon bele.
De ahogy a fákra, a fák lombjai közé emelem a pillantásom! Nem érzek különös meglepetést, hiszen az almafák már a tavaszon, a szélben nemet integettek, amikor a termésről
akartam faggatni őket. Ezt integették: ne bízd el magad, az idén nem lesz rajtunk termés. Persze, hogy a fáknak igazuk lett. Az egész kertből jó, ha egy zsáknyi jonatán kijön, holott egész
nyáron úgy kellett őket permetezni, gondozni, mintha roskadozna terhük alatt az ág. A permetezéssel nincs is semmi hiba. Mégis megdöbbenek, amikor az ágak között a tekintetemmel
matatva, a diófán is megpillantom az amerikai szövőlepke vésztjósló hálóit — a fene vinné el
ezt is, aki kitalálta, mondaná ilyenkor az anyám. De Marika, Kormányos szomszéd felesége
(ők azok, akik látva elesett testi állapotomat, elvállalták a kert gondozását) megnyugtat: „tessék csak nézni, nincs benne élő hernyó". S csakugyan: csupa hernyómúmia hintázik a hálókban, örök nyugalomban. Kormányosék észrevették az undok férgeket, lepermetezték, még a
nem termő almafáimat is. így jár el a jövőbe tekintő kertész. Az idén már fölöslegesnek látszó
permetezés ugyanis a jövő érdekében történt, de hát mennyi fölösleges munkát végzünk el ma,
mert az a mániánk: no, majd a jövőben! A kertművelő ember — akár a „gyermekkertész" —
mindig optimista. Emiatt kellene nemcsak a fákat védeni, támogatni, hanem a fákat védő, s a
jövőre bizakodva pillogó embert is ahol és ahogy lehet.
Ezzel szemben a kertnél maradva, az a helyzet, hogy a kert utáni adókat — jövedelemadót ! — éppúgy meg kell fizetni az idei, szóra sem érdemes termés után is, mintha zuhogna a
fákról a mesebeli mosolygó alma. Jövedelemadó — csak mosolygok én is, de dühösen, a nemlétező jövedelem láttán, s a tetemes ráfizetésen, meg a folyton dráguló permetezőanyagok
58

árán elgondolkozva. Őszinte irigységgel olvasom az újságokban, nézem a tévében, hogy más
tájakon, amelyekkel az időjárás nem babrált ki, mint velünk, diákok, fiúk-lányok százai alig
győzik betakarítani a dús termést. De a mi, már tavasszal letarolt vidékünkre nem jön riporter, s a kamera ha az én fáimat venné szemügyre, rémülten eltakarná tenyérrel a szemét: sebeinket mutogassuk? Még az volna szép! Csak a szépet mutogassuk!
Meggyfáimra föltekintve — ugyanaz a leverő látvány, azzal a különbséggel, hogy ezekről
még egy pohárnyit sem tudnék összeszedni, egy szem nem sok, annyi sem termett. Körte — talán három-négy szem. Nincs szívem megszámolni őket. Kesergésemben az állam persze nem
osztozik, az ő innen származó jövedelmét — az adót — nem vitték el a tavaszi ködök, a megállíthatatlanul zuhogó esők. Ő a maga pénzét rajtam, rajtunk, kárvallottakon keményen bevasalja. Nyilván mert nem tudja, hogy álmainkban él egy olyan állam, amelyik együtt sír és
együtt nevet az értéket előállító adózó polgáraival, akik hallatlan naivitással azt képzelik,
hogy belőlük, adóikból, munkájukból él az állam — holott örülniök kéne, hogy ilyen államban élhetnek, hiszen az adó, amit fizetnek, az állam szemében potomság. Állítólag. De szinte
bizonyosan, hiszen újságban olvastam, hogy az állam bevételének alig 3—4 százaléka származik a lakossági különféle adókból, földadóból, kutyaadóból, egyebekből. Mi meg olyan nagyra
vagyunk vele. És bosszant, hogy akkor is fizetni kell, ha elveri a jég a termést, lefagy a rügy tavasszal.
Teljesen indokolatlan a panasz, mindenre van ésszerű megoldás, magyarázzák hivatalos
helyen. Tessék bejelenteni, hogy ekkora meg ekkora kár érte a szőlőt, a gyümölcsöst, kimegyünk, ellenőrizzük, felértékeljük, ehhez képest csökkentünk az adón. Meg ha ön nem tudná,
biztosítás is létezik manapság. Persze, én mindezt tudom. Azt is, hogy a kárt be lehet jelenteni
és azt is, hogy biztosító is létezik a világon. Sok, nagyon sok. A világon. Nálunk persze csak
egy. No de. Kijönnek a kárbecslők innen is, onnan is — de mikor? Ráérősen. Jó későn. Amikor a jégverte szőlő, almafa már-már begyógyította a sebeit. Bizonyára láttak már megsebzett
kutyát, amint sebeit nyálával gyógyítja lázas elszántsággal — hát éppúgy a szőlők, a fák is.
A megkésett kárbecslők már csak a sebgyógyitó igyekezet eredményét látják: no, nincs is itt
akkora kár. Igen, mert nem csak a növény (meg a kutya) gyógyítja önmagát: a gazda is segít
nekik. Jégverés után azonnal és utána többször is, gyakran kell permetezni, nehogy a kártevők a sebek miatt elerőtlenedett növényt megtámadják. így hát az a tiszta igazság, hogy mire
az adócsökkentés, meg a biztosítási díj megállapitódik — az összeg alig vagy talán nem is fedezi
a többszörös permetezés árát. Ezt nem a magam tapasztalataiból mondom, mert volt annyi
eszem, hogy kárt nem jelentettem, biztosítást nem kötöttem — a kárvallott szomszédok tapasztalatai sűrűsödnek ebbe a néhány sorba.
Most, hogy eme gondolatszökkenést leírtam, jut eszembe, hogy ez a magam fogalmazta,
„együtt sírjunk, együtt nevessünk" állapot bizonyos történelmi tapasztalatok miatt is kívánatos lenne. Arra a korra, „érára" gondolok, amikor szinte általános „axióma" volt, hogy a paraszt nem áll egyébből, csak sírásból. Ha valaki nem tudná, mi és kiféle a paraszt — hajh, de
sokan nem tudták akkoriban — az abból tudhatja meg, hogy ki sír. Ha visít — malac, ha sír
— paraszt. De ne hallgassunk rá: azért paraszt, mert sír és azért sír, mert paraszt. Csakhogy
én nemcsak arra emlékszem, hogy a paraszt sírt, hanem arra is, hogy bár az államnak is épp
elég oka lett volna a kesergésre, ahelyett, hogy önmaga állapotán elgondolkozott volna, inkább vívmányaival, eredményeivel dicsekedett — építkezéseink felső határa az égbolt! — emlékszünk rá, nyilván. Most meg ott tartunk — az én teljesen egyéni példám ne tévesszen meg
senkit, nem egyéni példa ez —, hogy lassacskán a kertművelők kezdik el a hüppögést: hát érdemes annyit kinlódni? Drágul a vegyszer, a megtermelt gyümölcsre mintha nem volna szükség, már-már ott tartunk, hogy egynémely portékaféleségnek nem a megvételéhez, hanem az
eladásához kell a kenőpénz: lásd 82-ben például a paradicsomot. Az almaügyet nem is feszegetem. Ezen a most kezdődő hüppögésen el kellene gondolkozni. De máson is.
59

Például a szomszédok beszélik, hogy egy bizottság, fényképezőgéppel felszerelve bejárta
az egész határt. A fényképezőgép arra kellett, hogy ne tagadhassa le a szőlősgazda, mekkora
gaz burjánzik a kertjében. Mondják, néhány képet csináltak az én kertemről is: volt mit lencsevégre kapni. Lábszárközépig ért benne a gaz. Mint minden kertben. Kapálni? Minek?
A gaz a kapáló ember szemébe röhögött: ahogy kikapálta, a gaz már nyújtotta is gyökereit az
esőtől ázott termékeny homokba s kicsit másnapos állapotban, a kapavágástól egy kicsit megszédülve ugyan, de talpra áll és bátran növekedéshez lát. Virul tovább. Igen ám, de van egy
okos rendelet, amely szerint ha valaki nem műveli gondos gazda módjára a kertjét, „mezőgazdasági ingatlanát", attól térítés nélkül el lehet venni a műveletlenül hagyott területet. A fényképek alapján akár tőlem is, az esőtől ázott, emiatt gazzal felvert kertemet. Lehet, hogy ezt is
megérem ?
Nem érem meg, mert — sok egyéb rendelettel együtt — ezt is csak ijesztgetésnek szánták,
még nem volt rá példa, hogy gazos kertet elkoboztak volna, de ez az én lelkiismeretemen semmit nem könnyít. Az azonban meggyötörné, ha azt kellene látnom: kertem tönkre megy. Márpedig ez a jövő vár rá: Kormányosék nem vállalják tovább a művelését, a maguké is sok, és
ott is fáj a derék, magas a vérnyomás. Nincs most már sem idő, sem ok a töprengésre, szembe
kell nézni a lélekriasztó elhatározással. El kell a kertet adni. És most majd olyan tapasztalatok
jönnek, amelyek túlterpesztik a gondolatot a kert kerítésén, magánbajokon. Lássuk őket.
Feladtam a ravaszul megfogalmazott apróhirdetést: eladó egy városközeli szőlős-gyümölcsös kert, lakható épület van rajta. Azt a megdöbbentő hatást! Engem is meglepett az érdeklődés. Majd pedig a kiábrándult legyintés. Az a „lakható épület" a vevőjelöltek szemében
ugyanis csak arra való, hogy eső elől behúzódjon valahová az ember. Pedig van benne bútor,
fekvőhely is, kályha is, pb-gáz is, üvegezett tornác van előtte. Szerintem — aki valaha lakott
ennél hitványabb "épületben is — igenis, lakható. Hétvégi tartózkodásra pláne nagyszerű. Beszélhettem én! Sorra mind lemondott kertem megvételének szándékáról. Hát amikor még
megtudták, hogy maga a kert 1300 négyszögölnél nagyobb — elborzadtak. Fele is sok. Adjam
el négyfelé osztva. Akkor hajlandók megvenni azt a sarkot — de csak azt —, amelyikhez az
épületecske tartozna. Majd ragasztanak hozzá ezt, azt, másik szobát, és akkor aztán onnan be
lehet járni a közeli városba busszal a munkahelyre és este haza lehet térni aludni abba a kertbeli házba. A lakás — az igen, az kellene. De a kert...
Hiába magyaráztam volna, hogy abból a kertből, ha valaki hozzáértőén műveli, alkalmas
módon veteményeket termel, akár meg is lehet élni: „majd bolondok lennénk". Kínlódni vele! S az is különös tapasztalás volt, hogy csupa városi ember — többségükben fiatal házas —
érdeklődött a kert... dehogy a kert, a lakás iránt. Ennyire nyomasztó lenne a lakás-„kérdés" ?
— kérdezem. S válaszom: ennyire. De azért annyira nem bolondok, hogy az én apró búvóhelyemet — kerttel megterhelve — megvegyék. E társadalmi jelenség láttán kissé döbbenten állok — és töprengek. Hiába magyaráztam, hogy csak betegségem miatt — reuma, ízület, érszűkület — adom el a kertet, a magam érdekei ellenére, hiszen ugyebár hónapról hónapra puhul a
forint, ebben a kertben meg csak nő a pénz, amit ha én beteszek az OTP-be, ott az negatív kamatot hoz, ami azt jelenti, hogy mire a kamatot a „tőkéhez" hozzácsapják, az a kamatosított
pénz év végére nem ér annyit, mint év elején, kamat nélkül ért. Ez a negatív kamat. Viszont a
kert — ami a forgalmi értékét illeti — mindenkor megéri az árát. Pláne, ha gondozzák. Mármár kifodrosodott a szám az okos beszédektől, mit sem használt. A kert nem kelt el. A nyakamon maradt.
Óriási szeremcsémre — mint később kiderült és mindjárt ki fog derülni, miért. Most népi
államunk dicsérete következik. Ugyanis szerintem a mi államunknál okosabbat, bölcsebbet
csak holmi utópiákban lehet megálmodni. Itt vannak például az „idevonatkozó" rendeletek.
Például az a tvr. erejű, amely kimondta, hogy mezőgazdasági művelésű területet — az enyém
is ilyesféle — csak olyan vehet meg, aki élethivatás-szerűen mezőgazdasággal foglalkozik.
A magam tapasztalatából merítve mondhatom: hirdetésemre egyetlen ilyen vevő sem jelentkezett. Ennek okait íme, felsorolom: 1. nincs is ma már olyan család, aki élethivatás-szerűen a
60

mezőgazdaságból, kertművelésből él. 2. Körülöttem csupa kert, szántóföld, tanyák, de a földek művelői, a tanyák lakói vagy a városba járnak be dolgozni, vagy pedig tsz-tagok — és akkor jár nekik a háztáji, meg esetleg akad hozzá egy parányi megmaradt saját föld is — épp
elég baj, munka van azokkal is. 3. Ha valaki tanyán lakik, majd bolond lesz másik tanyát venni, abba átköltözni, minden józan eszű ember a tanyáról a városba vágyik s ha lehet, költözik;
csak az érthetetlen észjárású városiak vesznek mostanában tanyát, esetleg hobbiból. Tudnék
még sok egyebet is összetudálékoskodni, most térjünk vissza az említett törv. erejűhöz. Már
kinyomtatásakor feldühödtem, nemcsak azért, mert eszembe jutott: ha el akarom adni a kertemet, ki lesz az az ütődött paraszt, aki megveszi — más nem veheti meg —, hanem azért is,
mert tudtam, hogy a rendelet kiagyalói az ördögnek tartoztak a sok-sok álmatlan éjszakával,
tanakodással, értekezlettel: ez nem jó rendelet. Ezt meg is írtam akkoriban. A rendelet azóta
sem lépett életbe. így aztán városi ismerőseim — főként értelmiségiek — egyre-másra veszegetik a távoli tanyákat, hogy majd milyen jó lesz nekik ott. Én persze nem szólok nekik, csak a
markomba somolygok. Tanuljon a saját kárán a magyar értelmiségi.
Ismétlem, nem az említett rendelet miatt nem kelt el a kertem. Attól vígan eladhatnám,
hisz a rendeletet — okosan — visszavonták. De van itt egy másik. Államunk bölcsességének
fényesen világító újabb bizonyítéka. Bevallom: ezt a rendeletet, bár ez is törvényerejű, nem ismertem. De mindenki tudja: a törvénynek nem ismerete nem ment fel a következmények alól.
Márpedig, ha a kertemet 1981-ben eladtam volna... még rágondolni is rossz. A rendelet szerint ugyanis — csak a magam szavaival idézem a lényegét — ha valaki a megvételtől számított
tíz éven belül eladja az ingatlant (itt már nemcsak mezőgazdasági, hanem lakóingatlanról is
szó van, tehát városi öröklakásról is, jól vigyázzunk!) és többért adja el, mint amennyiért vette, a különbözetből az állam értéknövekedési jövedelemadó — vagy hogy is hívják — címén
jókora összeget lefölöz és beleteszi a saját zsebébe. És én mafla módon a megszerzés utáni kilencedik évben hirdettem meg a kertet! Természetesen többet kértem érte, mint amennyit kilenc évvel ezelőtt adtam, mert időközben a forint... de erről már beszéltem. Az állam tehát a
törvény nevében rátenyerelt volna a különbözetnek... elsápadtam, amikor megtudtam —
harminc-negyven százalékára. A legzsírosabb tejnek sincsen ennyi föle. Hiába mondtam volna az állam elvtársnak: kérem szépen, én nem tehetek arról, hogy a forint le, a kert ára meg fel
és én egyáltalán nem tehetek arról, hogy a forint sorsa így alakul... Mert állam elvtárs méltó
szigorral így felelne: kedves állampolgárom, hát én tehetek arról, hogy a forint sorsa így meg
úgy? Nézzen körül a világban, hogy ott a pénzekkel mik történnek, és vésse eszébe újra az
egykori jelszót: Fizessenek a gazdagok. A gazdagodok. Vagyis én? — kérdezném, ha merném, felháborodottan. De hiszen én nem gazdagodtam, csak a forint, ugyebár... A kert nem
nőtt nagyobbra, sőt a szőlő benne kilenc évvel öregebb lett, igaz, néhány fiatal fával gyarapodott, viszont néhány öreg fát ki kellett vágni, hát mivel gazdagodtam én? És — mondanám,
ha merném — tessék szemmel tartani inkább az igazi gazdagodókat, az emeletes új villákat, a
százezerrel kezdődő áron elkapkodott nerc és mittudomén milyen bundákat, az aranyat dögivei felvásárlókat, hát azok miért nem fizetnek a jelszó értelmében? Mindez — legyintene az
állam elvtárs — demagógia. Tudnám én folytatni a vitát, de köztudott: az állammal nem szabad vitatkozni, mert úgy is mindig neki van igaza. Még akkor is, ha nincs.
így hát ne is vitatkozzunk, nyugodjunk bele, hogy — szerencsére — a kert nem kelt el, de
telik az idő, közeleg a tízesztendős határidő, mikor már nem lesz érvényes a lefölözés, most
aztán újra feltehető a kérdés: eladjam? Ne adjam?
Ne szaporítsuk a szót, a dolgozat címéből úgyis kiderült már: eladtam. Házastul, mindenestül. S ki vette meg? Úgy helyesebb kérdezni: kik vették meg? Nem azért nevezem úgy,
mert divatba jött az efféle fogalom: családi vállalkozásé lett a kert. A szerződést a „vevők" oldalán öten írták alá — mind az öten különféle okon-fokon rokonok. Városlakók. Van köztük
nyugdíjas házaspár is, fiatal házasok is, após, anyós, nászasszony. Ez a vevőcsoport, illetve
61

maga a vállalkozás, ismereteim szerint valami új jelenség a tanyakérdés lassan-lassan az én
szemem előtt is összekuszálódó kérdéshalmazában. Pedig elég sokat láttam s a látottak alapján írtam is — tanulmányokat, sőt könyvet is — a tanyaügyben. Rá kellett döbbennem, hogy
olyan új fejleményeket hozott a folyton változó idő, amiknek megértéséhez teljesen új szemlélet kell. Azt eddig is tudtuk, hogy a mezőgazdaság kollektivizálásával lezáródott az a „klasszikus" tanyakorszak, amelynek legértőbb magyarázója Erdei Ferenc volt. Az ő tipológiája
alapján vágott neki mindenki még a felszabadulás után is a tanyakérdés bozótjának — de ez a
tipológia egyszerre csak elvesztette az érvényét. A kérdés tanulmányozói ismerik Romány Pál
könyvét is, benne az új módon megfogalmazott tipológiát — de egyre erősebb bennem a meggyőződés : ezen is kezd túllépni az idő. Nemcsak az én kertem sorsa példázza ezt. Az én kertem
hobbikertből vállalkozói tanya, illetve kert lett. Amikor az új tulajdonosokkal terveikről beszélgettem, ez világosan kiderült. Szőlőt, barackot kiirtani — még a diófákat is! — a földmunkát gépesíteni, ipari áramot bevezetni, nortonkutakat fúratni, aztán hozzákezdeni egy
merőben újfajta és a tájtól, itteni gyakorlattól elütő piaci gazdálkodáshoz. Minél nagyobb
mértékben!
Azóta, hogy kertemtől megváltam, a kérdés nem hagyott nyugodni: hová bonyolódik
még a tanyák, kertek útja a jövőben? Kérem, higgyék el nekem: az újságok apróhirdetései
elég megbízható nyomjelzői ennek az útnak. Itt van például a Délmagyarország 1982. szeptember 11-i száma. Az apróhirdetések Ingatlan rovatában 34 hirdetés. Felénél több, pontosan
19 hirdetés — eladó tanyát, kertet kínál. Rengeteg az eladó tanya a szegedi járásban, de
Csongrád megyében máshol is. De van-e rájuk vevő? Persze, hogy van. A pénzt valamibe be
kell fektetni, hadd őrizze meg az értékét. Ne puhuljon. S a föld ma is őrzi az értékét. Tévedés
lenne azt hinni, hogy csak hobbitanyák iránt érdeklődnek a sokpénzű vevők. Vannak persze
ilyen vevők is. Divat diktálta érdeklődés ez, nagyon figyelemreméltó, hogy sok az orvos az
ilyen vevők között s még érdekesebb, hogy a hobbizók nem a város közelében, hanem inkább
távolabb keresnek maguknak pihenő, illetve pihentető zugot.
A korábbi években is megfigyelhető volt az egymással ellentétes irányú „népvándorlás",
amelyet tudományoskodva migrációnak nevezünk: a tanyáról a városba iparkodók, a városból a tanyákra húzódók vonulása. Nagyon sok egykori tanyasi család fiatal nemzedéke már
korábban behúzódott a városba s most, hogy az öregek a tanyából kihaltak, az örökösökben
nincs nosztalgia a régi otthon iránt, amelyből kirajzottak. Mit kínlódjanak vele: meghirdetik,
eladják. Cseppben a tenger: az előbb említett 19 meghirdetett tanya közül 13-nak az ára felől
nem a helyszínen, hanem a megyeszékhelyen érdeklődhet a vevő — aki rendszerint szintén
Szegeden lakik. Ebben a járásban különösen az elég messze, a megye legszélén lévő Ásotthalom tanyái adnak fel különös leckét a községi tanácsnak. Ide iparkodnak — talán mert itt sok
az erdő? — például az említett orvosok, értelmiségiek: a városhoz sokkal közelibb, de ugyanazon az útvonalon fekvő Domaszék határában például mindössze három orvosnak van tanyája, kettő már el akarja adni. Csalódott: közel a városhoz, megoldásnak mégsem igazi.
Ilyen városközeli tanyákat viszont szívesebben vesznek meg — s ez is mintha új jelenség lenne
— olyan fiatalok, akik a városban már lakáshoz jutottak, de kivirágzott bennük a vállalkozói
kedv: tanyát vesznek, nutriát tenyésztenek. Ez is új divat: a nutriázás! A domaszéki tanácselnöknőtől hallottam: hiába küldik ki a katonai behívókat a városban lakó fiatalembernek, a
lakásán nem található. Kint lakik a tanyán, onnan jár be dolgozni a városi munkahelyére.
Küldözgetik a meghívót ide-oda, s a végén a domaszéki tanyán találják meg a címzettet: nutriáit gondozza. Figyeljük meg: hány nutria szülőpárt hirdetnek a fővárosi lapokban is! Ezek
legtöbbje tanyákra kerül. Nem hobbitanyákba. Nem parasztokhoz, hanem vállalkozókhoz.
Különösségek, szórványos esetek, mondhatná valaki. Az én kertem sorsa is az, meg ezé a
Domaszékről bejáró nutriázó városi fiatalemberé is. Nem hiszem, hogy ilyen könnyen el lehetne intézni a dolgot. Ebben a nagy kavargásban, ami a tanyák közt mostanában észlelhető,
igenis tendencia van. A jövő felé tapogatózó tendencia. Ha a homokvidékről — mert eddig
ilyenről volt szó — a kötöttebb talajú „vizesebb" vidékre tekintünk, ott mit vehetünk észre?
62

A rengeteg libát. Baromfit. Még pulykát is. Mert például az angoloknak televíziót, hűtőszekrényt nemigen tudunk exportálni, de karácsonyra pulykát, libamájat bármikor tudunk. Milyen típusú tanya volt a legértéktelenebb a korábbi években? Például az olyan, amelyik legelő
közepén állt s hitvány sömlyék, vizes tocsogó csillogott előtte. Mire lehet ilyen tanyát használni? Most az ilyen tanyák értéke felszökkent, mert épp ilyen helyen lehet „libázni". Pulykát
tartani.
Nos, anélkül, hogy ebbe a kérdéskörbe — amelyik a tanyakutató elme számára egyelőre
még zárt kör — belebonyolódnánk, csupán jelzésképpen mondjuk ki: a mostanában felbuzgott vállalkozói kedv igenis kigyűrűzött a tanyák közé is. Előrelátható: produkál még meghökkentő mutatványokat, cikcakkokat, különbeket is, mint a nutriázó városi katonaköteles,
vagy az én kertemet megvásárló családi vállalkozás. Produkál persze, máris, olyan vadhajtásokat is, amelyek már-már Kék fénybe illők, de ne ezekből ítéljünk a vállalkozói erkölcsről, ne
ezekre figyeljünk, hanem az egészséges és valóban a jövő felé indázó egészséges igyekezetekre.
Kék fénybe illő? Két eset álljon előttünk. Egy fővárosban élő ifjú hölgy és meglehetősen züllött élettársa — felfigyelve az állatgondozókat kereső újsághirdetésekre — elhatározta, hogy
újfajta magánvállalkozásba kezd. Egy termelőszövetkezettel megegyeztek, hogy elvállalják
néhány tehén gondozását, illő haszon reményében. A tehenek egy arra a célra alkalmas tanyában vártak a gondozói kézre, figyelemre. Az ifjú „pár" tehéngondozás közben úgy döntött:
jár egy kis kikapcsolódás. Szórakozás. Néhány napra elmentek a Balatonra — néhány tehén
éhendöglött. A vállalkozók börtönből védekeznek..
A másik eset sokkal kacifántosabb s még inkább a Kék fénybe illő. Két fiatalemberről
van szó. Majdnem egyszerre szabadultak a szegedi Csillag-börtönből. Tájékozódtak, s úgy
döntöttek: közös vállalkozásba kezdenek. A tanyai vállalkozók kifosztására szövetkeztek.
Részletre, kéz alól gépkocsihoz jutottak s nyomozóknak adván ki magukat, bűnözők után
„nyomozva" olyan tanyákat kerestek meg, ahol libafalkák fehérlettek a legelőn, a sömlyékek
körül. Úgy remélték, ahol liba van, pénz is van. Jól sejtették. Egyikük a szentesi határban egy
olyan tanyába tért be, ahol egyedül egy idős nénike tartózkodott. Előadta a mesét: bűnözők
után nyomoz. Nyomok után kutatva még a szekrényekbe is beletúrták s mit ad a szerencse:
nylonzacskóban 103 ezer forintot, csupa ötszázas. „Ennyi pénzt nem szabad itthon tartani,
hát nem érti, hogy bűnözők járnak a környéken? Bízza rám a néni, majd én biztonságba helyezem" — a,megrémült nénike rábízta a nyomozóra a pénzt. Persze, a két havert nemsokára
elkapták. A nénike kifosztója azóta a börtönben tervezgeti a jövőjét. S mi lenne az? Nem hiszi el az olvasó. Az újságírónő sem akarta elhinni, amikor az álnyomozóval interjú ügyben a
börtönben beszélgetett. Nem a csattanó kedvéért, inkább az elgondolkozásra való ösztökélés
végett írom le: azt tervezi, hogy kiszabadulása után a tisztesség útjára tér. Vesz egy tanyát és
libákat fog tenyészteni.
Ami pedig az én egykori kertemet illeti, az elmúlt nyáron, 82-ben kimentem, hogy utoljára
lássam. Amolyan végső búcsúféle lett volna ez. Nos, úgy találtam: kertem jó kezekbe került.
A szőlőt még nem irtották ki, a fák is helyükön vannak, de az ipari áram a kert sarkánál feszeng, a szőlősorok közül apró kerti traktor, kapálógép piroslik, egy nortonkút is elkészült
már, ha megnyomjuk a karját, zúdul a víz belőle. Három családtag szorgoskodott a ház körül. Hogy mit csinálnak éppen, nem kérdeztem meg. Egy kosár gyümölcsöt kaptam tőlük
ajándékba. Nem néztem vissza, amikor elbúcsúztam egykori kertemtől.

63

KODOLÁNYI GYULA

„A Föld pedig a mi anyánk"*
A Föld a mi anyánk, vallják az indiánok, és vallja, vallotta megannyi természeti nép, szibériai rokonaink éppúgy, mint magyar őseink. Ez az anya — az anyaföld — több, mint lábunk alatt a talaj. Mint a mítoszokból kiderül, hozzá tartoznak a növények és az állatok, az
egész természet. Az anyaföld szüli meg az életet és hozzá tér meg minden élő, amikor pályája
bevégeztetett. A természeti ember, a hagyományos társadalmak embere anyaként is bánt a
földdel és a természettel legjobb tudása szerint. Meg nem merte volna bántani soha, s amit elvett, elfogadott tőle, azt megköszönte, és igyekezett adni valamit cserébe. Rítusaival bizonygatta, hogy csak annyit vett el, amennyire feltétlen szüksége volt. Aztán eljött a történelmi
idő, amikor az anyaföldből talaj, adományaiból nyersanyag lett és termény. Az ember — elsőnek a fehér ember — elhatározta, hogy legyőzi, uralma alá hajtja az anyaföldet. Szakszerűen
ma „környezetnek" hívják ősi rokonságunkat; „szennyezik", és a „szennyezés" ellen újabban
„védekeznek". Mert ismét történelmi pillanathoz értünk: környezetünk másik korszerű neve,
az „ökoszisztéma", az ősi egymásrautaltságot fejezi ki, az ökológia pedig e kölcsönös kapcsolatok tudománya. Aki Földanyáról vagy ökoszisztémáról beszél, annak világos: a környezet
szennyezése magunk mérgezése, a védekezés pedig önvédelem.
A környezetvédelemnek megvan hazai földön is a maga szakirodalma, és az utóbbi években egyre többet foglalkozik vele a riportírás és a publicisztika is. A szakemberek úgy érzik,
nem foglalkozhatnak — szakmájuk játékszabályainak megszegése nélkül — a környezetszennyezést mozgató társadalmi és politikai beidegződésekkel, rosszabb esetben pedig azzal
áltatják magukat és bennünket, hogy a tudomány minden bajra megoldást hoz majd. Pedig a
tudomány sosem dönt. Megoldásokat javasol, és legfeljebb, mint az atomtudósok dilemmája
mutatja, a maga továbblépéséről lehetnek kételyei. A közvélemény nemes szándékai viszont
többnyire a sopánkodásba és a kétségbeesésbe fulladnak nálunk. Miután hazánkban semmilyen szinten nincs átfogó ökológiai oktatás az iskolákban, a közember nem tudja áttekinteni a
környezetszennyezés folyamatait és arányait, és nincsen kellően tájékoztatva még a veszély helyi formáiról sem, arról, hogy őt közvetlenül milyen káros hatások sújthatják, ahol dolgozik
és ahol lakik.
Szükség van tehát olyan áttekintésekre, amelyekből kiderül, hogy a természet kisebb és
nagyobb körforgásaiba hogyan avatkoznak bele az emberi tevékenység kísérő hatásai és végtermékei, de arra is, hogy megértsük azokat a rendíthetetlennek tartott modern hiedelmeket,
amelyeknek feladása nélkül nincs reményünk az utolsó nap elkerülésére. E kettős feladatra
vállalkozik az az ökológiai irodalom, amelyik az utóbbi másfél évtizedben angol, francia, német nyelven kivirágzott.
Mint Lester Brown amerikai ökológus mondja, most az utolsó előtti napnál tartunk. Az
Egyesült Államokban és a leginkább iparosodott nyugat-európai országokban a közvélemény
húsz évvePezelőtt ismerte föl, hogy az ember és a természet viszonya végzetesen megbomlott.
A döntő fordulatot ebben azok a technológiák okozták, amelyekre az ipar a második világháború után tért át. A civilizált ember mindig módosította természeti környezetét, de ezeket a
beavatkozásokat a természet többnyire ellensúlyozni tudta a maga rugalmasságával. De az elmúlt harmincöt évben az északi félteke ipara és életmódja átalakult, és ma lényegénél fogva
fenyeget a természet egyensúlyának felborításával az egész világon.
Népek már a korábbi történelemben is tettek terméketlenné országnyi területeket a hely* Bevezető angolból fordított tanulmányok gyűjteményéhez, Népművelési Intézet, 1983.
64

telen gazdálkodással, gondoljunk csak a Karszt-hegységre, a Szahara szegélyvidékeire vagy az
arizonai sivatagra. A döntő fordulatot azonban az ipari forradalom, a gyáripar és a nagyvárosok létrejötte hozta, s végül az említett technológiai változások gyorsították fel elképesztően a
rombolás folyamatait környezetünkben. Az Egyesült Államok ipari termelése csak 50 százalékkal nőtt 1946 és 1968 között, de a környezetre ártalmas anyagoké Barry Commoner szerint
fajtánként 200—2000 százalékkal. Átvették az uralmat a szervesen nem bomló, vagy a környezet kémiai és biológiai egyensúlyát felborító anyagok és gyártási eljárások. Ilyenek a vizeket és a talajt romboló szintetikus mosószerek és nitrogénműtrágyák; az elpusztíthatatlan alumínium és beton; a műanyagok, melyek közül sokról kiderült már, hogy rákot és genetikus
károsodást okoz; a rákot okozó ólom és azbeszt; a motorizált közúti közlekedés, amely az
utakra, benzinkutakra és szervizekre rengeteg termőföldet és kommunális területet sajátít ki,
pedig hatásfoka rosszabb és a környezetet inkább szennyezi, mint a korszerű vasút; az emberi
egészséget, a talajt, vizet és az egész élővilágot fenyegető mezőgazdasági vegyszerek: az etetőüzemekben folyó állattenyésztés, amelynek elegendő egyetlen következményét, az ismét csak
nitrogénszennyezést okozó szerves trágyát megemlítenünk, amely itt — a történelemben először — „tárolási és szállítási probléma" lett.
Nincsen gazdálkodó — és gyakorlatias városi ember sem — aki ezt a „problémát" ne tudná megoldani. Hordják ki a szerves trágyát a földekre, és akkor majd nem kell annyi műtrágya sem. Erre a javaslatra még tíz éve is a laikusnak kijáró elnéző mosoly derengett volna föl
agronómusok és üzemgazdászok arcán. Nincs, úgymond, munkaerő, és nincs szórógép. Ma
ott tartunk, hogy — s hogy nem — a mérnökök kénytelenek trágyaszóró gépeket tervezni, s
kiderült, hogy ilyet gyártani nem is ördöngösség. Megkezdődött a biogáz fejlesztése is néhol a
trágyából. De az a még egyszerűbb megoldás is előfordul — amint a magyar televízióból értesülhettünk — hogy néhány gazdaságban, a felfedezés örömével, a marhát visszaküldik a legelőre, mert amiről a nagy fejlesztések hívei annak idején szemérmesen hallgattak, így sokkal olcsóbb. A marhák véleményéről nem hallhattunk, de semmi kétség, hogy ők is jobban érzik így
magukat. A végső — s talán legfontosabb érv pedig az, hogy helyreállhat így egy egész, az állatokat is magába foglaló helyi ökoszisztéma egyensúlya.
Mi az oka ennek a fordulatnak? A jelképi fontosságú, 1973-mal kezdődött olajválság,
amelyik lassan elfogadtatja a gazdasági vezetők és politikusok többségével is a régebben konzervatívnak bélyegzett vélekedést, hogy az olcsó energiára és olcsó nyersanyagra épített gazdasági fejlődés vára tünékeny légvár, merő ábránd. Ha a kőolaj ára világpolitikai okok miatt
csökken is olykor, bizonyos az, hogy a források nem végtelenek, s távlatilag Mexikónak vagy
Kuvaitnak éppúgy takarékoskodnia kell, mint nekünk. Az utóbbi évtizedben minden nyersanyág megdrágult, és talán nem alaptalan azoknak a bizakodása, akik szerint a takarékosabb,
korszerűbb gyártási eljárások a környezetet is jobban fogják kímélni.
De az új gazdasági helyzet szorítása önmagában nem lesz elegendő ahhoz, hogy döntő
változást hozzon a környezetvédelemben. Mint Jakuts Pál debreceni ökológusprofesszor
mondta 1982-es televíziós előadásában, a környezetvédelem ma nagyrészt ugyanannak a műszaki gondolkodásnak az eredménye, amelyik a kárt okozta, s így a védelem általában újabb
kárt okoz. Ökológiai megalapozottságú ökonómia szükséges, mondotta, és olyan társadalom,
amelyben minden ember rendelkezik bizonyos ökológiai ismeretekkel, s főleg ökológiai gondolkodással. Ez az utóbbi azonban, úgy véljük, nemcsak ismeretek kérdése. Nem elegendő,
hogy mindnyájan megértsük, hogy a Föld az ökoszisztémák lépcsőzeteiből álló egyetlen, nagy
egész, és csak akkor menthető meg, ha mindnyájan résztveszünk a környezetvédelemben.
Amire igazán szükség van, ennél több: új szemléletű életforma.
Bármennyi is a nézetkülönbség elvekben vagy részletkérdésekben Lovins és Illich, Schumacher és Snyder között, abban mind egyetértenek, hogy a környezetszennyezés történeti és
társadalmi gyökerei az egész emberi létet átjárják, s ennek távlatában szakember és laikus közt
már nincs különbség. Aki az autóját egy balatoni szabadstrandon mossa le, az valószínűleg
vállrándítással intézi el azokat a nagyobb károsításokat is, amit a munkakörében „kénytelen"
5 Tiszatáj

- >

c

ACula

Magyar Irodalcmt ,:té.:cti Tanszékek
Könyvtára

^

Szeged, Egyetem u. 2—6, / f

6723

65

elkövetni. Nem zavarja a lelkiismeretét, hogy olyan ipari hulladékot égettet el egy falu szeméttelepén, amelynek veszélyességéről senkit sem világosít fel. Nem gondol arra, hogy a hulladék
füstje nemcsak a környéken lakók ezreit mérgezi, hanem esetleg — csöppet sem furcsa igazságszolgáltatásként — beleivódik abba a gyümölcsbe is, amit ő vásárol meg a városi piacon a
családjának.
Ilyen észrevétlen folyamatláncok végzetes metszéspontjaiban élünk ma mindannyian, és
azzal áltatjuk magunkat, hogy a környezet megvédése teljesen áthárítható az „államra" vagy
az „illetékesre". Azok a civilizációs ártalmak, lelkiek és testiek, amelyek az utóbbi tizenöt évben vészesen elszaporodtak nálunk, mind hasonló folyamatláncokba állnak össze, ha egy kicsit körülnézünk.
A környezet szennyezését nemcsak látványos és törvénybe ütköző cselekedetek okozzák,
mint a tiltott hulladékégetés, a folyók szennyezése olajjal vagy cserzőanyagokkal, hanem
mindennapos „korszerű" eljárások is, melyeknek alkalmazását szakemberek, közművelődés
és ipar még mindig teljes gőzzel támogatja és terjeszti, s melyeknek használata új szemléletet
és életformát honosított meg milliók életében.
Vegyük például barátomat, a mérnököt, akihez hasonló barátja mindenkinek van. Nagyon elhízott néhány év alatt. Ez a korral is járhat, hiszen közel van a negyvenhez; de a hajlamon túl más is közre kell játsszon benne. Barátom a negyven négyszögöles kertjében többé
nem kapál. Lavórban valami kotyvalékot kever ki hajlongva, nyögdécselve, káromkodva, és
azt löttyenti szét a növények töve körül. Ha kapálna, kisebb volna a pocakja. Ha kapálna,
nem pusztulna el rengeteg ártalmatlan bogár, meg a madarak, amiket a mérgezett bogarak
vagy maga a „növényvédő" szer mérgezett meg. A szomszédságban már mindenki így gyomlál ; a madárdal szinte kihalt. Észrevétlenül szinte elszegényedett és csaknem elpusztult egy
e ö tiZ, gazdag ökoszisztéma.
Barátomnak egy kevés pázsitja is van a ház előtt. Ezt persze nem kaszálja, pedig tud kaszálni. Nem használ kézi fűnyíró gépet sem, amit ide-oda tologatni jó testedzés volna. A madarak elhallgattak, s helyettük barátom csillogó-villogó motoros fűnyíró gépe dalol hetente
egyszer egy órán át. Öröm ez a szomszédoknak is; hallgatják a zenét, s a kesernyés, mérgező
kétütemű füstből jó mélyeket szippantanak. Barátom sokezer forintért vette a fűnyíró gépet.
Meg is kell dolgoznia érte, meg a kis motorért is, amelyikkel vásárolni jár a fél kilométernyire
levő ABC-áruházba. Természetesen autója is van. Nincs ideje, hogy gyalog menjen el bárhová. Meg kell keresnie azt a többletjövedelmet, amibe az életszínvonalának növekedése kerül.
Mitől nagyobb az életszínvonala, mint tíz éve volt? Az autótól, a fűnyíró géptől és a kismotortól, melyeknek mind büszke tulajdonosa. Ivan Illich kiszámította, hogy az amerikai férfi
munkaidejének egynegyedét fordítja autója árának és fenntartási költségének megkeresésére,
ezenkívül pedig még naponta három-négy órát tölt az autójában ülve, s ezalatt legfeljebb huszonöt kilométert tesz meg átlagban, vagyis annyit, mint egy kerékpáros.
Barátom tehát mindig siet, egyre többet dolgozik és gyakran fekszik le későn. Lehet,
hogy a kevesebb alvást próbálja több evéssel pótolni, lehet, hogy más hiányérzeteket próbál
feledtetni vele. Mindenesetre, dereka körül vastagszik a háj, szeme körül pedig a karikák.
Amit itt leírtam, az csak néhány nyilvánvaló folyamatláncolat a sok közül, melyben „civilizált" és közepesen jómódú magyarok ma részt veszünk. Egy másik közismert, s a társadalmi mozgást, a test és a szellem mozgékonyságát sorvasztó folyamatláncolat az, amelyiknek fő
láncszeme a szoba főhelyén oltárként álló televíziós készülék. Hogy mi a köze a két folyamatláncolatnak egymáshoz és a környezetszennyezéshez? A motoros fűnyíró és a televíziós készülék az emberiség egyik ősi, gyerekes fantáziáját, a szolgák birtoklásának vágyát elégiti ki. Ma
nem emberi, hanem gépi rabszolgákat alkalmazhat mindenki, akinek van elegendő pénze,
vagyis, igazi rabszolgatartó demokráciában élünk. A rabszolgáink, a gépek nem érzik magukat kizsákmányolva és megalázva; de akinek szolgái vannak, az kiszolgáltatott. Egyre inkább
függ a rabszolgáitól. Az aladdini csodalámpa szelleme, meglehet, a lelkünket vagy egész életünket kéri cserébe szolgálatáért. Ha a szolgák birtoklásának vágya minden másnak elébe ke66

rül, ha az aladdini csodalámpa lesz az életforma központi eszménye és értéke, elpuhulunk, eltunyulunk és élvhajhászok leszünk, mint a római arisztokrácia volt, és ráadásul elpuhultságunk, tunyaságunk és élvhajhászásunk mind keservesen kisszerű is az antikhoz képest. Egyre
többet gürcölünk, hogy újabb géprabszolgákat vehessünk; és napokat kell áldoznunk az
időnkből, hogy alkatrészt keressünk vagy valaki mással megjavíttassuk az elromlott — és
szándékosan egyre silányabb minőségűre gyártott, egyre hamarább elavuló — géprabszolgát.
Ezek a folyamatláncolatok kiszorítanak az életünkből minden egyetemes értéket. Amit
nyerünk, az a kétes felszabadulás minden testi erőfeszítés alól, játékösztönünk kielégülése a
sok modern gadget működtetésével, és a tájékoztatottság illúziója a televízió révén. De nincs
időnk barátságra, nincs olyan örömünk vagy foglalatosságunk, amiben igazán öntevékenyek
és önállóak volnánk; „mindenről" tudunk, de minden ismeretet készen kaptunk meg, nincsen
semmi a világban közel és távol, amiről személyes erőfeszítéssel tájékozódnánk, tudnánk meg
az igazságot. Nincsen-kapcsolatunk a természettel, az élővilággal; nincsen csöndünk, és zajos
magányunkban elveszítjük mindenben a mértéket és a mércét. Nem tudunk hiteles véleményt
formálni, tehát mindenre rávehetők leszünk. Ezek a veszteségek széthullásba sodorhatják az
egyént és a társadalmat. Akinek nincs csöndje és nincs barátja, akinek nincs meghitt családi
beszélgetése, amelyikbe ne szólna bele a TV-készülék, az sehova se tartozik; semmilyen közösséghez sem. Körülötte mindent szétmos a közöny. Élete pedig közvetlen veszélybe került,
nemcsak e társadalmi és lelki okok miatt, hanem azért is, mert mialatt a géprabszolgák egyre
növekvő hadát előállítják, a mértéktelen károkat okozó szennyező anyagok tömege kerül a
természetbe, némelyik éppen az ő szomszédságában.
Az erőművek és vaskohók füstjéből a ként sok száz kilométerre elviszi az esőfelhő, s a savanyú eső tönkreteszi a növényzetet és a vizeket. Ez a szennyezés első állomása; amire elkészül
a motoros fűnyíró gép, majd pedig végső szemétdombjukra kerülnek elemészthetetlen műanyag abroncsai, számtalan károsító láncfolyamatot indít el a sok száz alkatrész gyártása és a
gép működése. Társadalmi vagy hatósági nyomással el lehet érni szűrőberendezések felszerelését az üzemekben, de a cselekvésnek ez a módja lassú, drága, eredménye pedig legfeljebb foltozgatás. Egyszerűbb és hatásosabb volna a fűnyíró gépet nem venni meg. Egy pengéből és
nyélből álló kasza a fenőkővel, vagy egy szellemes, kevés alkatrésszel működő kézi fűnyíró
gép, csak töredékét indítaná el a károsító folyamatoknak.
A környezetvédelem tehát nem a védekezéssel, még csak nem is a jó és hathatós törvényekkel kezdődik, hanem a fogyasztás és a termelés szemléletének átalakulásával. A környezetszennyezés életmegnyilvánulása a mai ipari társadalmaknak. Ezen változtatni csak a korlátlan növekvés és a fogyasztás dogmájának elvetésével, átértékelésével lehet. A kérdés az, mit és
mennyit, vagyis a technika és a mérték kérdése. Ezt a kérdést pedig olyan társadalmaknak kell
megoldaniuk, amelyekben az idő nem „állhat meg", amelyek az idő múlását a fejlődéssel, a
fejlődést pedig — egyelőre — nem az életminőséggel és a kultúrával, hanem a termelt javak
mennyiségével, előállításuk és használatuk energiaigényével és automatizáltságával mérik.
Köztudomású, hogy annak a civilizációnak, amelynek hajtásai vagyunk, valamikor ötszáz éve indultak el az órái. Mégpedig éppen az órával: a mechanikus óra elterjedése a polgári
otthonokban az idő, a változás fontosságát jelképi erővel hirdette, s vele egyben az első bonyolult gépszerkezet demokratizálódott Európában. Az óra látszólag az ismétlődőt méri; de
csak ott fontos, ahol az emberek hiszik, hogy az idő változást hozhat. A változás, a fejlődés és
a haladás ettől a forrástól indulva fokozatosan lettek a modern civilizáció központi eszményei. De valahol útközben — talán a múlt században — összemosódtak ennek az eszményrendszernek a gondolatai. Társadalmi és szellemi programját észrevétlen elveszítve, feladta
minőségtartalmát, mennyiségi lett. Átragadt az ipar diadalittas egysíkúsága a tudomány,
majd a politika gondolkodására is. A múlthoz képesti gyarapodás sebességét a jövőre vetítve,
a mennyiségi növekedés korlátlanságát hirdette meg az ipar; ennek a téveszmének jellegzetes
mitikus formája a galaktikautazások fantáziája a szórakoztatóipar termékeiben, melyhez tudósok is hajlandók voltak garantálni a hitelt. Ma hirtelen kiderült, hogy a források és a lehe5*

67

tőségek nem végtelenek, de közben a korlátlan növekedés mítosza ragályként terjedt el a világ
minden zugába, s aki egyszer elhitte, nem fog könnyen lemondani róla. Fritz Schumacher
közgazdász és Leopold Kohr Filozófus, nem győzik hangsúlyozni az elfeledett közhelyet, hogy
minden emberi és természeti jelenség megszabott mennyiségi határok közt folyhat csak, rajtuk
innen és túl nincsen, megszűnik. Kari Hess pedig arra Figyelmeztet, hogy a korlátlan növekedést az orvosi patológiában úgy hívják, hogy: rák.
A korlátlan növekedés mítosza nagyon sokba kerülhet még az ipari nagyhatalmaknak, ha
majd a harmadik világ népei követelik a jussukat — s már követelik is —, és létébe kerülhet az
egész földi ökoszisztémának, amelytől azt várják el, hogy anyagi bázisa és szolgálatkész hulladéktárolója legyen e megalomániás ábrándoknak. Mint Lester Brown írja, „A háború utáni
növekvő jólét tovább fokozta az igényeket, és ez, a népességnövekedéssel együtt, 1950-től a
hetvenes évek elejéig évente közel 4 százalékkal növelte az összfogyasztást. Ha ez az ütem egy
évszázadon keresztül fennmarad, ötvenszeresére nő a fogyasztás. A föld biológiai rendszerei
nem képesek lépést tartani egy ilyen mérvű növekedéssel. Az emberi találékonyság és a technika együttesen sem lesz képes ellensúlyozni a természeti rendszerek összeomlását."
Nixon elnök 1973-ban, az első olajválság kirobbanásakor, megdöbbentő adattal próbálta
takarékosságra szorítani az amerikai lakosságot: eszerint az Egyesült Államok a világon termelt energia harminc százalékát használja egymaga el. Más szóval, a világ teljes energiatermelése legfeljebb hétszáz millió embernek biztosíthatott volna akkor amerikai fogyasztási és termelési stílust, ha a világ másik öthatodának semmi energia sem marad. A fogyasztói életstílus
azóta sem lett méltányosabb és reálisabb, és nem is lesz. Nem teszi reálissá — Sir Kelvin Spéncer, Denis Hayes és Amory Lovins szerint sohasem — az atomerőművek terjedése sem. Nem a
környezetvédők „akadékoskodása" — nemcsak az — áll az atomenergia útjába, hanem a beruházási költségek eltussolt, de letagadhatatlan emelkedése is. Hayes nemrég magyarul is megjelent könyve, az Átmenet a kőolaj utáni korszakba szerint, 1975-ben az Egyesült Államokban egy elkészült atomerőműre huszonöt abbahagyott építkezés, lemondott vagy visszautasított atomerőmű-megrendelés jutott. Egyetlen reaktor megépítése többe kerül, mint a legtöbb
fejlődő ország teljes évi beruházási kerete.
Magyarán szólva, az emberiségnek le kell mondania az energiaparadicsom ábrándjáról.
A valószínű nem az, hogy tíz év múlva mindnyájunknak bőven jut majd szupercsomagolású
tartósitott importélelmiszer, hanem az, hogy jobban rá leszünk utalva a hely és az évszak ételeire, és többet fogunk otthon főzni, mint ma. 1975-ben az amerikai élelmiszerárakból 17 százalék lett a gazdáké, a többi 83 százalék a szállítás, tárolás, feldolgozás, tartósítás, csomagolás
és a kereskedelem haszna volt. A kérdés nemcsak az, hogy van-e ennek értelme, hanem, hogy
megengedhet-e tartósan magának ekkora energiapazarlást akármelyik ország.
*

•

A környezetvédelemnek azért is nehéz a dolga, mert a kijózanítás rendkívül népszerűtlen
politikai feladat lesz mindenütt. Népszerűtlen egyelőre Nyugat-Európában is, pedig ott a
nyakló nélküli iparfejlesztés és fogyasztás súlyos következményei már mindenki előtt nyilvánvalók, ott már volt elegendő idő a „fejlődés dáridója" közben csömörre és másnaposságra, és
erős „zöld" pártok is működnek. Még népszerűtlenebb lesz nálunk, hiszen a jól evés és szabad
autózás élményében alig két nemzedéknek volt része, de közülük sem mindenkinek, az idősebbek ifjú- és felnőttkora pedig jórészt nélkülözések közt telt el. Nem lesz könnyű megmagyarázni, hogy az „áramvonalasabb" fogyasztói vágyak nemcsak rossz gazdaságpolitikai örökség
miatt kell örökre ábrándok maradjanak, hanem a földi ökoszisztéma túlterheltsége miatt is,
ami egyre nagyobb többletköltségeket okoz, amerre csak nézünk.
A mértékletesség gyakorlását, ami minden hagyományos erkölcsi rendszernek sarokköve
volt a pogány paraszti kultúráktól az antik görögségig és a buddhizmustól a kereszténységig,
most hirtelen a természet tette számunkra paranccsá. Ha életben akarunk maradni, és emberhez méltón élni, át kell alakitanunk viszonyunkat a természethez, vagyis a Földhöz. Be kell
68

látnunk, hogy nem vagyunk, és nem is leszünk soha kényurai a bioszférának, hanem teljes és
kölcsönös a függésünk egymástól.
Mint az angol környezetvédelem vezetője, Max Nicholson írta 1968-ban: „A probléma
többé nem az, hogy a természet fenyegetné az embert, hanem hogy ember és természet egyaránt bajban van, egyaránt fenyegeti őket a technoszféra egyelőre gáttalan működése." Nicholson kimondta, hogy korunk legfontosabb tudománya az ökológia, mert az egész, a dinamikus rendszerek, a kölcsönhatások tudománya. A modern történelem, az újkor partikularitást sugalló tudományos etoszával szakítanunk kell, s helyette új, az ökológia szellemével
összhangban levő etosz szerint kell gondolkodnunk és élnünk. „Az ember legyőzi a természetet", hirdette a régi szemlélet. Mi már tudjuk, hogy ez a győzelem pusztulásunkat hozná. Mint
László Ervin mondja, a modern korszak lezárult. Új, a modernségen túli értékrendet kell teremtenünk magunknak, melynek elvei, elemei, sok ősi, modernség előtti értéket újítanak fel,
igazítanak a mai technoszférához, és a bioszféráról szerzett új ismereteinkhez.
A régi, paraszti földművelő rendszerek közt szép példákat találni a természettel való harmonikus együttműködésre és a rendszerben való gondolkodásra mindenütt, ahol a civilizáció
szerencsésen alkalmazkodott az ökoszisztémához. Ott a földműves ismeri minden apró részét
az ökoszisztémának, ismer minden növényt, állatot, a talaj minőségét, a lefolyó víz irányát, a
szeleket, az időjárás rendszeres változásait. Ennek a rendszernek olyan láncszeme igyekszik
lenni, amelyik nem pocsékol energiát és nem hoz létre a táplálékláncba nem illő hulladékot.
Az ökológusoknak ezt a szemléletet kell feltámasztaniuk, és a tengernyi megfigyelést, melynek
jó része sajnos, a szóbeliség és a szájhagyomány pusztulásával feledésbe merült. Nagyobb léptékben, bonyolult rendszerekre kell alkalmazniuk, helyt keresve bennük az új technológiák
végtermékeinek és mellékhatásainak. Nicholson úgy vélte, hogy a kibernetika jó szolgálatot
tehet nekünk e bonyolult rendszerek modellezésében, az emberi és természeti működés arányainak összehangolásában.
Ha az azóta eltelt másfél évtized alatt aránylag kevés történt a világ környezetvédelmében, annak nem az ökológusok az okai. Már rég túl vagyunk azon, hogy csak a szemet szúró
botrányait lássuk meg a természet kárositásának; hatalmas bizonyítóanyag gyűlt össze azóta
az egész világról és egyre több tiszta és szelíd technológiát találnak fel. Átfogó jelentések és
tervezetek sora készült el: így a Római Klub híres, a helyzetet némileg kozmetikázó jelentése;
az ENSZ környezetvédelmi stratégiája, melynek közérthető változata hamarosan nálunk is
megjelenik a könyvesboltokban; Lester Brown már idézett könyve, amelyik a Worldwatch
Institute (Világfigyelő Intézet) nevű washingtoni magánintézmény kutatógárdájának — köztük Denis Hayesnek és Erik Eckholmnak — tapasztalatait foglalja össze; Balogh János professzor filmsorozata, „A megsebzett bolygó", melyhez szintén az UNESCO adott támogatást.
Ez a nagy buzgalom eddig nem hozott áttörést. A rengeteg riasztó adattal, ökoszisztémaleírással, gyakorlati forgatókönyvvel szemben a kényelmességnek, korlátoltságnak és önzésnek szinte szétszakíthatatlan szövetsége feszit büszkén a világban. Van az egészséges embernek egy furcsa, szinte megrendíthetetlen ösztöne; hiába látja be s tudja az értelme, teljes valójával képtelen elhinni a pusztulás lehetőségét. Ez segít neki lelki épségét megőrizni a legszörnyűbb katasztrófában; de ugyanez gátolja őt abban, hogy idejekorán cselekedjen, ahol még
elhárítható a veszély. Nem hiszi el, hogy lehet atomháború, pedig tízezernyi nukleáris bomba
vár történelmi küldetésére a földalatti silókban; nem hiszi el, hogy megfulladhat az istenadta
levegőtől, pedig egyre gyakrabban fordul elő, hogy nagyvárosokban kijárási tilalmat hirdet-,
nek a smogveszély miatt. Ennek a kétarcú önvédelmi ösztönnek ott vannak a — bizonyára
gyanútlan — szószólói a tudósok és a politikusok közt is. Ők azok, akik mindig hajlandók
megnyugtatni a közvéleményt az „izgága, felelőtlen" figyelmeztetésekkel szemben, mert
„ugyan van probléma, de...", „történt ilyen, de...", „nem jelentős", „elszigetelt", „jelentéktelen kihatású", és természetesen „máris megtettük a szükséges lépéseket".
Nemcsak ez az ostobaságig makacs optimizmus teszi, hogy a környezetvédelem sikerei
egyelőre részlegesek. A szembenállás oka lehet cinikus nyereségvágy és kapzsiság — különö69

sen gazdaság: vezetők és üzletemberek esetében; vagy egyszerűen csak az — s talán ez a legkönnyebb eset — hogy nincs se hajlam se képzettség az átfogó látásra. „Nem lehet az emberi
fejlődést kellően nagy léptékben hozni harmóniába a természeti környezettel, amíg azok, akik
vezetnek, a politikusok, hivatalnokok, gazdasági vezetők, szakemberek és mások, nem nevelődnek át frissen, hogy a problémákat egészként lássák. Jelenlegi képzettségük arra tanította
őket, hogy a természeti környezetről esetlegesen és különálló szeletenként gondolkozzanak.
Valóban, a modern embert mesterségesen arra nevelték, hogy környezetét ne lássa egésznek",
írta Nicholson 1968-ban.
*

A környezet állapotát néhány komoly tudós is hajlamos rózsásabbnak látni az indokoltnál. Az ő fékező befolyásuk, éppen tekintélyük folytán, szinte kikezdhetetlen marad mindaddig, amíg nem fedezzük fel a gondolkodásuk terét megteremtő perspektívát. Ilyen estet Jim
Lovelock angol tudósé, aki egy műszer s egy elmélet megalkotásával szerzett nemrég világhírt.
A műszer a légkör összetételének gyors és pontos mérését végzi el, és ilyet vittek magukkal a
Holdra az amerikai űrhajósok 1968-ban. Lovelock részt vett az ott szerzett adatok elemzésében is, majd, már önálló kutatásként, a Föld légkörét kezdte vizsgálni amerikai kolléganőjével, Lynn Margulisszal. Méréseik egész könyvre való izgalmas felfedezést hoztak. A földi légkör összetételének állandóságából a tudósok mindeddig arra gondoltak, hogy néhány anyag
ismert körforgásától eltekintve, légkörünk statikus állapotú. Lovelockék viszont felfedezték,
hogy a légkörben egy sor elem és vegyület szüntelen körforgása játszódik le, s ami eközben viszonylag állandó marad, az csak maga az anyagok aránya. Mi több, légkörünk összetétele szerintük sokkal régebben állandó, mint ahogy a korábbi kutatások vélték; s a légkör természete
nem az, hogy híven követi a kozmikus hatásokban és a Föld felszínén történt nagy változásokat, hanem az, hogy e változásokat rugalmasan kiegyenlítve, önszabályozással, mindig visszaállítja a szárazföldi és tengeri életnek kedvező optimális arányait. Más szóval, óriási kibernetikus rendszer ez, hatalmas szervezet, már-már lény, amelynek része a teljes bioszféra. Lovelock e rendszernek a görög Gaia (Földanya) nevet adta, demonstrálván, hogy koncepciója egy
ősi mítoszt újít fel, s a mítosz és a Lovelock-elmélet közt csak annyi a különbség, hogy az
előbbi jelképi és anekdotikus formába sűríti mindazt az évezredes emberi tapasztalatot, amit a
tudós matematikai modellezéssel és elvont nyelven fejt ma ki.
Ezt a megkapó felfedezést teljes szépségében csak Lovelock könyvének részletei mutatják
be; de talán ennyiből is kiderül, hogy Lovelock, Margulis, és más, hasonló perspektívában
gondolkodó természettudósok számára az ökológia nem okvetlenül humán ökológia. Lovelock, a környezetszennyezésről szólva, azzal igyekszik megnyugtatni magát, hogy repülőgépről nézve az iparosított Európát, látható, hogy az ipar ma is csak kis szigeteket bír a vegetáció
zöld tengerében, s ahol nem irtják, a zöld néhány év alatt mindent visszahódít, s benövi a civilizáció nyomait. Magyarok lévén, e naiv érvelésnek Ady felejthetetlen sorai óta, „Még magasból nézvést megvolna az ország", nem dőlünk be. De nem kell Adyt olvasni ahhoz, hogy tudjuk, a fák lombja, de még a fű is sok mindent eltakar s elrejt e madártávlat, repülőtávlat elől.
Nem mutatja meg neki az azbesztporral vagy korommal borított emberi tüdőket, de a növények szövetében és a talajban felhalmozódó ólmot s egyéb elbonthatatlan idegen anyagot sem,
amelyek egy része végül is a mi szöveteinkbe zárul be. Ez az árkádiai érvelés azért is furcsa egy
természettudós szájából, mert a laikus is tudja, hogy lehet látni valamit a magasból: például a
műholdak felvételein egészen más a színe a tiszta, mint a szennyezett folyóknak.
A lovelocki gyönyörködés és áhítat a nagy műnek, a nagy szervezetnek, Gaiának szól: s ő
szinte kimondja nemegyszer, hogy e nagy szervezetben az ember nélkülözhető intermezzo.
Amikor az ózon- és széndioxid-egyensúly változásáról elmélkedik, amely a bennünket érő
kozmikus sugárzást erősítheti, azzal biztat, hogy a mostanihoz hasonló arányeltolódásokat
Gaia már többször be tudott fogadni története folyamán. A fajoknak majd alkalmazkodniuk
kell az új körülményhez: az embernek például bőre sötétülésével. Majd kiderül, hogy sikerül-e,
70

mondja, szót sem vesztegetve arra, hogy hány ember pusztulna el bőrrákban, még ha sikerülne is az emberi nemnek nemzedékek során adaptálódnia.
Van egy pont azonban, melyen túl már Lovelock is aggódni kezd: ahol már Gaia, vagyis
az egész földi bioszféra léte forog kockán. És van rá bőven ok, mert az emberi beavatkozás,
mint az afrikai sivatagosodás vagy az amazonasi őserdők irtása bizonyítja — könnyen lehet
ilyen léptékű is. Lovelock leginkább azok miatt az új tervek miatt aggódik, amelyek a tengerpartok mentén húzódó kontinentális padokon fehérjetermesztő telepeket akarnak berendezni.
Ez a terület Lovelock szerint sokkal létfontosságúbb az egész világóceánnál, mert az itteni algáknak kulcsszerepük van a Föld klór-, kén- és jódforgalmának szabályozásában. Ha ezek
működését megzavarjuk, pótolhatatlan láncszem esik ki, és a Földön hamarosan megszűnik
minden biológiai élet lehetősége.
Csillagléptékűnek kell hát lennie annak a gondolkodásnak, ha gondolkodás, amelyik szemet tud hunyni a technoszféra természetpusztítása felett. El tudunk képzelni nemcsak emberentúli, de emberelőtti és emberutáni világot is: de véglegesen a képzelet nem hagyhatja maga
mögött az embert. Nélküle, emberi belátásunk szerint, nem létezik. Lehet tehát, hogy a csillagok világához, de akár a Föld pazar élővilágához viszonyítva az emberi lét tere szűkös: de ez a
mi osztályrészünk, ki nem léphetünk belőle. A természetet óvni pedig lelkiismereti kötelességünk is a többi élőlény iránt: van jóvátenni valónk, mert sokezer fajt irtottunk ki, akarva vagy
akaratlanul, az elmúlt száz évben. A humán ökológia így lesz végül is a teljes természet ügye.
*

Az ökológiával összhangba hozott, mértéktartó életforma nem aszkézist jelent. Nem jelent technikaellenességet. Amint az ökológiai tudatosság új anyagok és új eljárások, s egy mobilisabb, tágabb láthatárú világ viszonyai közt kell újjáteremtse a sikeres ősi gazdaságok
egyensúlyát civilizáció és bioszféra közt, a környezetet kímélő életforma arra készteti a modern tudományt, hogy az emberiség hatalmas — részben elfelejtett — technikai örökségéből
merítve, újítsa fel a kis energiát igénylő, ártalmatlan mellékhatású és hulladékú eljárásokat.
Ezen a téren még nagyon a kezdeteknél tartunk; pedig épp itt tehetne sokat — lehetne nagyhatalommá — az olyan szellemi energiákkal rendelkező ország, mint Magyarország.
Az a végzetes múlt századi fejlemény, melynek folytán a növekedés, a gigantománia központi értéke lett a gazdaságnak, majd a közgondolkozásnak, más súlyos következménnyel is
járt. A mennyiségi növekedés minden más technikai kérdésnek elébe helyezte az automatizálást, az automatizálás és a tőkekoncentráció pedig egyre szűkebbre szorította a technológia és
a gyártmányok választékát, nem szólva a közismert emberi károktól, az elidegenedésről és az
elszemélytelenedésről. Uniformizálódott a világ, mert mindenütt a rosszul értett pragmatikus
célszerűség és a termelékenység diktált. Ez a folyamat mára átjárta az ipari társadalmak egész
szellemi kultúráját, s ami világosabb és letagadhatatlanabb, látványosan elszegényítette magát
a technikát is. Mindenki tudja például, hogy míg huszonöt éve a vezető autógyárak típusai jellegzetesen különböztek egymástól konstrukciós megoldásban, ma egyre ritkább az egyéni karakterű autó. De veszélyesebb az a fajtaszegénység, ami a mezőgazdaságban jött létre. Az
Egyesült Államokban ma szinte kizárólag két búzafajtát termesztenek, és őket sem fele-fele
arányban. Ha olyan ismeretlen vész támadná meg az uralkodó hibridet, amelyikre nem ellenálló, a termés nagyobbik része rövid idő leforgása alatt elpusztulna.
Emlékszünk Jakuts Pál szavaira: az ökológiai védekezés technológiája ma javarészt
ugyanabban a felfogásban fogant, mint a kárt okozó eljárás. Beruházási költsége és energiaigénye, egyáltalán: mérete, léptéke túl nagy. Ökológiai problémát is éppen méretével okoz,
mert ismét, csak másképpen, felboríthatja a helyi ökoszisztéma egyensúlyát. Amory Lovins az
energiakérdésről szóló ragyogó elemzésében kimutatja, hogy a manapság szinte támadhatatlan közhittel ellentétben, a nagyméretű technikai megoldások anyagilag kockázatatosak —
gyakran fajlagosan is drágábbak —, és nem biztonságosak. Olyan ez, mint az említett amerikai példa a búzával: ha egy erőmű egymaga több mint 15 százalékát állítja elő egy ország villa71

mos energiájának, az elektromos hálózat teljes leállásához elegendő egyetlen üzemzavar —
vagy kis csoport terrorista, akik a kapcsolótermet hatalmukba kaparintják. Nem biztonságos
a nagyméretű technológia az üzemzavarok messzeható következményei miatt sem. NyugatNémetországban jelenleg egy atomerőmű-típus mindhárom példánya áll, egy kisebb technológiai hiba miatt. A három erőmű teljes átvizsgálása évekig tart, és a javitás, valamint a kieső
termelés végső számlája százmilliós nagyságrendű lesz majd. Ezeket a százmilliókat pedig
rendszerint a jóléti és kulturális költségvetésből vonják el.
Sorolni lehetne a hasonló példákat. Az óriástechnológiák kihatásai elleni ökológiai védekezés — még ha a tervezés stádiumában gondolnak is rá — rengetegbe kerül, és nyilvánvaló,
hogy több a lyuk, és még több lesz, mint amennyit a nemzetgazdaságok be tudnak foltozni.
Ezért érett meg a hetvenes évek elejére több elmében is a gondolat, hogy fennmaradásunk
csak egy új technikai forradalom révén képzelhető el, amelyik feltámasztja és megújítja a középkornak és a reneszánsznak azt az ősi eredetű, hatalmas politechnikai műveltségét, amit az
elmúlt százötven év egyoldalú technikai fejlődése szinte teljesen elpusztított — szellemét
ugyanúgy, mint mindennapi gyakorlatát. Egykorú leírások, műemlékek és ipari múzeumok
őriznek meg valamit tárgyi gazdagságából, a kézművesek és ezermesterek utolsó mohikánjai
pedig azt, ami még fontosabb: szemléletét és fogásait.
Ez a politechnikai műveltség, ahogy Lewis Mumford nevezi, a fejben és a kézben élt, és a
mesterek nemzedékei egymástól és a tágabb közösségüktől tanulták meg — demokratikus, az
egész életformát átitató jártasság volt. A tizenhetedik században még ez a lejegyzetlen tudás
tette ki a technikai műveltség nagyobbik részét. Később egyre nőtt a lejegyzett technikai műveltség aránya, de csak bizonyos, a termelés és a hatalom koncentrációját szolgáló mérnöki
tudományokban: a technikai műveltség nagyobbik része nem került sosem papírra, homályba
merült a mesterségek kihalásával. Ennek egyik következménye, mint Mumford mondja, hogy
„a gépi rendszer bármiféle nagyobb leállása esetén nem volna elegendő mesterségbeli szaktudás, elegendő alkalmas szerszám és önbizalom akárcsak ideiglenes pótlás rögtönzéséhez".
Már ezért is, „a kézműves mesterségek széles körben elterjedt és változatos fajtáinak gondos
fenntartása az emberi önállóság egyik biztosítéka és a gazdasági biztonság egyik lényeges tényezője lett volna".
A sokoldalúság, a találékonyság, a takarékosság jellemzi ezt a politechnikai műveltséget.
Aki látott öreg géplakatos ezermestert működni rendetlennek látszó műhelyében, ismeri e bámulatos művészi rátermettséget, amelyik nem ismer megoldhatatlant. Megújulása, a modern
tudomány elméleti tudásával megtermékenyülve, technikusok és mérnökök ezreinek adta
vissza az önálló kutatás lehetőségét, az alkotókedvet, mindenütt. Egyik látványos sikere ennek a forradalomnak az elmúlt évtizedben tervezett modern szélmotorok sora. Ezeket vízszivattyúzásra és áramfejlesztésre használják; a szárnyprofilok és az állványzat kialakításában a
modern aerodinamikai tapasztalat fog össze a szélmalmok építésének régi tudományával, a
műanyagok pedig itt — kis súlyuk és formáihatóságuk folytán — valóban forradalmi szerepet
játszhatnak. Az Amerikában használatos, nagyobb házi szélmotorok nemcsak a háztartást
látják el akkumulátorok segítségével egyenletesen árammal; feleslegüket az új törvény szerint
jutányos áron átveszi a helyi elektromos művek. A másik találmány, melynek tökéletesitéséért
sokat tehet és tesz ma a mérnöki zsenialitás, a kerékpár: az ipari társadalmakban éppúgy feljövőben van csillaga, mint a harmadik világban. Olcsó és egészséges jármű, és valószínűleg a
legjobb megoldás a városok zsúfoltságának és levegőszennyezettségének enyhítésére, a közlekedés demokratizálására. Egy mozgó személyautó, tekintve méretét, sebességét és követési távolságát, tizenkét kerékpáros helyét veszi el; a legjobb esetben kétszeresére, a legrosszabban
tizenkétszeresére növelve az út zsúfoltságát.
Ezeket az energiatakarékos, olcsó és környezetkímélő megoldásokat hívják szelíd (soft)
technikának, az energiazabáló, drága és környezetromboló megoldásokkal szemben, melyeknek kemény vagy durva technika a közös neve. De hívják az előbbieket átmeneti technikának
72

is Schumacher szavával, és alternatív technikának; mindhárom név hangsúlyozza, hogy nem
technikaellenességről, hanem másfajta technikáról van szó.
Szép ami kicsi — small is beautiful — mondja Schumacher könyvének címével, de ezt
nem abszolút igazságnak szánja. Ő az arányok és a mérték fontosságára mutat rá minden természeti, technikai és társadalmi képződményben, és a kicsit nem önmagáért dicséri, hanem
mert korunkban az inga túlságosan kilendült az óriási méretek felé.Ez mindenütt összeomlással vagy egyszerű bedögléssel fenyeget — rengeteg óriásintézmény működése ma sem egyéb,
mint ügyesen elkendőzött csőd, ahol minden energia a belső ellenállások legyőzésében emésztődik fel, sőt az egész társadalom kell kívülről szüntelen infúzióval tartsa őket életben, és cserébe többnyire nem kap semmit sem.
A kis és szelíd technológiák, mint említettük, óriási emberi alkotóenergiát szabadítottak
fel máris. A napenergiával, bioenergiával, az organikus mezőgazdasággal folyó kísérletekhez
nem kell okvetlenül óriási laboratórium, nagy intézmények pénze: Többnyire kicsiben kipróbálhatók, hiszen nagy méretekben nem is lenne érdemes alkalmazni őket. Napenergiából és
bioenergiából nyert elektromosságot nem lehet — voltaképpen mindenféle áramot nagyon drága — távvezetéken szállítani. Az organikus mezőgazdaság kísérletei is helyiek és kisléptékűek,
mert céljuk az, hogy a rengeteg műtrágyát és növényvédő szert felemésztő monokultúrák helyett egymást jól kiegészítő növény- és állattársulásokat hozzon létre.
A környezetre ártalmatlan eljárások és az ökológiai szellemű magatartás, példáinkból is
kiderül, összefüggenek egymással, és még egy sor olyan kérdéssel, amelyek ma életbevágók
számunkra. A szelíd technika olcsó és rövid idő alatt létrehozható; növeli a gazdaság rugalmasságát; alkotóerőt hoz felszínre, felszabadítva a társadalmi részvétel eldugult csatornáit;
helyi döntéseket kíván, s ezzel ismét csak az egyéni és közösségi vállalkozókedvet szíthatja fel.
Ezeket a törekvéseket támogatni igen egyszerű, gondolhatnánk. Hagyni kell őket működni, hiszen az idők szavát sokan meghallják. De ez nem elég. Amory Lovins arra figyelmeztet,
hogy ugyan a szelíd és kis technológiák technikai tekintetben békésen megférnek a nagy és
durva technológiákkal, mégiscsak van köztük ellentét. Más a szemlélet, amelyik létrehozza
őket — láttuk, a szelíd technológia nem pusztán csak átalakított, költségvetésében megnyirbált durva technológia. Másodszor pedig, ahhoz, hogy a szelíd technika nemzetgazdasági
szinten hozhassa meg a kívánt eredményt, kell pénzt költeni — még ha kevesebbet is — kutatására és létrehozatalára. Ezt a pénzt azonban ma, a helyzet sajátságánál fogva, csak a durva
technika kutatására és létrehozatalára szánt pénzből lehet elvenni. Ha a költségvetési és technikai átállás nem történik meg a kellő mértékben, megint lemaradtunk, most már nem egy,
hanem két fázissal is — végzetesen elszegényedve, egy meddő salakdombbá züllő országban.
Az idők szavát sokan hallják, feltalálók, közgazdászok és „laikusok". A televízió Ötletmeccsén sok olyan találmány mutatkozik be, amelyik reá felel. De éppen ott láthattuk azt is,
néha milyen nagy a megszokás helyzeti ellenállása. Szabó István, a görgőseke nevezetes feltalálója, most, hasonló élvvel, kerti talajművelő gépet készített. A gép kézi erővel működik;
görgős megoldása és állítható szögű kései folytán domboldalon és kötött talajon is elbír vele
egy ember, mint Szabó István mondta. A zsűriben ülő szakembernek tetszett a találmány, de
mindenáron kismotort akart szereltetni rá, csak „motorban" tudott gondolkodni. Pedig a találmány technikai zsenialitása éppen a motor elhagyásában áll. Amikor Mezei András író,
szintén a zsűriből, megjegyezte, hogy milyen óriási haszna lehetne ennek a gépnek Indiában,
ahol se erőgép, se igavonó állat; a szakember furcsán röpke igennel intézte el a témát.
Nem a jóindulat hiánya, hanem a Nicholson említette szemlélet lehetett e látványos értetlenség oka. Meg kell tanulni az új szemléletet; nagyon hamar.

A költő nemcsak „a szellem és a szerelem" szószólója volt mindig, nemcsak a Napistené
és a Holdistennőé, hanem a Földanyáé is. A nevek, a formák változhatnak, de szellemük újjászületik, szolgálatuk továbbél az örökké kuszának tetsző, forrongó jelenben. E szolgálathoz
tartozik az is, hogy fel kell fedeznünk, fel kell mutatnunk az új nevet, az új formát a kor emberének. A szellemet és a szerelmet, a személyiséget és a termékenységet (meg a halált) mind a
Természetben fedezte fel a művész a múlt században. Hogy mi e sarkalatos erők neve, egyesítő
jelképe ma, talán még nem tudta senki kimondani; de hogy a természethez (környezethez) fűződő szálaink ápolása ma is a művész szolgálatához tartozik, az bizonyos. Elsősorban a művészet nyelvén; de néha, egy tanulmány erejéig, talán így is, át-átlépve határokon, hidat építeni.

A •

SZENTI E R N Ő GRAFIKÁJA
74

GREZSA FERENC

Németh László Szekfű-könyve
i.
A Szekfű-tanulmány egy rövid kritika tervéből nőtt polemikus monográfiává s általa Németh László történelemszemléletének összegezésévé. „Januárban egy előttem ismeretlen folyóirat, a Magyar Élet szerkesztői jöttek ki hozzám, hogy Szekfűék Mi a magyar ? című könyvéről írjak. Én belekezdtem egy félíves cikkbe: öt-hat folytatáson át megírtam a Szekfűkönyvet" — emlékezik az író a genezis pillanatára. Majd három hónapot dolgozott munkáján: 1940. január elején kezdte, s március 24-én, húsvét napján írta le utolsó mondatát. Mi
volt a tápláló vitaminja e terjedelmi (s jelentőségbeli) növekedésnek? Mindenekelőtt a
Kisebbségben-ügy tisztázatlansága. „A Kisebbségben olyan történelmi vitába kevert, amelyből becsülettel már csak egész történelmi nemzetképem kifejtésével verekedhetem ki magam"
— olvassuk 1942-es tanulmánykötete előszavában. Németh nem nyugodhatott meg Babits és
Szekfű ítéletében, hogy a röpirat „lírai történelemszemlélet", amelynek nincs hitelessége, érvényes igazsága. Vállalnia és magyaráznia kellett e lírát, amely — Csoóri fogalmazásában —
Szekfű „kormányzati elképzelésével" szemben „megrázó drámai költemény, szakadatlanul
megújuló élmény, bűntudat, meghasonlás, remény, katarzis". Tisztában volt könyve hibáival,
de ennek ürügyén értékeit se adhatta föl. Mivel tudta, hogy „a legdurvább hajszában is van
egy kis igazság", a „fölszított vádakra" műben készítette el a „megtorlást". A Szekfű Gyula
— a Kisebbségben védelme és korrekciója.
A Szekfű-könyv másik, nem kevésbé fontos kiváltó oka maga a Mi a magyar? című tanulmányantológia 1939 végi megjelenése. A kötet bevezetőjében Szekfű újra felveszi a Németh László elleni polémia fonalát. „Fantázia és líra felelőtlensége" helyett a szaktudományok objektivitását kínálja, s a magyar jelleg sokféleségére figyelmeztet. Az újabb történeti
munkák közül Joó Tibor szellemtörténeti tanulmányának, A magyar nemzeteszmének csinál
propagandát. E mellett a gyűjtemény azt a látszatot kelti, mintha Szekfű mögött a magyar értelmiség értékesebb része sorakozna föl. Ebből az aggodalomból táplálkozik az iró cikksorozatához fűzött jegyzet: „Szekfű Gyula katedrája körül nemzedékek nőttek fel, folyóirataink
és napilapjaink nagy része az ő befolyása alatt áll: így szemlélete egész értelmiségünk szemléletévé válik. Ezért elengedhetetlen kötelessége a Magyar Életnek, hogy e gondolkodás hamis
szemléletét... megmutassa." A Mi a magyar? kritikai irodalmából sugalmazó erejű lehetett
Bajcsy-Zsilinszky Endre írása. A könyvet a „filozopteri szemlélet gyötrelmes termékének"
nevezi, Szekfűt „a magyar történelem germán szellemű" felfogásának hibájában marasztalja
el, s dédelgetett külpolitikai koncepciója: a Varsó—Budapest—Belgrád tengely ellenfeleként
aposztrofálja.
A harmadik motívum a Magyar Nemzet Duna-Európa vitája. Gál István 1940. január 4-i
cikkében Németh Lászlót a Naumann-féle Mittel-Európa gondolat egyik itthoni szálláscsinálójának nevezi. A hazai fogantatású kelet-európai eszme történetében vele szemben Szabó Dezsőnek adja az elsőség pálmáját. Pető Sándor sugalmazására a terminológia megváltoztatását
75

kezdeményezi: nevezzük a térséget „Kárpát-Európának", s így Oroszországot ki lehet-belőle
hagyni. Javaslatán élénk polémia kerekedik. Baráth Tibor a „Dunatáj", Kosáry Domokos a
„Kárpát-Európa", Puskás Lajos a „Kelet-Európa", Ferdinandy Mihály a „Közép-Európa"
elnevezés mellett kardoskodik. Németh László védelmében Kerényi Károly emel szót. A Tanúterv szerinte „magyar eredetű, magyar ösztönű és magyar érdekű" koncepció volt, s Szabó
Dezső röpiratát három évvel előzte meg. Gál István válaszában Szabó Dezső 1928-as Az út
előre cimű füzetére hivatkozik, valamint 193l-es A németség útja című tanulmányára, mely
korábbi Némethénél. Zwischen-Európához szerinte azért volt Némethnek köze, mert esszéit a
Tat-kör befolyása alatt formálta meg. Negatív jelenségnek tartja, hogy az író újabban KeletEurópája határait az oroszok és a románok felé tágítja. Némethnek e vitát olvasva tapasztalnia kellett, az azonos vagy hasonló terminológia mögött milyen eszmei zűrzavar búvik meg,
milyen sokféle politikai indulat feszeng — a magyar szupremáciától a nyugati vagy keleti nyitottságig. De arról is meggyőződhetett, hogy a köztudatban milyen hamis kép él kelet-európai
tájékozódásáról. „Duna- vagy Közép-Európámba a kezdet kezdetén (még a weimari Németország korában vagyunk) a »közénk süllyedt« németeket is befogadtam. Amikor 1933-ban
először szólok erről a kérdésről: már a Nyemen—Lajta vonal a határ, Németország (Hitler
uralomrajutásának hónapjái ezek) ki van zárva belőle. Ausztria eleste után állandósul a KeletEurópa név; a tágabb dunai hazát most mosom egybe a tőle keletre levő világgal" — olvassuk
az írói vallomást álláspontja tisztulásáról. Szükségesnek ítélheti tehát, hogy e témáról nézeteit
összefoglalja és publikálja. Erre jön kapórz a Szekfű-könyv, amelyben a maga kelet-európai
helyzettudatát a (többek közt Szekfű által is képviselt) Mittel-Európa elmélettel szembefordithatja.
Nem volt-e aránytévesztés vagy elfogultság a kritikát Szekfű Gyulára összpontosítani ? A
történészben ekkor már szaporodhattak a kérdőjelek. Azonban még előtte vagyunk aNépszava
híres karácsonyi számának, s a Valahol utat vesztettünk pályamódosítása is későbbre
(1942—43-ra) datálható. Egyelőre még nincs jele a damaszkuszi fordulatnak, Szekfű ideológiája okkal tűnhet az író szemében „visszahúzódott, de fel nem adott rendszernek". Bibó szerint Németh úgy érzékelte, Szekfű „nem bűnbánó alázattal lép át a Hitler-ellenes táborba, hanem továbbra is a szellemi irányító fölényével és a restaurációs cél szívós fenntartásával". így
aztán Szekfűről rajzolt képét „az ő érvelésénél frappánsabban igazolja a szekfűi mű maga".
Akkor még Erdei Ferenc is taktikának minősítette a kitűnő történész harmincas évekbeli következetlenségeit. Továbbá meg kell gondolnunk: Németh nem Szekfű személyét támadta,
hanem az ügyet, amit képviselt. Márpedig — mint Király István megállapította — „ez a történetírás alapozta meg a végzetes jellegű külpolitikai tájékozódást a német orientációt s a
Kelet-Európával való szembefordulást". De igazolta Móricz is Németh indulatát: a Szekfű-tanulmányt „rendkívül szép és jelentékeny írásnak" nevezte. Ha történt hiba az író részéről, legföljebb taktikai: „Németh László megtámadta Szekfű Gyulát anélkül, hogy biztosítva lett
volna az, hogy egy, a Szekfűénél jobb Hitler-ellenes szellemi harcot van módjában vezetnie
vagy abban közreműködnie" (Bibó István). Ez azonban már nem az író fogyatkozása volt,
hanem a magyar történelemé.

2.

A Kisebbségben „irodalomtörténetírása" után a Szekfű Gyula: „történetírás". A kétféle
feladatot egy 7a//ú-kritikában így határolja el Németh László: „A történelemben több a
passzív elem (több a »végzet«), mint az irodalomtörténelemben. Az irodalomtörténetben a
vállalkozások élénkebbek, szándékosabbak. Az irodalomtörténetíró ott válik el a történésztől, ahol ezek a szándékok (pl. a nyelvújítás, népiesség) a történelmi alapból kiemelkednek s
az akarat magasabb hullámhegyébe csapnak föl." A Kisebbségben és a Szekfű Gyula tehát
más tárgy- és szemléletkör, más dimenzió. A műfaji megkülönböztetésből érthető a Szekfű76

könyvben a Kisebbségben egyidejű vállalásának és hibaigazításának gesztusa. Védeni kell benne a programot, de korrigálni kell történelemlátásán. A „mélymagyarság" mint vágykép számára továbbra is érvényes; általa az író „a Berzsenyik, Katonák, Aranyok, Vajdák, Adyk elátkozott lelkét" szeretné kiszabadítani magának és népépek „közös köpönyegül"; de gondolatmenetében a karakterológiai abszolútum már érvénytelen. „Egy nép nem csak jelleg, hanem törekvés, cél, irány" — olvassuk a tanulmányban. Széchenyi „magyar bűnei" például
aligha jellemzőek az egész nemzetre, se visszamenőleg, se lefelé. Ügy és alkat nem föltétlenül
esik egybe. „Nem tartom magam tömény magyarnak. Apám, gyermekkorom, sorsom és művem: bizonnyal magyar, de alkatom átmutat más fajokba" — hangzik az írói vallomás.
„Mély- és hígmagyarság" dichotómiáját a Szekfű-könyvben a „spektrálsávok" gazdagsága
váltja föl: a „balladai" (Bethlen Miklós, Ady), a „világos kristályos" (Kármán, Kazinczy,
Kosztolányi), a „száraz gyöngyöző" (Zilahy, Péterfy), a „nyájas mosolygó" (Csokonai,
Jókai, Tóth Árpád) stb. „Mély- és hígmagyarság" keveredik azonos kategóriákban.
A Szekfű-könyv „mély- és hígmagyarság", „jött- és törzsökös magyarság" terminológiáját már csak történeti visszapillantásként idézi. Helyette új, mítosztalanított fogalomrendszert
alkot. A „mélymagyarság" szinonimája itt: a kelet-európai helyzetérzék. „A magyar lényeg:
európai és kelet-európai kérdésekbe helyezni a magyarság sorsát" — definiálja tartalmát az
író. A „magatartás-faj" ideológiájának nincs érintkezési pontja a fajelmélettel. „A magyar
»fajiság« nem más, mint a német »nordisch« előkelőség megirigylése és átragasztása egy nemlévő vagy aliglévő mongoloid fajiságra" — határolja el tőle véleményét Németh. Fajmítosz helyett a nép és a vele érző értelmiség szövetségét vallja. A „hígmagyarságnak" pedig a
„Habsburg-katolicizmus" a kikristályosodása. Mint metafora, névként anakronizmus, de eszmeként eleven. „Itt nem az epiteton ornans a fontos, hanem a megkülönböztetés: nem »dunai
magyar« — olvassuk egy Gulyásnak küldött levélben. Tehát viszonyfogalomként írható le: a
kelet-európai gondolkodással szemben a német kultúrkörhöz tartozás tudata; a népek testvériségének bartóki eszméje ellenében nacionalista „birodalmi" ideológia, kultúrfölényes, balkánellenes sznobizmus. Van persze szociológiai jelentése is: az „egész természetellenes építmény... a nagybirtok, klerikalizmus és nagytőke" triádja. Németh Kelet-Európája
humanista-utópista antikapitalizmus volna? Az urbanizálódott kultúra visszatérése „az ősforráshoz, a kerthez, a faluhoz, a görögség és a középkor szelleméhez" ? Az író — túljutva a reform illúzióin — a paraszti polgárosodás híve, s tájékozódása realizmusát a „harmadik világ"
párhuzamosnak vélt sorshelyzete is fokozza.
A Szekfű-könyv oldja a Kisebbségben „pánliterárizmusát" (Bajcsy-Zsilinszky szava). Az
irodalom benne nem csupán önelvű, hanem a történelmi feltételrendszer felől is determinált
folyamat. Része a társadalmi tudat összetettségének. „Próbáljon egy gyarmat, mondjuk India, gazdaságilag és lélekben fölemelkedni anélkül, hogy politizálna. Bizonyos politikai védelem nélkül már a szellemi élet sem tartható fenn" — fejtegeti Németh. A korrekció igénye a
legerősebb nyomot tán a tanulmány XIX. századképén hagyja, kibontakozva a szemlélet ortegai elfogultságaiból. A korszak liberalizmusa az író szemében nem ártalmas „hígmagyar"
közszellem már, hanem történelmi elmaradottságunk nélkülözhetetlen gyógyszere. „A fővárosra : az ország, a nemzetköziségre: a történelmi múlt, a demokráciára: az igazi néplélek; ezzel kellett volna a pesti kozmopolitizmust lehorgonyozni" — írja, „mélymagyarság" és forradalmiság korábbi antagonizmusát módosítón. Történelmünk nem az eszmék idegen gyökérzetéért tragikus sorskép, hanem megvalósulatlanságukért: mert az idea nem válhatott az ország
testévé. A monográfia legszebb lapjain Németh a „hígmagyar" Kossuthot is rehabilitálja; forradalmát magyar példaként vállalja. „Nagy történelmi maflaság kellett volna ahhoz, hogy
1848 tavaszán, a nagy tróningásban, gazdasági és szellemi művelődésünket biztosító politikai
alkotmányt ne csikarjunk ki magunknak" — jelenti ki. „Akik vezették: egy nagyobb szempont előtt nem követtek el hibát. A debreceni trónfosztás csak taktikai hiba lehetett, a döntést
az egész múlt igazolta s a nép örök érvénnyel szentesítette" — választja el fölfogását Keményétől.
0

77

II.

A Szekfűvel folytatott polémiában Németh László heroikus kísérletet tesz arra, hogy a
magyar történetírást kiragadja a „kuruc—labanc", valamint a „katolikus—protestáns" kátyúból. Szekfűt legfőképp azért bírálja, mert benne ragad a Habsburg-párti elfogultságban.
Erdélyt, szembefordulva a nacionalizmus öncélúságával, Németh nem „magyar bástyaként"
ábrázolja, hanem „kelet-európai fellegvárként", a soknépű ország történelmi modelljeként.
A kettősséget, távlatosabb perspektívával, feloldhatónak ítéli. „Ma már igazán lehetnének
kérdéseink, amelyek nem várnak kuruc vagy labanc, hanem európai és magyar választ" — fogalmazza meg történetírói ars poéticáját. A törököt épp oly „keserves kényszernek" tekinti
rajtunk, mint a Habsburg-uralmat: az előbbi háborúival, az utóbbi pedig gyarmatosító békéjével töri a magyarság életerejét. Nézőpontja emelkedettebb a párt- és felekezeti szenvedélyeknél. „Én a magyar történetet összehasonlító kelet-európai történetnek szeretném látni, s ezekbe a Habsburg—kuruc alternatívákba csak azért megyek bele, hogy a nagy (szekfűi) építmény
kicsinyes géniuszát bemutassam" — értelmezi kritikai szándékát. Szemlélete kellően árnyalt.
A török hódoltság pozitívumának tartja ugyan, hogy az alávetett népek etnikai képét konzerválja, de látja a Habsburg-uralom bizonyos jótékony hatását is. A XVIII. században a hosszú
béke „e területnek rendezett viszonyokat, bevetett földet, nagyobb szaporaságot s zavartalanabb műveltséget hozott". Szép kivételként írja le a császárok közt „az egyetlen nagy", II. József alakját: Bécset kultúrkapuvá fejleszti, a kelet-európai népek „dermedt életét" megmozdítja; korai halála a magyarság számára is tragédia. De Németh túlhalad a faji szempontok
szűkösségén is. „A német műveltséget nem tartom hátrább valónak a nyugati népekénél.
A déllel átjárt német gótikát, a német XVIII. századot bámulom" — vallja meg vonzalmát.
A Habsburg-drangban az író a hódító politikát érzi igazán veszélyesnek ránk: amely megbontja
a kelet-európai népek természetes életközösségét, s a magyarságot egy idegen birodalom érdekrendszerébe akarja beolvasztani. Aggodalmát a német orientáció iránt különösen időszerűvé teszi a hitleri Németország imperialista fenyegetése. Hasonlóképp húzódozik Németh a
katolikus—protestáns szemlélet végleteitől is. Ravasz László egyik tanulmányát idézve állapítja
meg: ahogyan van Habsburg-katolicizmus, ugyanúgy létezik Habsburg-protestantizmus is, s a
magyar katolicizmusnak is van „egy búcsús-zászlóit túlsötétlő szenvedélyes foltja", amelyet a
népi kálvinizmussal lehet párhuzamba vonni.
A kuruc—labanc vita provincializmusán Némethet kelet-európai gondolkodásának nagyvonalúsága segíti át. Szemlélete tágabb, mint Szekfűé: nem pusztán két ország viszonyán méri
Európa és a magyarság kölcsönhatását, hanem a szomszéd népek sorsközösségének állapotán.
Európát számunkra Kelet-Európa jelenti és közvetíti; hogy milyen mértékben, az históriai
kérdés. A Habsburg-uralom szerinte nemcsak azért ártalmas, mert a XVIII. század elején a
Pádua és Krakkó közé eső „tejtestvér"-kultúrát szétdúlja, hanem azért is, mert e térség népeinek sorsát — megmaradásukat vetve ezzel kockára — a monarchia reakciós és anakronisztikus államgépezetéhez köti. A börtönkép Krlezára emlékeztetően sötét és kritikai élű: „A népek igazi vezetőik alatt kievickélőben voltak a megoldásra képtelen monarchiából, ebből az
élő romból és örök tékozlásból. A monarchia viszont jól fizetett álelitjével, a korrupció, csendőrtoll és szolgaerkölcs-nemességével beléje igyekezett szorítani." Trianont a Habsburg-ház is
megcsinálta volna, például Ferenc Ferdinánd, ha érdeke ráviszi. Az ábrázolás komorságán átdereng a veszélyes lehetőség, hogy a börtön ú j falait körénk a „harmadik birodalom" is felhúzhatja.
A Szekfű—Németh vita lényege a kétféle integrációs elv mérkőzése. A Naumann-féle
Mittel-Európa-koncepció modern változatával néz itt szembe Kossuth Duna-konföderációs
tervének korszerű változata. Az író okfejtése szerint Szekfű a „német Közép-Európa gondolat
magyar atyja", — ő pedig egy mellérendeléses szerkezetű kisnépi államszövetség híve.
Kossuth-elképzelését az író visszaperli az utópiától, de megvédi a romantikus illúzióktól is. „A
kelet-európai kis népek politikája annyira kispolitika, a kisstílűség minden jegyével", hogy a
78

o

terv a bukás esélyét kezdettől fogva magában hordozza. Ami viszont mégis mejlette szavaz és
szentesíti: erkölcs és öntudat nemessége. „Hogy a mi szerepünk sokkal dicsőségesebb és önérzetadóbb lett volna, ha ebben a végzetszerű folyamatban a Kossuth s nem a Szekfű »birodalmáért« küzdünk: alig kétséges" — végzi be gondolatmenetét. Németh Kelet-Európája tehát
nem a magyar fensőbbségtudat burkolt életbentartása, hanem az egyenrangúságon alapuló
megbékélés és közeledés tiszta álma. Bartók „néptestvériség"-eszméjének méltó párja.
4.
A tanulmány Szekfű életművét időrendben tárgyalja. A történész öt főművének füzérkritikájából épül meg a monográfia logikai váza. Módszer és stílus fejezetenként változik, de a
gondolati eredmény egymásra rímel: Szekfű történetírása kezdettől kész, statikus, új és új területeket meghódító, de önmagával mindvégig azonos rendszer. A szellemi életrajz egysége: a
művek elvi analógiája. A kötőanyag hozzá a műfaji meditáció, a lírai történelemszemlélet
alak- és állapotrajza, a Kisebbségben-bírálat eszméjének visszafordítása.
A Bujdosó Rákóczi ismertetése: az író küzdelme a fejedelem alakjának tisztaságáért.
Szekfű portréja a dezillúzió árny fantomja, Némethé az emberré elevenített szobor. Szekfű
érvanyaga a taktikai célok diktálta diplomáciai levelezés, Némethé a Vallomások és az Emlékiratok megkapó lírája. A magyar állam életrajzának elemzése kátészerű összefoglalás. Kommentárba rejtett ítélet, idézetkritika. Rákóczi arcképe után az egész magyar történet panorámája. A Három nemzedék rajza: a hegeli idealizmus szellemében prekoncepciós és a tapasztalatok felől készülő szociográfiai historizálás illusztrációja és mérlege. Az anyagban halmozódó
ideológia, a polemikus hév erősödése. A Magyar történet vizsgálata újabb perspektívaváltás.
A totálkép után egyetlen epizód, a XVI—XVIII. századi Magyarország kinagyítása, de úgy,
hogy az Erdély—török—barokk problémakörben az egész szekfűi koncepció szemlélhető.
A Magyar Szemle bírálata a szenvedély és irónia végpontjai közt hullámzó"vita. A publicisztika frissesége és konkrétsága, a szerkesztő személyétől és beállítottságától sem függetlenedő kultúr kritika.
Az önmagában széthulló históriai anyag szervezője a belőle fokozatosan elvont és fölébe
emelt tétel: a történetíró ars poéticája. Az igazi történetírás — vallja Németh — irodalom és
tudomány egyszerre, nélkülözhetetlen benne a lira. De líra és líra közt különbség lehet. Mindenekelőtt műfaji: az esszé célja „túl van anyagán", tárgya csak ürügy valamely általános elv
igazolásához; a tanulmányban viszont nem leljük cél és anyag ellentmondását, itt a téma nem
csupán „csatatér", hanem feladat is, megvilágítandó és rendszerezendő ismeretkör. Szekfű
történetírása e szerint nem tanulmány, hanem esszé. A másik határvonalat a kétféle líra közé a
karakter húzza. Szekfű lírájának „amőba-mozgása" van: ha ellenállásba ütközik, megtorpan,
visszahúzódik; ahelyett hogy védené magát, szellemét megpróbálja „mondataival letagadni".
Németh e „landsknecht-hűséggel" az ideákhoz való hűséget szegezi szembe: „Hűség nem császárhoz, vezérhez, egyházhoz, hanem magunkhoz és helyünkhöz; hűség a lelkünkben felnyomuló természeti, történeti és isteni erőkhöz — a szabadság szóval, a sors kategorikus imperatívuszával megkötve. Ehhez a hűséghez, amely nem szolgál, hanem van, az agyunk iránti hűség: az igazságszeretet is hozzátartozik." További eltérés van a kétféle történetírás módszerében. Ez lehet a „dilettáns" elfogulatlansága: bemerészkedik egy eladdig ismeretlen területre,
ahol „az igazság fátyoltánca" kínozza és lelkesíti; de lehet a „szakember" prekoncepciós,
„rögeszmeszerű" pártszenvedélye is, amely előre tudja az eredményt, s csak bizonyítékokat
gyűjt hozzá. Szekfű történetírása Németh szemében burkolt propaganda. „Líra, történelemben kifejtve. Folyton kutató, őrlő, előrenyomuló, a legapróbb tényeket is átdolgozó líra." És
végül szakadékot ás a kétféle lira közt az elkötelezettség realista távlatossága, illetve politikusi
pragmatizmusa. Szekfű „nem nagy szemlélődő, aki az istenek nyugodt pillantásával iktat be
egy-egy eseményt az emberi események örök rendszerébe; nem is igazi tudós-lírikus, aki a tör79

ténelemben akarja a benne feltörő erőket megérteni, hanem kiváló jogász, aki egy készen kapott ügyhöz a legváltozatosabb területekről gyűjti az érveket s abban, hogy mennyire nyomul,
nem annyira az igazság, mint a szemben lévő párt ébersége köti." Németh László végső summázata: Szekfű történetírása „ügyvédi" történetírás.
A Kisebbségben-pörben elszenvedett sérelem magyarázná Németh szigorú ítélkezését?
Legföljebb árnyalja. Ellene mond a feltételezésnek a tanulmány elnyújtott ihlete: nyolc esztendeig készül a kritikaíró műhelyében. A Szekfű-könyv fölfogható összegezésként is: előzményéül az író bírálatok sorában foglalkozik a történész életművével. A Tizennyolcadik századról való Tanú-írás a felvilágosodás védelme Szekfű barokkjával szemben. A Válaszban
közzétett nagy tanulmány, A magyar élet antinómiái — a neobarokk restauráció mérlege.
A magyar történet margójára: a pesszimisztikus hanyatlás-koncepció megfellebbezése.
A Messziről visszapillantása pedig az író felelete a Magyarság és Európát ért Szekfű-kritikára.
De a könyvnek a szépírói ábrázolás is kohója. A Szerdai fogadónap esszéregényében — Altmann püspök, Váradi báró és Schlager államtitkár figurája a Habsburg-katolicizmus embertani képlete, de Barbián alakján se nehéz fölfedezni, hogy egyik modellje Szekfű lehetett.
A félbemaradt Bethlen Kata- és Báthory Zsigmond-trilógiában a magyar történet keleteurópai szemlélete formálódik. Perdöntő érv azonban, hogy a Szekfű Gyula az írói önmegújításnak is fontos állomása. A 7a/jw-korszak intuitív oldottsága s állapotkifejező személyessége
után Németh az esszét visszatanulmányosítja; újra a realitás a kiinduló- s végpontja, távlatosság és adatbőség, ítélet és bizonyítás, objektivitás és szenvedély egyensúlya. A mű tárgyköre is
tágabb, mint egy támadás megtorlása. Az ellenforradalmi korszak racionális fölényű kultúrkritikája, egyszersmind egy nagyszabású új — kelet-európai szempontokon alapuló — magyar történet vázlata. Németh gondolatilag tán legtisztább, eszméivel irányt mutató, stílusában páratlanul egységes, tűzijátékszerű írása.

A Szekfű-könyv visszhangja — ötlet- és gondolatszegénysége okán — méltatlan a polémia „Dávid—Góliát harcához". Vitává csak egy diáklapban, a Fiatal Magyarságban gyűrűzik; ami rajta kivül van, jobbára deklaráció és pamflet. Maga Szekfű a Magyar Nemzetben
Németh koncepcióját, a Kossuth-féle Duna-konföderációs elképzelés felelevenítését kivihetetlen utópiának minősiti, Pethő Sándor pedig a Habsburg-katolicizmus címkéjét kérdőjelezi
meg. A Szabad Szóban Szabó Pál meglepetésként Szekfű védelmében szólal fel: nem a múltjával, hanem a jövőjével szeretne szövetségre lépni. „Szekfű Gyula az a tudós, akinek a parasztsággal mihamarabb és feltétlenül kell találkoznia" — írja. Álláspontját magyarázza,
hogy véleménynyilvánításával a népi írók egy csoportját képviseli: a Magyar Szemlében is
publikáló szociográfusok, Kovács Imre, Szabó Zoltán, Kerék Mihály, Matolcsy Mátyás állnak mögötte. Félegyházi József váci főiskolai tanár cikke a Magyar Kultúrában tanáros hitvita.
Előbb a könyv hibaleltárát készíti el pedáns logikával, aztán ideológiáját támadja meg. Szerinte a Szekfű-tanulmány fő törekvése: „szektárius megszállottsággal" ütni a katolicizmuson.
Apostolkodása is hiábavaló, mert a Habsburg-uralom ürügyén holt eszme ellen hadakozik.
Németh minden objektivitást mellőzőn „regényírói fantáziával és alanyi megérzésekkel" írja a
történelmet — foglalja össze véleményét. A Jelenkor kritikája gyalázkodó pszichiátriai kórkép, a Nemzeti Újságban Kállay Miklós a könyv „bakója". Nyizsnyánszky Béla azon sajnálkozik, hogy akadt kiadó „e szerencsétlen, gyűlölködő iratra", amely „történetírásunk
egyik legnagyobb büszkeségét akarta tudományos hírnevében s talán még tiszta szándékaiban
is halálra sebezni." Az Ország Útjában Lengyel Tamás a tanulmány alapeszméjét vitatja: tartsunk ki Szekfű Közép-Európája mellett — tanácsolja, mert a németség az egyetlen kapunk
Európára. A népi írói mozgalomban a Szekfű-monográfiát egyedül kiadója védi. A Magyar
Élet recenzense a személyeskedés vádját visszautasítva az író jószándékát hangsúlyozza: nem
80

rombolni, hanem építeni akar — nemzettudatot, magyar érdekű múltszemléletet. A polémia
lezárásaként és az egyeztetés szándékával készül Demény János tanulmány formátumú bírálata. A Szekfű-könyv gondolatmenetében „egymással szemben két magyarság" küzdelmét ábrázolja; Szekfűét, amely az Arany-féle nemzeti klasszicizmus örököse, és Németh Lászlóét,
aki Adyék harcának folytatója. E bipolaritás a szemében válságtünet. Áthidaro géniuszra volna szükség, aki a magyar kultúra egységét újrateremthetné. Némethben — úgy látja — ott feszeng a készség, hogy a „klasszicizáló" (?) Illyés és a „szabódezsős" (?) Veres Péter közt
egyensúlyt képezzen, de törekvése megreked a „mélymagyarság" ideológiájában. Vele szemben a hídszellem teljesebb mintája Bartók és Kodály. „Kodály a múlt értékei.felé tolódva, természetesebben rokonul Arany klasszicizmusával, tehát itt Szekfűéknek van igazuk. Viszont
Bartók jövő felé tekintő művészete Némethék körét igazolja, Ady mítoszát."
A Szekfű-tanulmány nagyrészt ellenséges, értetlen akusztikája Németh számára szándék
és fogadtatás, eszme és élet távolságát példázza. A tanulság: publicisztika kellene, amely a
gondolkodás eredményeit közvéleménnyé alakítja és sokszorozza. E felismerés teszi Némethet
újságíróvá — újság nélkül is.
Az indulatok viharában a polémia félbemarad. Pedig a fölmerülő kérdések tisztázása
hasznos volna a háborús Magyarország jövője érdekében. Elmaradásának súlyos következménye, hogy a magyar értelmiség megosztottan, saját belső válságain vívódva halad a kibontakozás felé, ahelyett, hogy a társadalmi megújulás programját készítené.

SZENTI E R N Ő G R A F I K Á J A
6 Tiszatáj

81

P©m©gáts Béla: Az újabb magyar irodalom,
1945—1981
Személyes emlékkel kezdem.
Ezerkilencszáznegyvennyolc tavaszán az egyik dunántúli kisváros gimnáziumában félszáz
diák állt az érettségi vizsga előtt. A háború utáni években magyar irodalmi tankönyvünk nem
lévén, sajátos módját találtuk ki a fölkészülésnek. Akik a tárgyban jeleskedtek, fölosztották
egymás közt a tételeket, és az otthon, a családi könyvtárakban talált irodalomtörténeti munkák alapján dolgozták ki azokat. Volt, akinek Pintér Jenő irodalomtörténete jutott, volt, aki
S/erb Antal alapján munkálkodott, volt, aki Féja Gézát preparálta. Ha jól emlékezem, egy
korábbi könyvnapi ajándék révén nekem Vajthó László munkája, a Halhatatlan magyar irodalom volt meg, ezt forgattam, ebből készítettem osztálytársaimnak a tételvázlatokat. Ha
vh • agondolok, megdöbbenek, mennyi mindent köszönhetek ennek a hajdani „szabadiskolának" : jóformán egész későbbi ízlésem, irodalmi tájékozódásom, értékitéleteim az ekkor lerakott alapokra épültek. Ekkor tűnődtem el először: nekünk, magyaroknak nemcsak értékes
szépirodalmunk van, hanem igen gazdag az irodalommal foglalkozó történeti munkák száma
is. Mintha valami furcsa — talán a nyelvi bezártságból fakadó — kisebbrendűségi érzést akarnánk kompenzálni: irodalmunk létét, szerepét, fontosságát, jelentőségét irodalomtörténeti
munkákkal is folytonosan bizonyítjuk. Különösen olyan időkben szaporodnak meg ezek a
vállalkozások, amikor maga a nemzeti és irodalmi identitástudat megsápad. Ha csak az 1940
táján megjelent irodalomtörténeti munkákra gondolok, azt látom, se szeri, se száma az efféle
könyveknek. A fentiek — Pintér Jenő, Szerb Antal, Féja Géza, Vajthó László — neve mellé
hadd írjam ide azokét is, akik ugyancsak magyar irodalomtörténeti tárgyú könyvvel jelentkeztek ebbén az időben: Benedek Marcell (Délsziget), Fábián István (A magyar irodalom kis tükre), Hankiss János-(A magyar irodalom közelről), Jankovich Ferenc (Iránytű a magyar irodalomban), Várkonyi Nándor (Az újabb magyar irodalom). És a sor bizonyára nem teljes...
Ugyancsak Vajthó Lászlónak köszönhetem a fölismerést: az irodalomtörténet az irodalom tudata, és az irodalomról való gondolkodás az irodalom része. Ő tűnődtetett el azon is: minden
letűnt, klasszikussá jegecesült kor irodalma egykor élő, eleven irodalom volt, és a kusza, áttekinthetetlen dzsungelnek látszó élő irodalom egykor klasszikussá merevedik; úgy kellene tehát
a múltról szólni, hogy megéreztessük a hajdani eleven tenyészetet, a jelent pedig úgy kellene
vizsgálni, hogy a tekintet igyekezzék már most kiszűrni a maradandó értékeket. Az élő irodalmi
anyag „történetét" valóban nem lehet megírni, de a legmaibb jelenségről is lehet (kell) önálló
véleményt mondani. És talán azok a régi „szabadiskolai" stúdiumok döbbentettek arra is,
hogy nálunk az irodalmi tudatot, az irodalomról való gondolkodást, az irodalommal kapcsolatos ítéleteinket leginkább maguk az írók formálták, azok a „szépírók", akik — ha lehetőségük volt rá — nem idegenkedtek ebbéli gondolataikat is papírra vetni (Kazinczy, Arany, Gyulai Pál, Babits, Illyés stb.). Mindez ma már, tudom, eléggé közismert, s itteni fölidézését csak
az indokolja, hogy egy tizenhét-tizennyolc éves fiatalember első, az irodalommal kapcsolatos
gondolatai voltak.
82

A magyar — s ezen belül a huszadik századi, főként a kortárs, illetve élő — irodalommal
foglalkozó munkák száma az elmúlt néhány évben újból megszaporodott. Pomogáts Bélában
számos képesség megvan, ami alkalmassá teszi, hogy egy ilyen újabb munkát ő is, egyedül létrehozzon. Szorgalma példamutató: alighanem ma ő az egyik legtöbbet publikáló kritikus, ő
az, aki a legtöbb helyre ír, akinek kezén a legtöbb könyv keresztülmegy, s akinek alkalma van
a legtöbb munkáról véleményt is mondani. Kutatóintézeti háttere a legfrissebb tudományos
eredményekhez, a „hivatalos" állásfoglalások ismeretéhez juttatja hozzá, emellett bizonyára a
saját „adatbankja", lapkivágás-gyűjteménye, cédulácskatára is megvan. Lendületesen, gördülékenyen, rutinosan, lecsiszolt mondatokban fogalmaz, könnyedén használja az irodalomról való véleménymondás ma közkeletű fordulatait, szakkifejezéseit, jelzőit, igéit. Rendelkezik megfelelő velleitással, ami nélkül más hozzá se merne kezdeni ilyen munkához. S azt se feledjük, hogy a könyvében tárgyalt időt szemtanúként élte meg: a felszabadulás utáni magyar
irodalmat tizenegy éves kora óta kortársként olvassa, tanulmányozza.
Könyve roppant impozáns munka: harmincöt év irodalmát negyven íven, hatszáz lapon
tárgyalja. Frisseségét bizonyítja, hogy már az 1981-es adatok is benne vannak. Nemcsak az alkotókra és a művekre figyel, az irodalmi élet szervezetét, intézményeit, a könyvkiadók, a folyóiratok, az írószövetség munkáját is vizsgálja. A teljességet szolgálja, hogy a határokon túli
magyar irodalom jelenségeit is szemlélődési körébe vonja. A kötetet hasznos irodalmi tájékoztató, bibliográfiai adattár és az irodalmi díjasokról készített összeállítás egészíti ki. Vállalkozásának méretét egyetlen adat megérezteti: a könyv végén található névmutató harminckét
könyvoldalon két hasábban Abafay Gusztávtól Zsolt Béláig mintegy kétezer-háromszáz nevet
sorol föl. Igaz, ebben a névsorban Pascal és Paganini is előfordul, de a lista végeredményben
mégiscsak azokat tartalmazza, akiknek köze van az újabb magyar irodalomhoz. Aki az elmúlt
harmincöt évben íróként egy szalmaszálat odébb tett, remélheti, hogy szerepel Pomogáts Béla
könyvében.
A kortárs irodalomról nem könnyű véleményt mondani. Egészen furcsa élmény: húszharminc évvel ezelőtt jelentkezett egy költő, vékony verseskötettel, tudomásul vettük jelenlétét, majd sorra újabb könyvei is napvilágot láttak, de nem hatódtunk meg tőle különösképpen. Aztán eltelik némi idő, a költő ötvenedik évébe fordul, vagy már előbb alkalma van gyűjteményes kötetet összeállítani, és akkor egyszerre előttünk áll teljesen készen, éretten, gazdagon, jelentős alkotóként. Vagy gondoljunk néhány, a közelmúltban tragikusan gyorsan lezárult életműre! Huszonöt éve, 1958 táján mi látszott még Pilinszkyből vagy Kormos Istvánból?
Pilinszkynek volt egy karcsú kötete, a Trapéz és korlát, és semmi más. Aztán két évtized alatt
pályájának hihetetlenül gyors és meredek fölívelésével jelentős alkotóvá vált. Kormosnak
1947-ben ugyancsak megjelent egy vékony versesfüzete, a Dülöngélünk, és csak hosszú-hosszú
hallgatás után lépett elő a Szegény Yoríckkal, az N. N. bolyongásaival, válogatott műfordításaival, hogy egy csapásra egy egészen kivételes értékű alkotóként köszönthessük, majd végtelenül gyorsan búcsúzzunk is el tőle.
Érthető hát, ha valaki idegenkedik a kortárs irodalmi jelenségekről véleményt mondani,
érthető, ha nehéz és kényes munkának tartjuk Pomogáts vállalkozását. Könyvének előszavában célját ő maga először nem is pozitívan, hanem negatívan fogalmazza meg, vagyis nem azt
közli, hogy mit akart, hanem azt, hogy mit nem akart munkájával elérni. Egyrészt a lehetséges
teljesség igényét hárítja el: „Munkám nem tudományos teljességre törekvő vállalkozás..."
Másrészt a rendszerezés kívánalmát utasítja vissza: „A tudományos rendszerezés... talán nem
is lenne elvégezhető egyetlen kötet keretei között." A különös csak az, hogy ha Pomogáts
munkájára valami jellemző, akkor az — a preventív védekezés ellenére — éppen a „teljességre" törekvés és a „rendszerezés", az adatok hihetetlen bősége és a rendszerek, a „skatulyácskák" gondos fölépítése. S ez munkájának nemcsak egyszerűen ismérve, hanem erénye is. És
ez teszi szükségessé azt is, hogy kritikai megjegyzéseinket a munkát e két oldalról közelítve fogalmazzuk meg.
6*

83

A szerzőnek az anyag földolgozásában követett módszere: az 1945 és 1981 közti magyar
irodalomnak előbb hosszmetszetét, majd keresztmetszetét készíti el, s ebből következően a
kötet két nagy fejezetre oszlik. A hosszmetszetben a periodizáció kérdését tárgyaló rövid történeti bevezető után az irodalmi műnemeket (költészet, elbeszélő irodalom, dráma, irodalomtudomány) tekinti át. A keresztmetszetben nemzedéki körképet ad, s ezen belül eszmei-irodalmi irányzatok és műnemek szerint csoportosítja az írókat. A két nagy fejezethez Kitekintés
cím alatt a határokon túli magyar irodalom vizsgálata kapcsolódik. Néhány megjegyzésünk
ezt a „rendszert" érinti. Pomogáts az 1945 és 1981 közti magyar irodalom tárgyalásán belül a
következő korszakhatárokat jelöli meg: 1948, (1953) 1957 és 1969. Vajon harmincöt év irodalmának — bármily közeli és aprólékos — szemlélésekor lehet-e három-öt éves időtartamot magukba foglaló korszakokról, periódusokról beszélni? A szerző egy-egy nemzedéki, műfaji,
eszmei irányzat, „skatulya" fölé eléggé pontos meghatározásokat, jelzőket ír: A népi mozgalom költői, Az őszinteség költői, A gondolati megújulás költői stb. Vajon beleillenek-e,
beleférnek-e az írók ezekbe a rekeszekbe? Az igazán jelentős, a több műfajban tevékenykedő,
a nemzedéki vonásokat nem mutató, ilyen kapcsolatot nem ápoló írók láthatóan kilógnak
ezekből a rekeszekből. Gyanítható, hogy az utókor is e korszakkal kapcsolatban majd csak
néhány nagy csúcsról, kivételes írói teljesítményről, és nem „a Nyugat örököseiről", „a népi
mozgalom íróiról" beszél. További kérdés: helyes-e még mindig a határokon túli magyar irodalomról „kitekintés"-ben, külön fejezetben beszélni, ha már egyszer a „magyar irodalom" és
nem a „magyarországi irodalom" a könyv tárgya? Egyáltalán mi az, hogy „nemzetiségi irodalom" ? A nyelvi közösség és összetartozás nem fontosabb az író és az irodalom sorsa, megítélése
szempontjából, mint a geográfiai-politikai országhatár? Például Sütő András „nemzedéki" és
„műfaji" helye nem inkább Sánta Ferenc vagy Galgóczi Erzsébet mellett, mint Majtényi Erik
és Szabó Gyula között van ? Herceg János prózáját nem fűzi több kapocs a „népi mozgalom
prózaíróihoz", mint — mondjuk — Börcsök Erzsébethez, Tőzsér Árpád líráját Nagy Lászlóhoz, mint — mondj-uk — Gál Sándorhoz? Meglepő metodikai fordulat: míg a könyv első részében, a „hosszmetszetben" a többi műnemhez hasonlóan arányos és terjedelmes fejezet foglalkozik az irodalomtudomány, az elméleti, történeti, kritikai és esszéirodalom eredményeivel,
a könyv második részében, a „keresztmetszetben", ahol az írói portrékat.találjuk, már szó
sincs irodalomtörténészekről, kritikusokról, esszéírókról. (Az irodalmi tájékoztató adatai ezt
aligha pótolják.) Hát hogyan ? Az irodalomról való gondolkodás, ami például a francia irodalomban olyan természetesen és magától értetődően része az irodalomnak, Pomogáts számára
nem az? Még egy hamis műfaji hierarchia alapján se lehet indokolni, hogy az élő irodalom
tárgyalására vállalkozó könyvből miért hiányzik a kritika, az irodalomtörténetírás, az elméleti
munka művelőinek a bemutatása; s miért van az, hogy akik harminc éven át „csak" kritikát
vagy esszét írtak, akiknek csak ilyen tárgyú könyveik jelentek meg — például Bata Imre, Béládi
Miklós, Czine Mihály, Domokos Mátyás, Lengyel Balázs —, legföljebb egy öt-tíz soros névsorolvasásban szerepelnek, de egy rossz regénnyel vagy verseskötetettel már öt-tíz soros portréhoz lehet jogot szerezni a könyvben. Arra se kap választ az olvasó, hogy azok az írók, akik
elsősorban a fiataloknak írnak, miért hiányoznak vagy kapnak hátrányos besorolást az újabb
magyar irodalom áttekintésében. Fekete István például „ifjúsági" író-e? S szabad-e említetlenül hagyni számos regényét pusztán azért, mert a Móra Kiadó jelentette meg? De legalább következetes lenne a szerző. Mert Weöres Sándornak azok a verseskönyvei, amelyeket ugyancsak a Móra adott ki, szerepelnek az író neve után. Ez persze már nemcsak a „rendszert", hanem a „teljességet" is érinti, és átvezet megjegyzéseink másik köréhez.
Előbb azonban valami másról.
Nincs az az irodalomtörténeti munka, bármily tárgyilagosságra, puszta leírásra, fölsorolásra törekvő, amelyből az értékelés hiányozhat. Bár Pomogáts látszólag egykedvű közömbösséggel kap puskavégre erdei nagyvadat és tűz gombostűre cserebogarat, s előszavában kü84

lön hangsúlyozza, hogy csak „a tények és adatok tükrében" ábrázolja az irodalmi folyamatokat, valójában ő is értékel.
Az értékelés egyik formája itt a terjedelem. A könyv szereplői háromféle besorolást kaphatnak. Vannak írók, akiket néhány lapos jellemzés mutat be. Vannak, akiknek a fontosabb
életrajzi adatok közlése után csupán a műveit említi, műfaji megjelöléssel, cím és a kiadás éve
szerint. És vannak, akiknek a „tömegsirokban", a puszta névfölsorolásokban jut hely. De
lehet-e terjedelemmel, címlistával valóságos értéket érzékeltetni? Hiszen automatikusan az
kap hosszabb bekezdést, akinek több könyve jelent meg, s rövidebbet, akinek kevesebb. Ez
puszta mennyiségi szempont. Kell-e bizonyítani, hogy az irodalomban egyetlen könyvvel is lehet halhatatlanságot szerezni, s tucatnyi könyv is fabatkát érhet. És az öt-tíz sorra rúgó névsorok ? Ahol irodalmi aprószentek és jelentős teljesítményt fölmutató írók kerülnek közös listára? Ki hámozza ki, hogy melyik nevet érdemes megjegyezni, és melyiket nyomban elfeledni?
Értékelést sugall a sorrend is. A közélet vonzásában. A „derékhad" költészete — írja címül az egyik fejezet fölé a szerző, és kiismerhetetlen okból sorakoznak egymás után a költők,
a rövidebb-hosszabb bekezdések. A sorrendre indoklás, magyarázat nincs egy szó se. A kép
olyan, mint egy futóverseny résztvevőinek eredménylistája, ahol a célbaérés sorrendjében kerülnek föl a nevek. De hát az irodalmat mégsem lehet sportversennyé tenni, ahol az érték stopperórával mérhető. A legfőbb baj, hogy a terjedelmi és a sorrendi értékelésnél az indoklás egyaránt hiányzik, s mindkét esetben kifejtés, magyarázat helyett a könyv csak sugall ítéletet, ami
a vitatható véleménynél is rosszabb, bizonytalanabb, félrevezetőbb.
Az értékelés harmadik formája a jellemzés, a portré. Azok a legrangosabbak, a legszerencsésebbek, akik ezt kapják. Valóban szerencsések? Hagyjuk most a fogalmazási sablonokat, a „széles dolgozó rétegek"-féle kifejezéseket, a túlságosan lecsiszolt, a gondolat kifejezéséért vivott küzdelmet már alig tükröző fordulatokat. Túlságosan sokat lehetne vitatkozni
egy-egy megállapítás, minősítő jelző helyességén is. Illik-e például a — talán a hadi-katonai
nyelvből kölcsönzött — „vezéregyéniség" kifejezés Babitsra, valóban „szocialista irodalmunk
vezető egyénisége" volt-e életében József Attila, s Kassák valóban elutasította-e „a művészet
közvetlen elkötelezettségének gondolatát"? Érvényes megállapítás-e, hogy azok az írók, akiket a felszabadulás után megalakult írószövetség nem fogadott be, „a korábbi korszak jobboldali és konzervatív írói" voltak; Kodolányi a népi írók „jobbszárnyán" helyezkedett-e el és
Tamási a „balszárnyán"; s az 1949 táján emigrációba vonuló írók távozásának az volt-e az
egyetlen oka, hogy a felszabadulás után szembefordultak a szocialista társadalmi átalakulással, vagy az is, hogy az eufémizmussal „személyi kultusznak" nevezett évek irodalompolitikája
fordult szembe magával az irodalommal, számos igen kiváló íróval? Tekintsünk el az efféle
megállapítások fölötti vitától; nézzük csak a szűkebben vett jellemrajzokat, íróportrékat! Kire
illik például az ilyen mondat: „a körülötte élő világ apró rezdüléseit örökítette meg"? Pontosabban: kire nem illik egy ilyen mondat? Vagy: „köteteiben a létezés gazdagságát ünnepelte,
az emberiség jövőjébe vetett hitet fejezte ki". Ki? Jékely Zoltán? Weöres Sándor? Netán Habán Mihály? Kálnoky Lászlóról olvassuk: „A költő az emberiség képviseletében küzdött meg
az emberi lét szorongató kérdéseivel." De az emberi létezés kérdései Csorba Győzőt is foglalkoztatták : „Vállalta a tragikus szembenézést az emberi létezés törékeny voltával..." S ugyanezek a kérdések Juhász Ferencnél is előjönnek, mert ő is: „vállalta a csonttörő küzdelmet, és
ezek hitelével szerezte vissza hitét az életben és az értelemben". De egyáltalán lehetnének ezek
a portrék mások, ha az igazi értékelés, az esztétikai minősítés, elemzés és indoklás hiányzik
belőlük?
Nézem a könyv címét, és valamiféle hiányérzet már ekkor támad bennem: Az újabb magyar irodalom — olvasom, és a folytatást várom. A könyv az újabb magyar irodalomnak —
mije? Története? Kritikája? Értékelése? Természetrajza? Bibliográfiája? Egyik sem. (így a
mottónak választott Schöpflin-idézet, mely a kritika és az irodalom viszonyát fogalmazza meg
szellemesen, indokolatlanul került a könyv élére.) A szerző az előszóban azt írja: könyve „fo85

tográfia", helyzete a „fotográfusé", s munkája elsődlegesen tájékoztató és ismeretterjesztő
jellegű. Fordítsuk le a szót: mit jelent itt a „fotográfia"? Pomogáts Béla könyve elsősorban
rendszer és adattár. Még nyersebben: könyve folyékony bibliográfia, zsugorított könyvtári
katalógusszekrény. Vagyis tartalmazza szövegszerű átírásban az 1945 utáni magyar irodalomról mindazt, amit egy jobban fölszerelt könyvtár katalóguscéduláin megtalálunk: a szerző
, nevét, születési évét, a mű címét és műfaját (illetve még valamivel kevesebbet: mert például az
irodalmi analitikus katalógus adatait, a mű kritikai visszhangját már nem közli). Vagyis ha
egyéni véleményt, esztétikai értékelést, eredeti elemzést keresünk benne, akkor hiányérzetünk
támad, de ha annak tekintjük a könyvet, ami, akkor igen praktikus segédeszközt, tájékozódási
forrást, katalógusszekrényeket pótló adattárat találhatunk benne. Mire jó tehát a könyv? Valaki meghallja valahol egy író nevét, lát egy 1945 utáni könyvcímlapot, és meg akarja tudni,
él-e a szerző vagy meghalt, fiatal-e vagy idős, írt-e más könyvet vagy nem, de nem találja a
szerzőt sem a Magyar Irodalmi Lexikonban, sem a legújabb Ki kicsodá ?-ban, akkor nyúljon
bizalommal Pomogáts Béla könyve után, ott bizonyára rálel a szükséges adatokra.
Ha egy könyv legfőbb haszna a közölt tényekben és adatokban van, akkor a pontosság itt
a legfőbb követelmény. Természetesen nem ellenőriztük a kötet minden adatát. A szúrópróbaszerű vizsgálódás azt mutatja, hogy a könyv adatai általában megbízhatóak, de nem hibátlanok. Például Nagy László első versei a Valóság-ban nem 1945-ben, hanem 1947-ben jelentek
meg. Vagy: semmi sem indokolja, hogy a vidéki könyvkiadás adatait több esetben nem veszi
figyelembe a szerző. Vagy: a felszabadulás után a Sorsunk nem 1946-ban, hanem már 1945ben újraindult. Vagy: a 45 utáni, vidéken szerkesztett irodalmi folyóiratok közül hiányzik a
hódmezővásárhelyi Puszták Népe (1946—1948). Ez utóbbi két szeplő — egy pontatlanság és
egy hiány — egyetlen lapon fordul elő. A könyvre jellemző hibaszázalék, reméljük, nem ez.
Ha valamely könyv legfőbb erénye adatainak bőségében van, akkor itt a hibás vagy hiányzó
adat kétszeresen bosszantó.
Pomogáts Béla könyvének haszna praktikus és nem „olvasmányos", nem irodalmi.
Szemléletet, értékítéletet nem ad és nem formál. A könyvet egyvégtében olvasni nem lehet, de
arra igen alkalmas, hogy a névmutatót föllapozva, mintegy a könyvben hátulról előre haladva, tájékoztasson a keresett író műveinek ciméről és néhány életrajzi adatáról. Vagyis a könyv
hasznos tájékoztató adattár. Annak sem hibátlan és hiánytalan, de általában megfelelő, teljességre törekvő, megbízható, jó. Vagyis fölkelti a hiányérzetet és érdeklődést az esszéjellegű,
egyéni véleményt, önálló ítéletet tartalmazó, gondolatgazdag irodalomtörténeti művek iránt.
(Gondolat.)
TÜSKÉS TIBOR

r

Uj irodalomtörténeti szintézis
Folytonosság és újrakezdés az irodalomtörténetírás: a korábban elért eredmények summázata mellett ott kell lenniük az újaknak is. Nem kétséges, 1982-ben nem lehet úgy irodalomtörténetet írni, mint 1962-ben vagy 1952-ben. Az irodalomtudománynak így örök, nagy
problémája a klasszikus hagyomány sorsa, megőrzése, értékelése, az, hogy az addigi kutatások részleteredményei lehetőleg minél teljesebben rendeződjenek el a szintézis egységében.
Másfél évtized telt el a hatkötetes akadémiai irodalomtörténet (közismert nevén „spenót")
megjelenése óta, s ez a periódus — minőségben és mennyiségben egyaránt — föllendülést hozott e diszciplínában. Szükségessé vált tehát az új eredmények integrálása. Másrészt megnőtt
88

az igény egy tömörebb, könnyebben használható összefoglalás iránt. A Kossuth Kiadó vállalkozása, A magyar irodalom története most a megjelenésekor rendkívül népszerű Kis magyar
irodalomtörténet (Klaniczay Tibor, Szauder József, Szabolcsi Miklós munkája) szerepét veheti
át. A nagyközönségnek szól a legújabb magyar irodalomtörténeti szintézis, de úgy, hogy tudományos összegzés is egyben, s filológiai hitele van. A könyv öt szerző együttes munkájának
eredménye. A kezdetektől a XVIII. század végéig Nemeskürty István írta meg régi magyar irodalmunk történetét, a felvilágosodást és a reformkort Orosz László dolgozta föl. Németh G.
Béla a múlt század második felének irodalmát tekintette át, Tamás Attila pedig a XX. századét. A mai külföldi magyar irodalomról szóló fejezetet Görömbei András írta. A kötetet az a
Klaniczay Tibor szerkesztette, kinek már a kézikönyv megalkotásakor is óriási szerepe volt, s
nem egy tanulmányában (például a magyar irodalom periodizációjáról szóló írásában) meghatározta a korszerű irodalomtörténetírás feladatait. A múlt nagy korszakai című könyvében írja
Klaniczay: „Hive vagyok az egyes jelenségek, a részletek vizsgálatának, de ezek igazi értelmét
a nagy egység, a szintézis víziója adja meg számomra." A tudós tapasztalatának köszönhető,
hogy a szerkesztő úgy tudta — munkatársai segítségével — összefogni a hatalmas anyagot,
hogy végül is megbízható képet kapunk irodalmunk megnyugtatóan lezárható korszakairól.
Az újabb magyar irodalom tárgyalása már kevésbé szerencsés. De erről majd később.
A kötet a nagy korstílusok szerint kívánja periodizálni irodalmunkat. A középkornál, a
reneszánsznál és a barokknál ez még sikerül is, de már a XIX. századforduló évtizedeihez érkezve azt állapítja meg Orosz László, hogy a felvilágosodás és klasszicizmus idején legalább
négy irányzat torlódott egymásra: a klasszicizmus (ezen belül is a franciás, a németes és az antikizáló), a szentimentalizmus, a kései barokk és rokokó, s megfigyelhetők a romantika felé
mutató jelek is. Újszerű, hogy a XIX. századi népiességet önálló stíluskorszakként kezelik, kiemelve persze a népiség kapcsolódását a romantikához és a realizmushoz. S később még inkább a különböző stílusok egymásmellettisége jellemző: a Nyugat-korszakban a szimbolizmus
és az impresszionizmus, a naturalizmus és a szecesszió, a két háború között az önmagát megújító realizmus és az avantgarde különféle irányzatai.
A szerzők minden esetben fölvázolják a korszak történelmi-művelődéstörténeti hátterét.
Erénye a könyvnek, hogy nem szorul perifériára az irodalmi élet története, a művelődéstörténet, a társadalom története. Nem ritkán közismert tényeket és adatokat közölnek itt — nem
ok nélkül, hiszen a mű eredetileg külföldi olvasóknak készült. Ismertetik az irodalmi irányzatokat, áramlatokat, mozgalmakat, köröket, iskolákat, s az irodalmi műfajokat. Az irodalomról való gondolkodás, a kritika, az irodalomtörténet sem marad ki a korszakjellemzésekből.
A folyamatot, a fejlődést kívánják érzékeltetni, nem egyeduralkodó így az egyéniség. Az írók,
költők, alkotó és szervező egyéniségek közül kiemelt hely azoknak jut, akiknek korszakot
meghatározó volt a jelentőségük. Balassi, Zrínyi, Csokonai, Berzsenyi, Vörösmarty, Petőfi,
Arany, Jókai, Madách, Mikszáth, Ady, Móricz, Babits, Kosztolányi, József Attila, Radnóti,
Németh László, Illyés és Déry életműve kapott külön fejezetet. Nincs ilyen kiemelt helye Kazinczynak, Katona Józsefnek, Kölcseynek, Kemény Zsigmondnak, Krúdynak, Kassáknak,
Szabó Lőrincnek, Weöres Sándornak és Tamásinak. S itt elérkeztünk minden irodalomtörténeti összefoglalás egyik legvitathatóbb pontjához, a terjedelem, az arány kérdéséhez: ki milyen helyet érdemel, s mekkora teret ? A felvilágosodás leorának lírikusairól például megtudjuk, hogy „igazi költő kevés volt" köztük, mégis viszonylag hosszú tájékoztatást kapunk Baróti Szabó Dávidról, Virág Benedekről, Ányos Pálról és Dayka Gáborról. Jóllehet az adott
korszakon belül megvan az arány, de más korszak — a felsoroltaknál jelentősebb — alkotói
mégis rosszabbul járnak olykor. Karinthy Frigyes vagy Tamási Áron életművének bemutatása
így jóval kisebb teret kap, mint például Kármán Józsefé vagy Kisfaludy Sándoré. Ez utóbbinak két oldalt szentel a szerző, annyit, mint — igaz, másik szerző — Krúdy Gyulának. S kirívó
eset: Veres Péter szűk egy oldalt érdemel csupán. Ennek ellenére azt kell mondanunk, hogy általában nem a terjedelmi aránytalanság jellemző. Említettük, hogy a kötet írói elsősorban a
folyamatra figyeltek, a folyamat pedig művekből áll. A magyar irodalom kiugró alkotásairól
87

rövidre fogott elemzéseket olvashatunk, máshol csak a jellemzésre van lehetőség. Végül vannak művek, miket megemlítenek csupán. (Egészen friss könyvekre is találunk hivatkozást,
ezért érthetetlen például Illyés Beatrice apródjainzk említetlenül hagyása.) Nem ritkán a művek recepciójáról, hatásáról és fogadtatásáról is szó van, következésképpen gyakran tapasztalhatjuk a közönségnek mint szociológiai aspektusnak a. jelenlétét.
Van Klaniczayék könyvében is valami leltárszerűség, mégis elsősorban bizonyos esztétikai érték fölötti írókat és műveket vesznek számba. A könyv egészében így nem a katalógusjelleg dominál, hanem az értékek tisztelete. Az új irodalomtörténet sikerének egyik oka föltehetőleg éppen az lesz, hogy a legkiemelkedőbb életművek értékeit is képes — legföljebb tízoldalas — portrékban érzékeltetni. Ezek a kisesszék (például Nemeskürty Balassi-, Orosz László
Berzsenyi-, Németh G. Béla Arany-, vagy Tamás Attila József Attila-arcképe) a könyvnek
maradandó értékei. Nagy dolog, hogy a tömörítés-sűrítés után nem szegényebb az egy-egy
költőről és íróról alkotott kép, hanem ú j meglátásokkal és összefüggésekkel gazdagodik. Sajnos, az is előfordul, hogy egy íróról több részletben olvashatunk, vagyis az egységes életműveket műfajok szerint darabolják szét. (Ilyen például Kölcsey lírájának és tanulmányainak két
különböző fejezetben való tárgyalása.)
Az újabb magyar irodalom összképe annak ellenére is színes és izgalmas, hogy a könyv
nem fog részletes vizsgálatába, vázlatos áttekintést ad erről az élő, folyton változó folyamatról. Nem is adhatja a teljességet, hiszen még a leggyorsabb átfutási idő alatt is módosulhat a
kép: új írók jelentkezhetnek, a régiek publikálnak jelentős művet stb. Nem véletlenül hangsúlyozza Tamás Attila sem a „nyílt életpályák", a „távlathiány" meghatározó voltát. Különböző nemzedékek, irányzatok és stílustörekvések fonódnak egymásba, s „ezek súlyát, történelmi
helyét ma még nehéz felmérni". A történeti rendszerezés helyett így a jelentős írók rövid bemutatására törekszik. Kiket emel ki az új irodalomtörténet? Benjámin, Vas István, Juhász Ferenc, Nagy László, Simon, Váci, Pilinszky, Nemes Nagy Ágnes mellett Lengyel Józsefet, Darvast, Sarkadit, Sántát, Örkényt, Illés Endrét, Mándyt és Mészöly Miklóst találjuk az élvonalban. De Zelk, Csanádi Imre, Csoóri és Kálnoky neve már csak a „Más költőegyéniségek" alcím alatt kerül elő. Csoóriról például annyit tu'd meg az olvasó, hogy közéletisége „nyugtalanabb", mint Garaié, s lírája Nagy Lászlóéval rokon. (Majd jó pár oldallal később szerepel
még a neve egy fölsorolásban, a szociográfusoknál.) Érthetetlen, hogy Kormos Istvánnak még
a nevével sem találkozunk. Pedig a kiemeltek között lenne a helye! De hiába keressük Csorba
Győzőt, Szécsi Margitot, Tornait, Marsallt, Takáts Gyulát, Takács Imrét, Hervay Gizellát, a
fiatalabbak közül például Ágh, Buda, Ratkó maradt ki. Van Utassy, Kiss Benedek és Tandori, de nincs Kiss Anna, Kovács István és Döbrentei. A kimaradtak, illetve említés nélkül hagyottak sorát a prózaírókkal is folytathatjuk. Van Nádas, Esterházy és Lengyel Péter, de
nincs Czakó, Marosi és Spiró. Nem találjuk Tóth Béla nevét, s Mocsár Gábor is csak a szociográfusoknál említtetik. Igaz, Féja Géza munkásságából is csak annyit villant föl a könyv,
hogy része volt a szociográfia hatvanas évekbeli föllendülésében. A két háború közötti fejezetben a Viharsarok, az 1945 utániban a kései esszéírói virágzás marad emlitetlenül. Hogy Csurka kitűnő prózaíró is, nem derül ki, csak a drámánál szerepel. Páskándit is színpadi szerzőként tartja számon a könyv, a költőről és prózaíróról hallgat.
A határokon kívüli magyar irodalomról Görömbei András ad rövid tájékoztatást. De ebben a fejezetben csak azokról van szó, akiknek pályája a második világháború után kezdődött. Hol maradtak a „nagy öregek", akik mégis csak megalapozói voltak a szomszédos országokbeli magyar kisebbségi irodalmaknak ? „A szocialista eszmék és a modern törekvések
térhódítása" (a két háború között) című részben van ugyan egy nerp egészen egyoldalas összefoglalás („Magyar irodalom a környező országokban"). Egy-egy mondat jelzi itt Kós Károly,
Fábry Zoltán és Szenteleky Kornél irodalomszervezői munkáját. Még Fábry a legszerencsésebb, mert Tamás Attila is, Görömbei is ír róla később néhány sorban. Szilágyi András, Nagy
István és Asztalos István említődik még Kuncz Aladár, Dsida Jenő meg Sinkó Ervin mellett.
De a romániai magyarok közül olyan neveket nem találunk, mint Gaál Gábor, Balogh Edgár,

Méliusz József, Horváth István, Szemlér Ferenc. A legújabb magyar irodalomtörténet így —
minden bizonnyal nem szándékosan, hanem valamilyen szerkesztői-szerzői koordináció elmaradása folytán — bizony meglehetősen igazságtalan azokkal, akik a két háború között a magyar nemzetiségi irodalmakban indultak. A határokon kívüli magyar irodalmak utóbbi két évtizedbeli eredményeiről viszont tömör és a figyelmet a legfontosabb alkotókra irányító áttekintést kapunk. Eljátszhatunk a gondolattal: mi van akkor, ha Hervay Gizella vagy Páskándi
Géza nem települ át Magyarországra? Akkor Hervay biztosan nem marad említetlenül, s Páskándi is ott van — Sütőhöz, Kányádihoz és másokhoz hasonlóan — az őt megillető helyen. A
kárpátaljai magyar irodalom egy ilyen szintézisben is csak súlyához mérten lehet jelen: Kovács
Vilmost emliti Görömbei. Nem lett volna a kötet kárára, ha a nyugati magyar irodalomról legalább egy jelzésszerű összefoglalót közöl.
A szerzők — bár magyar irodalomtörténetet írnak — szabadon mozgatják távcsövüket a
világirodalom boltozatán. Nyilván a külföldi olvasót is segítik a világirodalmi párhuzamok.
Bornemisza Ördögi kísértetekjének némely részlete Montaigne esszéit juttatja Nemeskürty
eszébe, Pázmány pedig Bossuet és Fénelon párja. Csokonait Orosz László Burnshöz kapcsolja, Vörösmartyt Byronnal, Hugóval állítja egy sorba. Németh G. Béla az Arany-epigonokat
Longfellow „vidékies rokonainak" titulálja. Tamás Attila meg Babits Mihályt mutatja be
T. S. Eliot nevének említésével. Természetesen a közismert Proust—Krúdy párhuzam sem
maradhat el. (Bár az eltérést, Krúdy prózájának „enyhén régies-romantikus színezetét" is jelzik.) Ám az ú j irodalomtörténeti szintézis nem akarja azt a látszatot kelteni, hogy a magyar
irodalomban nyugaton kel fel a nap. Bőven találunk kelet-európai párhuzamokat, s ezekből a
magyar olvasó is okulhat, nemcsak a külföldi. Mert bizony keveseknek jutna eszébe, hogy a
cseh Josef Dobrovsky, a lengyel Ignacy Kraszicki, a szerb Dositej Obradovic, a román
Gheorghe Lazar és a szlovák Anton Bernolák ugyanúgy az irodalom nemzeti, társadalmi feladatának tudatosításán fáradozott, mint a magyar felvilágosodás „ideológus írói". Hogy a
nemzeti tudat történelmi példákkal való erősítése nemcsak a mi reformkori irodalmunkra jellemző, hanem például a cseh Frantisek Palackyra is. Az eddigi története során mindig is erősen közéleti jellegű, szenvedélyes elkötelezettségű irodalmunk így is nagyobb világirodalmi
összefüggésekbe illeszkedik.
Az irodalomtörténetírás műfaja pontos, határozott fogalmazást kíván, a „talán"-nak, a
„vagy"-nak ilyen szintézisben nemigen van helye. Legföljebb utalást találunk arra, hogy bizonyos irodalmi jelenségek megítélésében, némely alkotó vagy mű értékelésében, illetve értelmezésében viták voltak vagy vannak. (Például Orosz László jelzi, hogy változatlanul vitatott kérdés a Bánk bán tragikumának mibenléte.) Egészében egységes szemléletű, de a szerzők szerint
az egyéni felfogásnak is hangot adó mű A magyar irodalom története. Klaniczay jó érzékkel
állította össze a szerzőgárdát, minden ítéletükben ott van a nagyobb ismeretkör közelsége, az
adott korszak önálló kutatásának könyvek, tanulmányok hosszú sorában megvalósult fedezete. A szerzők jó stiliszták, mértéktartók, nem tudományoskodók. Az új irodalomtörténet
szemlélete, módszere korszerű, megbízható értékítéleteket ad irodalmunk évszázadairól.
Hosszabban időztünk ugyan az újabb magyar irodalmat tárgyaló részeknél, itt volt olvasás
közben a legtöbb kérdőjelünk. Igaz, e fejezetek megírása a legnehezebb irodalomtörténészi
feladatok egyikét jelentette. A könyv vitathatatlan hasznosságát csak növeli az a szelektív bibliográfia, melyet a magyar irodalom fontosabb segédkönyveiből, az irodalmunk történetéről,
az egyes írókról szóló művekből Tódor Ildikó állított össze. (Kossuth.)
OLASZ SÁNDOR

89

Moldova György: Égi szekér
Az 1982-es ünnepi könyvhét egyik slágere volt Moldova György kötete, az Égi szekér. Riportkötet. A mezőgazdasági repülőkről szól. Növényvédő szerek és műtrágyák tíz- és tízezer
tonnáinak szétszóróiról. Hajnalok hajnalán kelőkről, ideiglenes szállásokon nyugovóra térőkről, a családtól gyakran távol levőkről, minden felszállásnál egy kicsit az élettől búcsúzókról. S nekik tavasztól késő őszig naponta sok felszállás jut.
Moldova riportjai, riportkötetei. Számomra a Hajósok éneke című kötettel kezdődött,
több mint egy évtizede. Voltak persze előzményei. Nemcsak novellák, filmek, drámák, regények, szatírák, hanem riportok is. Két riportkötete előzte meg a Hajósok énekét, a Rongy és
arany, meg a Tetovált kereszt. A Hajósok éneke, lévén válogatott kötet, tartalmazta e kettő
riportjainak javát, s kiegészült négy újabbal. így bemutatta Moldova riportíró tevékenységét,
aijnak jellemzőit 1956 és 1970 között. S ezek a jellemzők érvényesek azóta is. Olyan újabb kötetek erősítették meg érvényességüket, mint például a Tisztelet Komlónak!, Az Őrség panasza, az Akit a mozdony füstje megcsapott..., A szent tehén; s most az Égi szekér.
Mit mutatnak ezek a jellemzők? Azt, hogy miből lesz a riport. Pontosabban mitől lesz
egy írás, egy leírás riport. „Csak" arról van szó, hogy valaki hónapokon, éveken át vállal egy
életformát. Nem látogatóba megy, hanem úgy és ott él, ahogy és ahol azok, akikről írni akar.
Pontosan megjelenik megbeszélt helyeken, hajnalban, délben, éjszaka; amikor kell. Napokat
tölt munkásszállón, irodákba berakott vaságyon, mozdonyon, levegőben, gőzben, fültépő
zajban, vízen — ahol riportalanyai. Megismerkedik szabályokkal, technikával, szakkifejezésekkel, ha azt akarja, hogy beszélgetőpartnerei komolyan vegyék. Nem sajnáltatni akarom a
riporterírót. Ez mind szükséges. De nem elég. Ez csak az alap. Az anyaggyűjtés. A témától
még nem lesz jó vagy rossz a riport, mint írásmű. Az író teszi ilyenné vagy olyanná, a rendelkezésére álló anyag megfelelő válogatásával,.a jellemző részletek kiemelésével, a szerkesztéssel, a stílussal — ha van neki —; s azzal, hogy milyen esztétikai mércét szab magának,
mennyire igényesen ír.
Moldova stílusa úgynevezett mesélő stílus, közvetlenül a „hallgatósághoz" szóló, s ez eleve biztosít egyfajta sikert. Köteteinek, riportjainak szerkesztésmódja pedig — saját leírásainak váltogatása párbeszédes részekkel, félbehagyások, témaátváltások, majd -folytatások —
alkalmas arra, hogy a jó indítással felkeltett érdeklődésünk mindvégig megmaradjon. Az
egyes írásokban, egységes kötetek esetében a fejezetekben, az elmondott vagy másokkal elmondatott történetekben térben és időben zajló történés van, emberek beszélnek és cselekszenek, választ kapunk a kivel, mikor, hol és mi történt kérdéssorozatra. Ettől valódi, jó
riportok.
Ez van az Égi szekérben is. Megfigyelhetjük benne Moldova két fő riporttípusát. Az egyiket sorsriport névvel jelölöm. Nehéz sorsú, hányatott életű, illetve minden körülmények között helyt álló, kitartó embereket ismerhetünk meg az ilyen írásokban, illetve fejezetekben.
A másik a munkariport, amelyik valamely tevékenységnek vagy munkaszakasznak a részletes,
pontos, mondhatnám szakszerű leírása, de ekkor is az emberre összpontosítva, tehát olvasmányosan, érdekesen. Moldova egy-két oldalon elmond sorsokat, megismertet életekkel. Ez a sűrítés, az eseménybeli gazdagság csak növeli riportjainak értékét.
Remekül tudja beszéltetni a kiválasztott embereket. Legtöbb riportjának felépítésére jellemző — kisebb riportok sorozata a kötet egésze, csak éppen témaazonos riportoké —, hogy
néhány mondattal felrajzolja a pontosan megfigyelt környezetet, időnként röviden közbeszúrja saját véleményét, de főleg riportalanyait beszélteti. Kérdéseivel valósággal rákényszeríti a
megszólaltatott embereket arra, hogy saját szavaikkal mondják el mindazt, amit az író közölni akar olvasóival.
A kérdezni tudás. A megfelelő témaválasztással együtt alfája és ómegája a riportírásnak.
Nagyrészt ettől függ, sikerül-e „megemelni" a témát? Lesz-e belőle riport, irodalom? Tudja
90

és érzi ezt Moldova is. Itt, az Égi szekérben, negyedszázados riporteri-írói tevékenység után is
szükségesnek tartja megfogalmazni, amikor először látogat a Repülőgépes Szolgálathoz:
„Ebben az első órában még nem tudok célszerű dolgokat kérdezni, egy jó kérdéshez több ismeret szükséges, mint egy közepes válaszhoz• • • "
Moldova végül is tud kérdezni, mert igyekszik nagyon sok ismeretet begyűjteni. Tud kérdezni, s mások számára is élvezhetően, átélhetően meg tudja írni, amit lát és hall. S ez a kevesek adománya, mert megírni valamit más, mint leírni. Kapunk tőle egy kis mezőgazdasági repüléstörténetet; hogyan lehet megteremteni valamit a semmiből. Kapunk érzékletes képet a
valódi hőskorszakról, amelyet szervezetlenség, ócska géppark és komoly életveszély jellemzett. Szolgál „kuriózumokkal" is, amennyiben ez a pontosabb bemutatáshoz szükséges, egyedi
életformákról, eseményekről, pénzről, nőkről. De leginkább portrékat ad; tiszta, igaz, árnyalt, plasztikus emberi portrékat.
Van egy tévedés is ebben a könyvben. Éppen azért szólok róla, mert csak egy, s így kirí az
egészből. Amikor Moldova a tokaji tanácselnökről, az egykor kiváló szőlész-borászról ír.
Nem az a tévedés, hogy említi, hanem a nála és a tokaji szőlőművelésnél való hosszas elidőzés.
Megakasztja ugyanis a könyv lendületét. Ennél a résznél döccen a szerkezet, megzavarodik a
ritmus. Roppant érdekes,-amit erről az emberről ír, közhellyel szólva mondhatom nyugodtan:
kész regény. De ez egy másik könyv.
Ettől függetlenül az Égi szekér Moldova György egyik legjobb riportkönyve. Hogy csak
az utóbbiakról szóljak, az Akit a mozdony füstje megcsapott... vagy A szent tehén cimű
könyvében több vitatott vagy vitatható rész is van. (Tessék elolvasni az egykorú kritikákat,
még inkább újraolvasni ezt a két könyvet!) Pedig azok is jó riportkönyvek. De az Égi szekér
még egy lépcsőfokkal fölöttük áll. Moldova, a riporter elemében van. (Magvető.)
MÁTYÁS ISTVÁN

SZENTI ERNŐ GRAFIKÁJA
91

KÉPZŐMŰVÉSZET

A létezés stációi
KOTSIS NAGY MARGIT
SZOBRÁSZATÁRÓL

i

Évtizedeinkben egyre jobban elszaporodnak a „hontalan" műalkotások. Adva van a kép
vagy a szobor, amely jóformán semmit sem árul el születése földrajzi, szociológiai, történelmi
körülményeiről. Nincsenek konkrétabb, érzékletesebb gyökerei. Ak - Párizsban, Chicagóban
készülhetett, akár Debrecenben. Az esztéták egy része természetesen már nem akad fenn az efféle jelenségeken, sőt félig-meddig törvényszerűségre gyanakszik. Azt mondják: minél kozmikusabbá, egyetemesebbé válik a földrészek közötti szellemi, művészeti csereforgalom, a nemzeti kultúrák annál inkább elvesztik egyéni karakterüket. Több lesz a hasonlóság, az összekötő
szál, mint az elkülönítő, autonomitást jelző tartalmi és formai vonás.
Kotsis Nagy Margit munkásságára nemigen érvényes e kortársi tendencia. Úgy alakítja
plasztikai világát, hogy minduntalan hírt ad személyes kötődéseiről, egyben erkölcsi, nemzeti
hovatartozásáról. Többször megmintázza szülőföldjének szellemi, formai élményeit, amelybe
az archaikus, méltóságos székelyföldi emberek éppúgy beletartoznak, mint a Kőmíves ballada
eszmeköre. Mindez azonban csupán az érem egyik oldala. A szemközti térfélen viszont azt látjuk : az alkotó korántsem akarja megkerülni korszakunk elevenen ható, aktuális emberi gondjait. így aztán a méltóságos, áhítatos erdélyi figurasorok mellé jobbára magányos vagy kapcsolatokat kereső emberalakok kerülnek, akik majdhogynem reménytelen küzdelmet folytatnak sorsukkal, jellemükkel, küldetésükkel és környezetükkel. Nem nehéz ráismernünk e tipologizált külsejű, kötelékekben vergődő lények magatartásában napjaink elidegenülő, szorongásos életmintáira: az emberi szabadság gyötrelmes dilemmáira.
Aki megnézi az alkotó első önálló magyarországi bemutatóját a szegedi Horváth Mihály
92

utcai Képtárban, az bizonyára észreveszi ezeket a sajátságos tematikai, tartalmi vonulatokat.
Ám ezzel együtt azt is tapasztalhatja: szó sincs itt valamiféle mereven elkülönülő művészi útvonalról. Viszontlátjuk itt az analitikus, réteges agyagkezelést, a festékanyagok ritmikus, lakonikus felhasználását, nem beszélve a figurák karakterizáló, általánosító megformálásáról.
Más kérdés, hogy alkalmanként a kollektív eszmeiségű, archaikusabb fogalmazású plasztikák
valósággal ellenpontozzák az individuálisabb töltetű, dinamikusabb hatású szobrászi megoldásokat. Máshol meg a kétféle élménykör szorosabban összefonódik. Ilyenkor a történelmi és
aktuális tartalmak mintegy átjárják, értelmezik egymást, ahogy ezt például a falakba burkolt

balladai asszony motívuma dokumentálja. Mozgásban, alakulóban van tehát Kotsis Nagy
művészete. Igaz, a tematikai, gondolati csomópontok már meglehetősen határozott körvonalakat mutatnak, az alakító eszközök területén azonban a bizonyosságok és a lehetőségek viaskodását érzékeljük.
Egy fiatalabb művésznél az ilyen küzdelem már-már természetes. Előbb-utóbb ki kell szakadni a nagyhatású mester bűvköréből, majd rátalálni az egyénibb hangra. Csakhogy Kotsis
Nagy Margit esetében bonyolultabb a helyzet. Mert a késve induló művészek közé tartozik.
.Ráadásul nem áll mögötte meghatározó érvényű szakmai atyamester. Jóllehet a kolozsvári főiskolán egyebek között mintázást is tanult, végzettségét tekintve mégis iparművész. Nem csoda
így, ha az alkotó a mindent bepótlók és a mindenről tudni akarók igyekezetével munkálkodik.
93
József Attila Tudomáivycc.'
Magyar Irodalomt Jrté.icti Tanszékek
Könyvtára
\
Szeged, Egyetem u.-A—öyf
6722

S nem is eredménytelenül. Hisz a formai, kifejezésbeli mozgékonyság ellenére az is szembeötlő,
hogy a különféle plasztikai megoldások hálózatában végül is egy szervesebb kötődésű, személyesebb arcélű szobrászat érlelődik.
Érdekes és tanulságos nyomon követni ezt a folyamatot. Már csak azért is, mert az utóbbi
évtizedekben meglehetősen szkeptikus nézetek alakultak ki a hagyományosabb, realista szellemű művészet megújulási, felfrissülési lehetőségeiről. De időközben feltűnt Kő Pál vagy Lóránt Zsuzsa szobrászata, s ezzel egyszeriben kiderült: fölösleges volt a bizalmatlanság. Nos,
lényegében Kotsis Nagy Margit munkássága is ehhez a tendenciához kapcsolódik. Kétségtelen
ugyanis: többé-kevésbé ő is tiszteletben tartja a valóság arányrendjét, gyakorta visszatér a
szimmetrikus, harmonikus elrendezésekhez, egyszersmind domináns szerepet biztosít az emberi figuráknak. Eközben azonban rendszeresen feszegeti, gazdagítja a klasszikusabb jellegű
kifejezés módszertanát. Nem elégszik meg önmagában a töredezettebb hatású, réteges szoborépítéssel : a kollázstechnikát is autentikusan használja. Ha a téma úgy kívánja, akkor a személyes emlékű népi szőttesek és kézimunkák nyomait viselik a felületek, más esetekben viszont
mindössze csak egy prózai szövetdarabét. A Sziszüphosz sorozat vonagló, vergődő alakjai
ugyanakkor egyre-másra felrúgják a mértékesebb harmónia elvét, s helyette a szabadabb felfogású plasztikai ritmusnak engedelmeskednek.

Bizonyára ennyiből is kitűnik: Kotsis Nagy realista alapozású szobrászata több helyen
érintkezik a modern művészetek törekvéseivel. Nála is a romantikusabb, drámaibb hangulatok hiteles tolmácsolása, az expresszív fogalmazás a perdöntő, ami szorosabban összeláncolódik egy gondolatiságra apelláló, jelképteremtő magatartással. Különös, hogy míg a pályatár-,
sak jó része többnyire a szenvtelenebb vagy a groteszkebb kifejezés alternatíváit vizsgálja, addig erre a művészetre sokkal inkább a komolysággal párosuló belső szenvedély a jellemző.
94

Elég csak megfigyelnünk a Menet című kompozíciót: az alkotó egyik legjellegzetesebb, legjelentősebb piűvét. A történelmet idéző boltív alatt zárt formátumú, áhítatos-méltóságos
asszonycsoport halad. Nyilván ezek a motívumok is a székelyföldi élményeket idézik, mégsem
beszélhetünk itt valamiféle plasztikai zsánerjelenetről. Tudniillik a figurák archaikus, egyiptomias megformálása, egyáltalán a plasztikai elemek feszes, súlypontozott elrendezése általánosabb jelentést kölcsönöz a műalkotásnak. Nevezhetjük ezt hitnek, állandóságnak vagy a törvények tiszteletének — igazában ebben az eszmekörben mozog a szobor üzenete.
A létszerűség megidézése egyébként minduntalan visszatér Kotsis Nagy Margit művészetébe. Szinte az emberi létezés történelmi stációit elemzi. Egyfelől a hitre, a méltóságra: az emberi teljességre hivatkozik; másrészt pedig a kiszolgáltatottság, a szorongás, a tehetetlenség és
a szenvedés árnyait firtatja. Emlékezetes plasztikát készít egyebek közt Veres Péter emlékére.
Ez a fegyelmezetten sírdogáló asszony tulajdonképpen majdnem olyan, mint a többi balladás,
fohászos hangvételű figura. És mégis. Az archoz simuló kézfejek ezúttal rendhagyó módon
kifelé fordulnak: ezzel újszerű tartalommal telítődik meg a gyász képzetköre. Ám akkor is
állapot- és létjelentéseket mintáz az alkotó, amikor napjaink lehangoló, morális és lélektani
szimptómáit láttatja. Mind a Túlterhelt napok, mind a Sziszüphosz sorozat darabjai a leplekbe
burkolódzó, kötelékekbe szorított élethelyzeteket példázzák, egyben a kitörés, a szabadulás
heroikus és már-már reménytelen küzdelméről is tudósítanak. Lehet: a nyugtalanul csavarodó, dinamikus térmozgású drapériaformák, a szabálytalanul felvillanó kéz- vagy lábmotívumok látszólag a pillanatnyi cselekvés érzetét keltik, a részletekből összeálló tartalmi és hangulati egész azonban mindenképpen az időtlenség érzetét sugallja. S még inkább így van ez az Állapot szalaggal átkötözött, kopasz alakjainál, akiknek voltaképpen már a mozgási szabadság
sem adatott meg.
Nem nehéz felfedeznünk e „szobrászi látleletek" hátterében a tartalmi, gondolati indíttatást. Ahogy tapasztalhattuk: egy-egy mondai, irodalmi téma többször is hatalmába keríti a
művészt. Mindebből viszont csak az eszme, az aktualizálható gondolati feszültség érdekli:
nem akar mesélő, „irodalmias" műveket csinálni. Éppen ellenkezőleg. Főként a plasztikai tömörítés, az intenzívebb drámai hatáskeltés foglalkoztatja. Ennek köszönhető, hogy az egészalakos figurák mellett egyre-másra megjelennek a csonkított formák, a torzós megoldások,
mint ahogy a kötetlenebb, anyagszerűbb mintázást, az artisztikusabb felületkezelést is ugyanez
a törekvés motiválja. Az eddigieknél is elementárisabb küzdelmet érzékeltet például az Áttörés című kompozíció, amelynél a személyiséget gúzsba kötő lepleket, kötelékeket egy vaskos,
jelképes falrészlet helyettesíti. Vagyis ezen kell áttörni. Logikus, hogy ilyen szituációban még
inkább indokolt a szabadabb, gesztusszerűbb anyagkezelés. És az sem véletlen, hogy a gyötrelmesebb, fájdalmasabb témájú darabokat éppen a Megtisztulás torzója követi: egyszóval
egy sajátos felfogású Corpus adaptáció.
Kotsis Nagy munkásságában tehát többszörösen is tetten érhető a művészi építkezés szervesebb logikája. Akárcsak a divatos témák iránti fogékonyság. Persze az a fontos: az alkotó
többé-kevésbé átformálja, magához szelídíti a különféle szellemi tartalmakat. Mi sem bizonyítja ezt hitelesebben, mint a karakterizáló, állandósuló művészi vonások fokozatos gyarapodása. E tekintetben mindenesetre különös jelentősége van a konzekvens agyag és samotthasználatnak. Itt azonban nemcsak a folyamatosság a lényeges, hanem az anyag virtuális átváltozása is. Hiszen a réteges, nagyvonalú alakításmód, a színek autentikusabb felhasználása
azt eredményezi, hogy elég gyakran monumentális, drámai és mitikus arculatot nyernek ezek
a kisplasztikák. Pedig az agyagszobrászatot mindenekelőtt a bensőségesség, az intimitás jellemzi: kivéve az ősi kultúrákat. Ámde a konkrétabb alakzatoknál is viszontlátjuk a művészi
tipizálás változatait. Egyebek mellett eleven formai, jelentésbeli párbeszéd folyik a zárt öltözetű és a nyitottabb megjelenésű figurák között, ahol is a kiszolgáltatottságot, ősiségét is jelölő
kopasz fej forma hovatovább attributum értékűvé válik.
Kotsis Nagy Margit szobrászatának forrásainál aligha lehet figyelmen kívül hagyni az etruszk és egyiptomi művészetet. Alkalmanként ő is markáns, időtlen alakokat mintáz, monu95

/

mentális térmegoldásokra törekszik, mindemellett festi, színezi műveit. Ugyanakkor a kortársi
Jeanclos a másik nagyhatású inspirátor, aki talán mindenekelőtt plasztikai zaklatottságával és
gondolati talányosságával hatott az alkotóra. Ezek a hatások szerencsére nem bénították meg
túlságosan a művészt. Meglehet: egy-egy virtuózabb, zaklatottabb formatestű munkán belül
még zavarja egymást a klasszikusabb jellegű drapéria és a vaskosabb, tömbszerű kézmotivum,
de hát nem is olyan egyszerű mindig összehangolni az eltérő felfogásokat. Ennek ellenére az
alkotó újabb sorozatai csak tovább bonyolítják a helyzetet. Többek között megjelenik a késő
gótika és a manierizmus szellemisége. Ezt azonban úgy is felfoghatjuk: igazában szűkül a kör.
Most például az archaikus, klasszikus kultúra és a modern művészet határmezsgyéjén vagyunk. Kotsis Nagy Margitnak pedig valószínűleg nemcsak tehetsége: megbízható művészi
iránytűje is van.
SZUROM1 PÁL

Kotsis Nagy Margit kiállítása 1983. április 15-től május 22-ig látható Szegeden, a Horváth Mihály
utcai Képtárban.

SZENTI E R N Ő GRAFIKÁJA

96

