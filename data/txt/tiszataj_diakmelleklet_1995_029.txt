I. J H

1Á

t4 Foiyóiratok
gl
Szeged •>'/
A V

Rlföldy Jenő

r

?

4 /
/

•È

#
¡1*

fiemes nagy Agnes költészete

»
Mafet
Bf».

I i

ifr.
st
*

_
" s®
VH
• I K : ;
f

'.I

•« a

t' : \
Ai.'.•vîâ-?.'
1

H tiszatáj diák-melléklete
"•m-

29.
1995. november
afes

I

m

ég nem volt szó, még korántsem volt annyi szó környezetünk romlásáról, a természet veszélyeztetettségéről, mint napjainkban. Még nem töltött el minket növekvő
szorongással a „zöld bolygó" jövője. Még nem volt tele az írott sajtó és a rádióhullámokat továbbító éter egy - ki tudja, mennyire közeli vagy távoli - ökokatasztrófa
fenyegetésével. Még nem beszéltünk olyan féltéssel a régiek által „ős-elemek"-nek mondott földről, vízről, levegőről, mint ma. (A negyedikről, a tűzről sokat hallottunk.
Erre, mely nemcsak a Nap, hanem a háborúk jelképe is, visszatérünk.) Még alig volt
szó mindezekről, amikor Nemes Nagy Ágnes arról adott példát költői műveiben, hogy
nemcsak egymásnak, nemcsak közeli hozzátartozóinknak, nemcsak a szomszéd népeknek és a föld túlsó felén élő ismeretleneknek tartozunk felelősséggel, nem csupán egyegy körülrajongott műtárgy kötelez minket, hanem az egész élő és élettelen természet,
mellyel emberi létünk függő viszonyban van.
Nemes Nagy Ágnes költészetének centrumában a lét, a létezés áll. Ez a parttalanul tág fogalom - amellyel a filozófiában külön tudományág, az ontológia foglalkozik -, egy rendkívül szilárd gerendázatú és nagy teherbírású költői magasépítmény talaja.
A létezés a halandónak pusztán adottság, mely szemlélődésének rendszerint nem
tárgya, legfeljebb feltétele; föl sem tűnik számára. A kivételes tehetségű költőnek
azonban a lét nem csupán adottság, feltétel és lehetőség, mellyel élni lehet, hanem cél és
feladat, melyet el kell érni, s amelyet teljesíteni kell. Nem állapot, hanem cselekvés,
szüntelen tevékenység. Probléma, melyet meg kell oldani. Emberi belátás, akarat és alkotóerő tárgya, „bölcs szándék, törekvés" dolga, ihlető valóság, mely közönséges voltából igazsággá, eszmévé finomul a műalkotásban. így lesz több mint adottság - , és így
lesz több mint probléma. Csupán addig probléma, míg a költő munkahipotézisként tételezi. A műben - s az általa hirdetett létformában vagy „létezéstechnikában" - tudatosított élmény, mondhatni, a tudat élménye lesz a lét. Egy régi filozófussal mondva,
a műalkotásban a létezés immár nem probléma, hanem megoldás. Érték, mely önmagáért való. A lét nem csupán alkalma, lehetősége a különböző értékek születésének, kialakulásának, megalkotásának, bármi fajta realizálásának, hanem önérték.
Úgy gondolom, ennek az ízig-vérig huszadik századi költészetnek bemutatásakor
nem követek el stílustörést, ha ezúttal egy tizenkilencedik századi gondolkodóval próbálom világossá tenni, hogy mit értek a lét önértékén. Arthur Schopenhauer írja Parainezisek és maximák című könyvében: „Minden tűrhető jelenünket, még ha hétköznapias
is, melyet most oly egykedvűen engedünk elhaladni, sőt türelmetlenül siettetünk, meg
kellene becsülnünk, mindig arra gondolván, hogy épp most megy át a múltnak abba
az apoteózisába, melyben aztán az örökkévalóság fényétől körülsugározva, megőrzi az
emlékezetet, hogy majd egyszer, ha kivált rossz óránkban, félrevonva róla a függönyt,
mint benső vágyunknak tárgya jelentkezzék." Létünk tehát rendszerint annyiban tudatosul számunkra, amennyiben emlékezetté válik. Nemes Nagy Ágnes hallatlan nagy
fokú aktivitással és összpontosítással szemlélődő költészete jelenidejűvé teszi a létre vonatkozó tudás kényszerű múltra utaltságát. Lét és bölcselet hagyományos kettészakadását szinkronba hozza, anélkül persze, hogy „filozofáló" líra volna. Tudatlíra annyiban, hogy a tudat szüntelenül érezteti jelenlétét a versben, de többnyire nem önmagára

3

vonatkozik, hanem a létre, és folytonosan együttműködik a dolgok empirikus megfigyelésével. Ez a líra egyformán szenzuális és intellektuális természetű, és kevés költészet van, melyben a megismerésnek ez a két módja olyan egyensúlyban - újra és újra
hatalmas erőfeszítéssel, „hősiesen" kiküzdött harmóniában - egyesülne, mint ez. E mindenkori kettősség megkülönböztető jelleget ad Nemes Nagy Ágnes lírájának.
Kulcsverse, melyet konzekvensen a különböző kiadású versgyűjteményei élére helyezett, így hangzik:
Fák
Tanulni kell. A téli fákat.
Ahogyan talpig zúzmarásak.
Mozdíthatatlan függönyök.
Meg kell tanulni azt a sávot,
hol a kristály már füstölög
és ködbe úszik át a fa,
akár a test emlékezetbe.
És a folyót a fak mögött,
vadkacsa néma szárnyait,
s a vakfehér, kék éjszakát,
amelyben csuklyás tárgyak állnak,
meg kell tanulni itt a fák
kimondhatatlan tetteit.
Egymondatos aforizmává zanzásítva ez körülbelül így fogalmazható meg: meg
kell tanulnunk cselekvően létezni. Egy másik versében ezt így mondja a költő: „És
tenni, tenni, tudod, én szüntelenül cselekszem / történelmet, biológiát cselekszik a testem / és elmélkedni, tudod, nekem a fejem oly furcsa / oly befejezetlen" (De nézni).
Égy harmadik versében: „egy lét-játék léptékeit tanulni" (Múzeumi séta).
Cselekedni a létezést. Tenni, szüntelenül tenni azt, hogy vagyunk. Mi mástól lehetne ezt megtanulni, mint a téli fáktól? Az áttelelő, semmi mást nem cselekvő - se
nem növekvő, se nem virágzó, se nem termő, még csak nem is lélegző, csak a létüket
m e g ő r z ő f á k t ó l . Mozdulatlanul állnak a téli tájban: tetteik titkosak, „kimondhatatlanok". Ez a szó már ars poeticává avatja a költeményt: a létprogram - cselekedni a létet esztétikai, költői programmá alakul. Megtanulni a fák „kimondhatatlan tetteit" annyi,
mint a létet, létezésünket önmagára redukáltan szemlélni, művészi befogadóként viszonyulni hozzá, és a költői mű tudatosító hatása révén felfokozni, amennyire csak lehetséges szavakkal.
A versben ezt egy fizikai fogalom készíti elő, melyet a lélektan is átvett: a szublimáció. Itt ennek fizikai vonatkozására utal a költő: „ahol a kristály füstölög". Az átmeneti halmazállapot, a folyékony állapot „átugrását" a szilárd és a iégnemű között (és
fordítva) - nevezik szublimációnak. A szó a mélylélektanba bonyolódó József Attila
költői szótárából is ismerős: „Nem való ez, nem is álom, / úgy nevezik, szublimálom /

4

ösztönöm..." {Költőnk és kora). Nemes Nagy Ágnes költészete nem az ösztönöket, hanem a tárgyak, tájak, anyagok, növények létét „szublimálja" verssé. Ennek teremtésjellege - noha itt is természetesen „csak" művészi teremtésről van szó - hangsúlyosabb,
mint ahogy azt a lírában megszoktuk.
Hatalmas, ünnepélyes és megszentelt érték ebben a költészetben a gondolkodás:
a tudatban újjászületnek, új létre kelnek a dolgok. Ezért mondhatja kétsorosában:
„Fent, fent a tömbök. Déli fényben állnak. / Az én szivemben boldogok a tárgyak."
(A tárgyaié}. Az, hogy itt nem tudatról, észről, hanem szívről beszél, nem változtat
megállapításunkon; a líra a gondolatot is érzelemként kezeli, s az érzelemnek a szív
a központja. Az ily módon szakralizáit - megszentelt - dolgok nem fetisizálódnak nem valamely vallásos tartalmat kapnak - , de kétségtelenül misztikus kisugárzást kölcsönöz nekik a költő: az esztétikum fényét. A szublimációt olyan minőségi ugrásnak
tekinthetjük ebben az anyagkezelésben, melyben a dolgok ontológiája a dolgok esztéti-'
kájába. csap át. A kimondható anyag- és tárgynevek gondos kiválogatásával a kimondhatatlant hozza érzékelhető közelségbe.
*

A létezésnek, mint költői tárgynak, külön története van Nemes Nagy életművében. Emlékirat értékű interjúiban beszéli el, hogy gyermeksége és kora ifjúsága felhőtlen védettségben telt otthon és a Baár-Madas gimnáziumban, ahol olyan kiváló tanároktól kapta meg műveltségének alapjait, mint Áprily Lajos. Egyetemi éveibe hasított
bele a második világháború brutalitása, mely egycsapásra megszüntette idillinek mondható helyzetét. Mint mondja, „Egyszerre léptem át a védett úrilánylétből a szélsőséges
történelembe." Az, amit ő maga a védettség elvesztésének mond, nem egyszerűen külső
hatásra történt. Morális döntés dolga volt nála az üldözöttek segítése. „Ekkor következett be (...) az iratlemosások, az embermentések korszaka." A front ekkor még - a né• met megszállás idején - messze volt a fővárostól, s a költő ekkor még nem lett volna
személyében veszélyeztetve a háborútól, ha nem vállalja a szolidaritást az üldözöttekkel. „Egy döntő mozzanat volt akkor: antifasizmus vagy nem antifasizmus." A lét ettől
fogva nem filozófiai kérdés a számára, hanem emberek életben maradásáé. Saját életben
maradásának kérdése volt ezután, hogy miképpen kockáztatja önmagát ezekben az akciókban a nyilas terror alatt, hogyan vészeli át a bombázást, ostromot, éhezést s még
sok mindent.
Pályakezdő költő, diákköltő ekkor Nemes Nagy Ágnes, alig több, mint húsz
éves. Költőléte 1945 után alakul ki, a háborút túlélő írótársainak egy részével közösen
szervezett és szerkesztett folyóirat, az Újhold körül. Sok név ismerős ebből a társaságból: Pilinszky János, Rába György, Rákos Sándor, Mándy Iván, Szabó Magda, Lakatos
István - és még sokan mások. Köztük van a költőnő férje, Lengyel Balázs kritikus.
Mindnyájuk meghatározó alapélménye: a háború okozta sérültség, a feldolgozhatatlannak érzett félelem, fájdalom - és a milliók halála fölötti megrendültség. Három évnyi erőgyűjtés, gyors írói kibontakozás után az 1948-tól tért hódító kultúrpolitika már
nem fizikai, hanem költői létében fenyegeti őt és társait. Nemes Nagy így nyilatkozik
erről: „Alapérzésünk, amit a háborúban szereztünk, és amely később se szűnt (csak
arra a bizonyos három évre valamennyire), a veszélyeztetettség volt. Ha pedig valaki
egy életen át veszélyeztetett és másodrendű állampolgár, akkor ennek megvannak
a pszichés következményei."

s

Mindez, úgy gondolom, elegendően érzékelteti, milyen életrajzi okai voltak annak, hogy a lét középponti jelentőséget nyert Nemes Nagy Ágnes költészetében. A lét
az, amit a háború fenyegetett, s nemcsak a költőt fenyegette személyében, hanem milliókat is, és a morálisan érzékeny értelmiségi számára ez a körülmény megsokszorozza
a dolog jelentőségét, s egész gondolkodásmódjára, ítéleteire és ízlésére kihat. H a pedig
költő az illető, mint Nemes Nagy Ágnes, akkor az ő szempontjából ugyancsak kulcsfontosságú stílusra is hat. A stílus, a forma, a személyiség s a világ kapcsolatának realizációja: a világ dolgainak nyelvi-formai lecsapódása.
A második világháború olyan fokú döbbenetet okozott a költőben, amelynek kifejezésére nem voltak elegendőek a költészet hagyományos eszközei. Az érzelmeket
felnagyító romantikus vers módszerei a legkevésbé: a szerelmi meghatódás, az elérzékenyülés valamely veszteség miatt, a múlandóság melancholiája, vagy a költő rosszul sikerült magánéletéből fakadó méltatlankodás kifejezésére - tehát egy sereg jóravaló,
régi-régi költői érzelem kifejezésére - alkalmas szavak alkalmatlanok lettek a világkatasztrófa fölötti megrendülés érzékeltetéséhez. Némi túlzással, a földrészekre kiterjedő járványról nem lehet úgy beszélni, ahogy a gyomorrontásurikról vágy a fogfájásunkról. Márpedig a világháború a maga ötven millió halottjával, temérdek testi és lelki
rokkantjával, a gázkamrákkal és Hirosimával együtt még több is, mint világjárvány.
Hosszú évek, évtizedek kellettek ahhoz, hogy mindezt a lélek feldolgozza. Nemes
Nagy Ágnes ezt a hosszú időre programozott munkát végezte, amikor a kultúrpolitika
hallgatásra ítélte. Az újabb sokkhatást talán azért vészelhette át, mert megmaradtak
eleven kapcsolatai az író- és költőtársakkal, s mert a kiválóan végzett műfordítói
munka tréningben tartotta költői képességeit. A lét, mely a háborúban a rettegés által
vált érzékelhetővé, 1948 után a költői létet vagy nem létet jelentette. Ú j tartalmat kapott tehát: költőként lenni, vagy nem lenni. Ám ekkor már megvoltak Nemes Nagy
, Ágnes költői stílusának alapjai, megvolt az a módszere, mellyel a közvetlen érzelemkifejezés buktatóit elkerülhette, s egy áttételes közlésmódot dolgozott ki magának. így
aztán, ha hosszas elhallgatásokkal, ha olykor reményvesztetten is, tudott építkezni.
Már amennyiben az íróasztal fiókjának írt verseket illetően építkezésről beszélhetünk.
O maga így ír költészettani módszeréről: „Rátaláltam egy szakkifejezésre: az objektív lírára. (...) Jellegzetessége bizonyos ellipszistömeg, a kihagyások tömege. Még
ennél is sokkal fontosabb: az első személynek a kiemelése a vers középpontjából. Az
a lírai »én« ezentúl másutt van. (...) Másutt van a költői »én«, mint ahogy azt a romantika óta megszoktuk. Azután: lényeges itt a tárgyaknak - ez már sajátosan az objektív
lírára jellemző
a fogható, látható, tapasztalható tárgyaknak és helyszíneknek a fontossága a versben, amelyek tartalomhordozóvá válnak, továbbá áttételes személyeknek,
bizonyos personáknak a jelenléte."
Magyarországon először a szimbolizmusból kiinduló s azt meghaladó Babits használta az objektív líra kifejezést egy levelében, még a tízes évek elején. S alkalmazta
is ezt a fogalmat: már a korai versei - például A világosság udvara - , majd a későbbiek,
pl. A csengettyűs/iá vagy az Elégia egy pécsi uszodáról, rengeteg tárgyat vonultatnak fel,
s miközben a lírai személyiséget, az „én"-t, vagy hallgatólagossá teszik, vagy valamilyen
más, közvetítő személyre ruházzák át, a verset megszabadítják érzelemkifejező jellegétől, s az érzelemfelkeltő jellegét erősítik fel. A tárgyi közvetítéssel fölkeltett érzelmek
a következő költőnemzedékből főképp József Attilánál pregnánsak. A Téli éjszaka, az
Eszmélet, a Költőnk és kora s megannyi más verse ugyancsak az objektív líra eszköztárát

6

vonultatja fel. A hang tárgyilagossága, a vallomásos hang visszafogottsága terén Szabó
Lőrinc és Illyés Gyula szolgáltat példákat. A Nemes Nagy Ágnest közvetlenül megelőző költőgenerációhoz tartozó Radnótinál a tárgyak rendkívüli módon megnövelt
érzelemhordozó szerepét figyelhetjük meg, Weöres Sándor pedig a más korok, kultúrák, nyelvek ismert vagy ismeretlen egyéniségeit megszólaltató, imádságok, mítoszok,
próféciák közvetettségével élő költő példáját mutatja. Az objektív módszer jellegzetesen huszadik századi kifejezésmód; Nemes Nagy Ágnes megkülönböztető sajátossága
ezen belül a lét esztétikai szemlélete, melyben az ontológiai látásmód a háború okozta
megrázkódtatás etikai feldolgozásával, lelki „megemésztésével" társul.
A tárgyiasság és a tárgyilagosság - engedtessék meg itt ez a „figura etimológica",
azaz közös szótőre visszavezethető fogalompár - nemcsak abból ered, hogy rejtve maradnak az érzelmek, vagy a romantikához képest más fókuszba kerülnek, s nemcsak
onnét származik, hogy a költő rengeteg tárgy- és anyagnevet helyez el verseiben. Ezért
mondja egyik esszéjében látszólag tréfásan, valójában nagyon is komolyan, hogy „A mai
költészet számára tehát összehasonlíthatatlanul megfelelőbb szó a pléhlavór, mint a rózsa" {Rózsa, rózsa).
Jellegzetes módszere az is, amit itt-ott József Attilánál már láthattunk, hogy tudományos szakkifejezéseket vegyít a vers szövegébe, s ezzel a hagyományos, „antropomorfizáló" módszerrel ellentétben, a „dezantropomorfizálás" hangulatát kelti fel. Vagyis
a költészettel ellentétes dolgot művel a versben - azért, hogy minél jobban visszaszerezze a költői szó hitelességét a devalválódott, frázisossá koptatott, közvetlen érzelemkifejező módszertől.
A természettudományok és a bölcselet szakkifejezései, melyeket fölvesz a versbe,
egy pillanatig sem akarnak természettudományos vagy bölcseleti szerepet betölteni.
Csakis és kizárólag annak a lírai rendeltetésnek akarnak megfelelni, hogy esztétikai hatást keltsenek. Ám egészen máshogy, mint ahogy azt a régi vágású verstől megszoktuk.
A tudományosság hangulatát kelti fel, de csak azért, hogy ne legyen érzelmes. És közben kiderül, hogy igenis érzelmeket kelt föl, s a tudományosság hangulata csak arra
kellett neki, hogy az érzelmeknek fészket teremtsen a tudatban is, ne csak a szívben.
A szót Adytól kölcsönözve, aki szerint „nem a szív a csók fejedelme", hanem a nemi ösztön, azt mondhatjuk: nem a szív a vers fejedelme Nemes Nagy költészetében, hanem
az ész. Anélkül persze, hogy a költő megrendültségében lebecsülnénk a szív szerepét.
De a megrendültség súlyát a háborúban megviselt szív már nem bírhatja el. Ezért helyeződik a vers centrumába az ész. Nemes Nagy költészete, miközben „tárgylírának" is
mondhatjuk, javarészben tudatlíra. A szcientizmus - a természettudományos világnézet - , a gnoszeológia - az ismeretelmélet - és az etika szavait meglehetős gyakorisággal használja költeményeiben. (Ezeket részben ki is gyűjtöttem régebbi írásaimban:
„Mesterségem, te gyönyörű", Élménybeszámoló, 1983.: A megismerés költője, -Rend a homályban, 1989.) Egyfajta megszállottsággal törekszik valamilyen abszoíútumra, mint
ama gnosztikusok, akik a világ isteni lényegének megismerését tűzték ki célul. Amikor
ő a tökéletességre vágyik és érte fáradozik, a természetből és a reá irányuló egzakt tudományból meríti példáit. Tökéletesek az idézett versében szereplő fák, amint a hóban
állnak, és a költő számára irigylésre méltóak a természettudományos műhelyek, amelyekben egzaktul mérhető, kimutatható és ellenőrizhető adatokat rögzítenek. A költőnek kivételesen nagy az egzaktságigénye. És a tökéletesség érzetével tölti el őt, a modern költőt Ekhnátonnak (vagy Akhen-Atonnak), a felvilágosult egyiptomi fáraónak

23

a példája, aki példás bölcsességgel vezette hatalmas birodalmát, felvirágoztatta a tudományt és a művészetet - ez utóbbiról egyebek közt Nofretéte királynő gyönyörű
szobra tanúskodik - , és gondoskodott népe jólétéről. Megvalósította azt az óhajt, amit
Nemes Nagy Ágnes a háború utáni ínségben, nyomorban és méltatlanságban így fejezett ki a Szabadság istenét követelődzve szólongató versében: „Adj banánt! Húst! Légy
a világnak tőgye! / Add Nápolyt éjjel, Svájcot délelőtt, / te, minden vágyam hazug szeretője, / adj rét felett vibráló levegőt!" (A szabadsághoz) Ez korai vers, a negyvenes
évek közepéről való. Költészetének kiforrott, mintegy két évtizeddel későbbi korszakában így beszél az üdvösség birodalmáról: „Ott minden épp olyan." (Ekhnáton az égben) Nem kíván másmilyen világot az üdvösség állapotában, mint amilyet megismert.
Az evilágon szerzett, megszenvedett és önerőből megteremtett üdvösség kell neki.
A tökéletesség, mely üdvözít. Nem tartja gyarlónak a teremtést, csak olykor az embert, aki rosszul él vele.
Hitproblémái mellesleg nincsenek, illetve ha vannak, nem igazán vallásos természetűek, bár Istenről többször is szó esik verseiben. Jobbára képletesen: a tökéletességigény jelzéseként. Az Ekhnáton-versek közé ékelt négysorosainak egyike - a súlyosabb így szól:
Amikor
A mikor én istent faragtam,
kemény köveket válogattam.
Keményebbeket, mint a testem,
hogy, ha vigasztal, elhihessem.
A ciklusban meghatározott helyi értéke különös akusztikát ad ennek a négysorosnak. Ekhnáton nevében istenről beszélnie az objektív lírikusnak - aki közvetítő
személyeket szólaltat meg - más dolog, mint amúgy hagyományos módon fohászkodni
vagy imádkozni. Itt súlyos alkotói gondokról van szó; folyamatosan jelen levő alkotói
gondokból levont tanulságról. Ez a négysoros egyike a költő ars poeticáinak. (Korántsem az egyetlen; ez és a Mesterségemhez mellett még számos verse mondható ars poeticának, vagy annak is.) Az Amikor a tökéletességvágy verse. Az istenfaragó művészember
a költő maga, aki tökéletességvágyában a legellenállóbb anyagot választja meg szobraihoz. (A költészet-szobrászat párhuzam más verseiben is megtalálható - lásd a Szobrok
és a Szobrokat vittem címűt; ezekben azonban a költő nem a szobrász, csak mint alkotónak, neki is jócskán köze van a titokzatos és kiismerhetetlen istenszobrokhoz, melyek
enigmatikus megjelenítésében főképp a Húsvét-szigeteki óriásszobrokra gondolhatunk,
bár az archaikus görög szobrokra sem jogtalan utalnunk.) Az Amikor című négysoros
Ekhnátonnal kapcsolatban talán az istenülés vágyát is tartalmazza. Hiszen a fáraó ember és isten egyszemélyben. De ez csak mint homályos lehetőség fátyolozza be a titokzatos kis remekművet. A „Szobrokat vittem a hajón, / és így süllyedtem el" tragikuma
és a Szobrok „keserűsége" ismeretében tudhatjuk, hogy nem az istenülés „hübrisze" kísértette meg a költőt. Tökéletességvágyában érez újra és újra kudarcot. A lehetetlent
kísérti meg szavakkal, s ennek pátosza és katarzisa az elbukásból, a kudarcból fakad.
A pátosz persze stíluskérdés; Nemes Nagy Ágnes mindent megtesz azért, hogy
verse ne legyen a szó régi értelmében patetikus, és mindent megtesz azért is, hogy mégis

8

patetikus legyen. Ezért jobb neki a pléhlavór, mint a rózsa. Mint mondtam már, a tárgyakat, az oly hihetetlenül fontosnak tartott tárgyakat és anyagokat sem fetisizálja nem akar velük közvetlen érzelmi kapcsolatot létesíteni, mint valami ereklyékkel, vagy
mint a gyűjtő a gyűjteményével. Ezért annyira elvonatkoztat tőlük, amennyire csak
lehetséges. A tájban nem a festői szépséget szemléli csupán, hanem a hegy „geológiáját"
is. Az „égi sátor" nem a sugárzástól, hanem „a tölgyek néma megváltástanától" ragyog.
A szárítókötélről elszabadult, szélfújta ing nem „hasonlít" egy rohanó emberhez, hanem: „s most rogy-rohan (...) egy sebesült katona testtelen / koreográfiája" (Vihar).
N e m ő maga mozdul és lejti furcsa táncát, hanem a koreográfiája. Szép ez, és nagyon
eredeti, olyan, amilyet előtte soha, senki nem írt. De a szépségén túl más is: absztrakt vagyis elvonatkoztatott attól a konkrét tárgytól, amelynek ürügyén a kép született.
Ezért nem érezzük fétisszerűnek vagy kabalisztikusnak az ő tárgyait, eltérően némely
szürrealistáktól, akik a természeti népek totemizmusát utánozzák. Még egy példa:
„mert ez a fehér fémek láthatára, / a gömbvilág felső fele, / a délelőttök teológiája, //
ahol az éjfél mozdulatlan / fekete üst a nagy tavakban." (Félgömb). És még egy: „És tenni, tenni, tudod, én szüntelenül cselekszem / történelmet, biológiát, cselekszik a testem"
(De nézni). (Kiemelések: A. J.)
Ezekben a kiemelt szavakban az a közös, hogy nem magát a dolgot (legyen bár az
a „dolog" maga az emberi test), hanem a vele foglalkozó tudományt vagy tant nevezik
meg, ami a dolgok eszmei vetületének felel meg. Első verseskönyve, a Kettős világban
címadó verse sokféleképp értelmezhető; sokáig arra hajlottam, hogy a platóni filozófiára utal ez a kettősség, a látszatvilág és az eszmevilág dualizmusára, melyben a művész
a gyarló látszat- vagy árnyékvilágban tapogatózva próbál fogalmat szerezni az ideákról,
az igazságról. Ez kétségtelen az egyik lehetséges értelmezése ennek a költészetnek
(különösen a korai szakaszára vonatkozóan), de korántsem az egyetlen lehetséges értelmezése. Egyszerűen azért, mert Nemes Nagy Ágnesnek a filozófia nem a „mondanivalója", legföljebb az egyik ötletadója. (Ebben azért eléggé konzekvens a költő: Platón,
Schopenhauer, Nietzsche és az egzisztencialisták, különösen a francia ellenállás írófilozófusai eléggé „jelen vanjiak" az életmű bölcseleti rétegében. Körülbelül annyira,
amennyire egy fogékony értelmiségit általában a gondolkodásmódjára kihatóan foglalkoztatnak a legfontosabb filozófiai olvasmányai.) Nemes Nagy a költői feszültség felkeltése érdekében foglalkozik szívesen a dolgok kettős természetével, amiben a dolgok
- ha úgy tetszik, platóni értelemben vett - anyagi és eszmei kettőssége is benne foglaltatik. Ezt mutatja A lovak és az angyalok verskompozíciójais, melyben a „lovak" a testiség, az „angyalok" pedig a lelkiség fogalmi ekvivalense. És az ellentétpárokra azért is
szüksége van, hogy összeszikráztatásukkal egy harmadik minőséget • hozzon létre.
A „Között" állapotban, az ellentétek feszültségének erőterében jön létre az a sajátosan
művészi valóság, mely test is, lélek is, látszat is, igazság is, anyag is és eszme is, de
közben valami harmadik is: a művészi egységük. A harmónia a nagy diszharmóniában.
Rend a káoszban vagy homályban. S ezzel megneveztük egy újabb kulcsfogalmát:
a rendet, vagy rendezettséget (ez az ő esszéírói szava), verseinek tán legfőbb elemét.
Minden műalkotás a rendezettségen alapul. Nemes Nagynál csupán az a sajátos
ebben, hogy hatalmas mozdulattal ragadja meg és rántja össze a kaotikus valóságnak
azokat a különnemű elemeit, amelyekből a harmóniát, az esztétikai rendezettséget megteremti. így ír erről: „A formátlan, a véghetetlen. / Belepusztulok, míg mondatomat /
a végtelenből elrekesztem. / Homokkal egy vödörnyi óceánt / kerítek el a semmi ellen."

9

(A formátlan) A „heroikus pesszimizmust" elutasítja egy nyilatkozatában (ez egy időben
megbélyegzésnek is számított, mint minden, amiben a művészet lényegéhez tartozó
irracionalitás gyanítható volt), de van abban valami hősies reménytelenség, ahogy a tökéletességért viaskodik az anyaggal, ahogy az ismeretek tárába akarja belekényszeríteni
a kiismerhetetlent, a végtelent. Ifjúkori verseinek egyik legszebbikében így írja le ezt
a fölemelő kínt: „A negyvenezer kilométeres föld / agyam csigáján gördül egyre beljebb -", és az utolsó sorok utolérhetetlen pátosszal mutatják fel a művészember áldozatvállalását az anyaggal való küzdelemben: „Csontom feszül; a szörny vajúdik ekként, /
mégsem szülés ez: harc lényem falán, / de hullva is, akár a hadijelvényt, / magasra tartom széttört koponyám!" (Hadijelvény)
A „Között"-állapot a lét és a nemlét, a múlandóság és a megörökülés vágya közt
eljuttatja őt a horror vacui rémületéhez. De ezt is fel tudja használni a mű javára. Fölismeri, hogy a rengeteg elhagyott szó nyomán, a tömörítés, sűrítés, kihagyás nyomán
keletkezett hiátusok épp olyan fontosak, mint a szavak, melyeken, mint a megnevezhető dolgok szilárd pontjain a gondolkodás, mintegy megvetheti a lábát, miközben az
elnyeléssel fenyegető, fogódzó nélküli végtelenbe veti tekintetét. És maga a semmi lesz
egyszer csak a legfontosabb: „Szélesedő oszlopközök. / Szél fúj be a szavak között. / /
Itt már kupola-fellegek. Éggel tapasztott épület. / / S a Semmi itt már annyit ér, /
amennyit házak közt a tér." Ez nem téveszthető össze a plein air festészet fölismerésével, azzal, hogy a levegő is jelen van a tájban, hogy nemcsak a perspektívát, hanem
a levegő sűrűségét vagy ritkaságát, hevét vagy hidegét is látni és láttatni lehet a megfelelő
érzékenységű ábrázolással. Többre gondolhatunk: a kevés szóval szuggerált rengeteg
szóra, a kevés valóságelemmel érzékeltetett végtelen sok valóságelemre. Ez a felismerés
aztán olyan következményekkel is járt, hogy a költőnek szükségképpen el kellett jutnia
az elhallgatás peremvidékére, a festők fehéren hagyott vásznáig, a szobrászok érintetlenül hagyott kőtömbjéig, a zenészek néma csendjéig; a költő szótlanságáig. Két tucatnál aligha több verset írt utolsó két évtizedében. Azért ennyivel is valami igen látványosat tudott mutatni olvasóinak. Nemcsak esszéíróként; azzal a tán két tucatnyi
versével is.
*

Költőútja sajátos hullámvonalat ír le a pályakezdés és a pálya vége között. A pálya
elején, a háború utáni években a szigorúan kötött „nyugat-európai" versforma uralkodik költészetében, itt-ott megmutatva, micsoda formakészség birtokában van a deákosidőmértékes gondolati vers és az ütemhangsúlyos, dalszerű vers területén is. Később,
a pálya kiteljesedésének éveiben, főleg a Napforduló című kötet verseiben (1967) kidolgozott egy rendkívül szikár és takarékos építkezésmódot, melyben a rímek végképp nem
díszítmények (korábban sem voltak azok, meglehetősen kitágította az asszonánc érvényességi körét), hanem most már gondolati sarkkövek, egy dialektikus elme működésének zenei tagolásai. A jambus nem akar szökellni, csobogni, mint a bájos patakok,
hanem ez is a rendezettség eleme; a sorhosszúság olykor szabálytalanul váltakozik, de
korántsem szeszélyesen, hanem úgy, ahogy a gondolat megkívánja a rövidebb vagy
hosszabb futamot. A strófa is eszerint az elv szerint nyúlik meg, vagy zsugorodik
össze. Az ismétlések a gondolatritmust szolgálják, a felkiáltások, közbevetések, kérdések pedig azon szükségszerűség érzetét keltik föl bennünk, hogy a szöveget csak és
csakis úgy lehetett kimondani, másképp nem.

10

S a képek. A Nemes Nagy-vers legfőbb eszközei. Valamit már mondtunk az ellentétes vagy kiáltóan különnemű dolgok egymás mellé helyezéséről, összeszikráztatásáról.
Elvont fogalmak, tudományos műszavak és közönséges, durva anyagnevek egymásmellettiségéről. Az ősi és a modern dolog kölcsönösségéről például ebben a képsorban:
„(...) a kérge-foszlott, / pikkelyes-gyökerű fenyőfaoszlop / roppant törzsében most
halad / egy paleolit távirat" (Fenyő). Képalkotásáról egész monográfiát lehetne (és azt
hiszem, kellene is) írni.
Menjünk tovább. A hangvétel. Erről még keveset írtak. Több szó volt arról, hogy
szakít a romantikus pátosszal, mint arról, hogy megszólaltat egy újfajta, objektív pátoszt. Ez a hang ünnepélyes, miközben a lehető leghétköznapibb szavakból szövődik.
Hogy lehet ez? A sok kérdés, fojtott felkiáltás, a rémület, a megrendülés, a kétely és
a bizonyosság örökös harca, váltakozása és megnyugvása - ez okozná? Igen, ez is, ezek is.
A költő nem pátos,ztalan, hanem korszerűen patetikus. Mi több, sokszor egyenesen elragadtatott: „tíz emelet / magasban az önkívület, / testből szakadt szív csobbanása - "
(A tó) - mi ez, ha nem elragadtatottság, vagy a költővel mondva, mi ez, ha nem „önkívület"?
Szeretném továbbá felhívni a figyelmet e költészet egy eleddig figyelemre nem
méltatott vonására. Nemes Nagy Ágnes tárgyias és tárgyilagos tudatlírája, nagy fokú
intellektualitása mellett vagy ellenére is meg tudott tartani, meg tudott őrizni, mondjam így: meg tudott menteni valamit a naivitásból. A naivitásból, mely nélkül nincs
nagy művészet. Nem a játékosságáról beszélek, noha az is fontos, hogy vannak önfeledt pillanatai, például A lovak és az angyalokban, korai szerelmes verseiben, dalaiban
(gyermekdalairól nem is szólva). Nem arról beszélek most, hogy humora van, bár verseiben ezzel sokkal inkább takarékoskodik, mint esszéiben. Nem is az abszurdba hajló
képeinek szellemességére gondolok, az olyanokra, mint például a már idézett Vihar
képsorára, melyben egy ing rohan a réten, vagy mint A gejzír, mely kitörése után így
viselkedik: „A szökkenés behúzódott a testbe, / a föld füstölgő, sós öbleibe. / S megmegrándult az akna odva, / amint hördülve, távolodva, / még visszadobbant vadállatszive." Nem fognak talán profánnak tartani, ha azt mondom: ez erotikus képsor,
a szónak egyszerre szakrális és vaskosan testi értelmében. Nem tudom, van-e párja valahol az irodalomban. Talán Jékelynél.
De nem erről kívánok szólni. Hanem arról, hogy Nemes Nagy az intellektuális
vajúdásai közben, melyek szellemi értelemben egy Gaia kínjainak tetszenek, kitartóan
tud csodálkozni. Nemes Nagy Ágnes nemcsak hihetetlenül intellektuális és érzékletes
és etikus verseket ír. Nemes Nagy Ágnes az ámulat költője is. A meglepődés elemi
erejét érezzük Hasonlat című versében, mely a megfejtés kulcsát adja kezünkbe ahhoz,
hogy a költő horror vacui-élményét megértsük. Tudnia kell csodálkozni annak, aki így
zárja le egy hosszan tartó költői korszakát: „Az én szivemben boldogok a tárgyak."
(A tárgyak) És: „S jönnek sorban, derengő végtelen, / fény-sapkában 92 elem, / mind
homlokán hordozva mását - / hiszem a test feltámadását." (A Tárgy fölött) És tudnia
kell csodálkozni, keresnie és szeretnie kell annak az ámulatot, aki az Éjszakai tölgyfát
írta, mely valami különös nemét mutatja az empátikus képességnek: annak, hogy a költő
a dolgokba mintegy beleéli magát, s ha úgy tetszik neki, tölgyfává alakul át szavakban.
Ezen a fokon teljesen mindegy, hogy a versben a tölgyfa viselkedik emberként, vagy
megfordítva. Ezt a beleélést mondjuk más szóval azonosulásnak.

27

Vajon nem az ámulat vágya, szeretete és képessége mondatja-e a költővel a De
nézni különös tirádáját, melyről nem is tudnám megmondani, óda-e, rapszódia-e, úgynevezett gondolati költemény - vagy mindez együtt? A vers beszélője nem biztos, hogy
a költő maga; harmadik személyű. De persze ő is az. O érvel és lelkesedik a nézés hatalmas képességéért, a tekintet felajzottságáért, a cézanne-i térlátásért, melyet nem nyűgöz
már az akadémikus festők perspektivizmusa, mögé lát a dolgoknak, látja, tudja a szemével, mi van a hold túlsó felén, ezer szemmel lát, és a teret tapintja ezer szemével,
megsokszorozott tekintetével.
*

Utolsó korszakában - ha nem is kizárólag - prózaverseket írt. Az elhallgatás veszélyes közelségében tudott fordítani Pegazusán: az oldott beszéd egy különös, korántsem laza és bő lére eresztett, hanem igen célirányos változatát dolgozta ki. Az elméletek, a tudományosság szavait már elvetette, mint akinek nincs szüksége többé mankójukra. Természetre, emberi létesítményekre, ismerős zugligeti és idegen amerikai tájakra,
muzeális emléktárgyakra, macskákra és más, rejtelmes és kiismerhetetlen lényekre
olthatatlanul kíváncsin teljesítette modern költőként, az aktív szemlélődés s a kozmikus empátia művészeként a goethei felszólítást: „Fürkéssz a lét műhelyében, Mindig
egészet a részben, Villámfénnyel így hatolsz be A nyitott, szent rejtelembe."

12

