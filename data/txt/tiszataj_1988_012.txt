ISfcH

#
r _. r

#

IRODALMI, MUVELODESIES TÁRSADALOMPOLITIKAI FOLYOIRAT

'88

12

•

Főszerkesztő
KAPOSI MÁRTON

A szerkesztőbizottság tagjai
Berényi Bogáta, Borvendég Béla, Csatári Dániel, Kaposi Márton,
Szentpéteri István

A szerkesztőség tagjai
Belányi György, Csatári Dániel, Keszthelyi Rezső, Nikolényi István,
Zsoldos Sándor

Tartalom
XLII. ÉVFOLYAM, 12. SZÁM
1988. DECEMBER
Soron k í v ü l . . . (Zsoldos Sándor)

3

PAPP TIBOR: KÉS? TETŐ? (Kockás
Tandori Dezsőnek)

kacsintás
5

ALMÁSI MIKLÖS: Amikor először. T. D. születésnapjára

9

LABANCZ GYULA: Válasz T. D.-nek (vers)

12

FOGARASSY MIKLÓS: A költészet öröknaptárai

13

MARNO JÁNOS: patt, patt, patt (dísz-távirat és
függelék T. D.-nek) (vers)

20

NAGY PÁL: Képeslap T. D.-nek (video-gramma,
1988.)

24

PETÖCZ ANDRÁS: Hajnali szárnycsapások (meditatív költemény az 50 éves Tandori Dezsőnek)

25

SZIGETI CSABA: Transz. Tandori Dezső szonettváltozatai

29

HEGYI LÓRÁND: Tandori, a versrajzoló

41

BELÁNYI GYÖRGY: Vázlat. Klee előszava Tandorihoz (vers)

51

KÁNTOR ZSOLT: Tandori-kotta (vers)

52

BRUCE BERLIND:
fordítása)

Bevezetés

(Selmeci

Gyöngyi
53

HAJDÚ FERENC: Az igény teljessége. Tandori
Dezső verseiről

56

KONTRA FERENC: Tandori elindul a sirályok házába (vers)

67

ARANYI LÁSZLÓ: „Odamegyek a vak madárhoz,
szólni hozzá . . ( v e r s )

69

K I R Á L Y I S T V Á N : Egy befogadói é l m é n y n y o m á ban

71

SZOMBATHY BÁLINT:
1988 (képvers)

95

Hommage

á

Tandori,

ILLUSZTRÁCIÓ
B A R A N Y A I A N D R Á S : Tandori Dezső és N a t Roid
p o r t r é j a (Bókay László r e p r o d u k c i ó j a ; a f e s t m é n y
e r e d e t i j e a P e t ő f i Irodalmi M ú z e u m g y ű j t e m é n y é b e n található) a műmelléklet I. oldalán.
T A N D O R I DEZSŐ és K O R N I S S D E Z S Ő
g r a f i k á i a 44—50. lapokon.

indigó-

T A N D O R I D E Z S Ő r a j z a i a 8., 11., 12., 40., 55., 83.,
94. és 96. lapon, v a l a m i n t a b o r í t ó III. oldalán.

A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 88-3631 — Szegedi Nyomda — Felelős vezető:
Surányi Tibor igazgató
Szerkesztőség: Szeged, Tanácsköztársaság útja 10. — Táviratcím: Tiszatáj Szeged,
Sajtóház, Telefon: 12-670. Postafiók: 153. Terjeszti a Magyar Posta. Előfizethető
bármely hírlapkézbesítő postahivatalnál, a hírlapkézbesítőknél, a Posta hírlapüzleteiben és a Hírlapelőfizetési és Lapellátási Irodánál (HELIR), Budapest, XIII.,
Lehel u. 10/A. — 1900, közvetlenül vagy postautalványon, valamint átutalással a
HELIR 215-96-162 pénzforgalmi jelzőszámra. Egyes szám ára: 16 Ft. Előfizetési díj
negyedévre: 48, fél évre 96, egy évre 192 forint.
Kéziratot nem őrzünk meg és ném küldünk vissza.
ISSN 0133 1167
1

BARANYAY A N D R Á S : Tandori Dezső és Nat Roid portréja

Soron kívül...
„ . . . 6 mindenkor aktuális dallamot,
vagyis a sajátodat..(T.
D.)
„Soron kívül" — mintha csak helymeghatározás lenne, ám ha végigírom
az idézetet (Tandori egyik novellájának a címe), rögtön programmá is válik:
„Soron kívül sorakozzon

fel...!"

Tandori az oeuvre építését fontosabbnak tartotta minden beilleszkedésnél, csoporthoz tartozásnál, az alkotást pedig mindenféle találkozgatásnál előrébb valónak tekinti. Talán ezért nincs ma egyetlen olyan magyar folyóirat
sem, amelyik igazán magáénak vallhatná Tandori Dezsőt.
A magyar irodalom nagy magányosai közé tartozik Tandori. Ugyanúgy soron kívül áll, mint századunk egyik legnagyobb magányos klasszikusa, viszonyítási pontja — Kosztolányi Dezső, vagy további példa lehet Márai Sándor,
Szentkuthy Miklós, Somlyó György és Dobai Péter.
Ez a soron kívüliség a magyar irodalomban egyet jelent az irodalmi közélet centrumából való kiszorulással (ezt sokan tévesen azonosítják az irodalom
peremére jutással), melyben kizárólag a napi okok a meghatározóak, csak szociológiailag elemezhetők; s egyetlen más országban sem hinnék a soron (csoporton) kívüliséget perifériális, s különösen irodalmi jelenségnek.
A soron kívül állás egy határozottan csoportokban, irányzatokban, s nem
művekben gondolkodó irodalom/irodalmi élet sajátossága. Mintha kötelező
lenne beállni egy sorba, mert nincs másik. Ha ezen az egyen kívül marad valaki, mindenen kívül m a r a d . . . — érezheti a külső szemlélő.
Holott a soron kívülieket talán több minden köti össze, sokkal mélyebben
és tartósabban, mint az egy csoporton belülieket. Az alap: maga az irodalom,
az „igazi", a szubsztanciális, melynek — ha mindenáron meg kell különböztetni valahogy — csak önmaga lehet a jelzője: irodalmi
irodalom.
Érdekes módon — Ady hírhedt Kosztolányi-ellenes cikke óta — az irodalom, az irodalmiság mint valami szemérmetlenség, fölösleges teher, kényelmetlenné vált, főként azok számára, akik — meglehet, tisztességes szándékkal — csak jelzős formájában tartják szalonképesnek, eszközként használják, s
ezáltal ki is sajátítják az irodalmat.
Történelmi tévedés a magyar irodalommal szemben támasztott nem irodalmi elvárások, kényszerűségből vállalt feladatok kvázi törvényerőre emelése, mely gúzsba köti, igazi szabadságától, a társadalomban, a társadalmi
munkamegosztásban elfoglalt helyétől fosztja meg — s tartja tartósan soron
kívül a világ- s az európai irodalomban.
Ez a fajta, jelzők nélküli irodalom sosem tudta magát megvédeni, talán
nem is kellene a védekezéssel törődnie, hiszen puszta léte mutatja szükség3

szerűségét. Igaz, időnként luxusnak nyilvánítják az effajta irodalmat képviselő
életműveket. Somlyó Györgyöt segítségül híva kérdezzük (most nem csak Szentkuthy kapcsán): mi a nagyobb luxus, hogy — mindennek ellenére — létezik
az adott életmű, vagy az, hogy nem veszünk róla tudomást?
Átpolitizálódó hétköznapjaink, filléres gondjaink az irodalom maradék
piciny területét tovább fogyasztják, már-már megint törvényen kívül kerül.
Polarizálódó, szétszóródó — és bizonyos állítások szerint demokratizálódó —
jelenünkben, ha minden eddiginél szűkebb területen is, de sokkal határozottabb keretek között, olyan terepen kell léteznie az irodalomnak, mely leginkább csak az övé. A demokratikus változások végre biztosíthatnák az irodalom, az élet valóságos létfeltételeit. Ez pedig együtt járhatna az „irodalmi"
irodalom lét jogának fel- és elismerésével; s létrejöhetne egy soha összefogni
nem fogó csoport, mely most még csak körvonalaiban látszik: a soron kívülieké.
A jövő magyar irodalma nagy valószínűséggel ebben az irányban fog
mozdulni, ugyanis az irodalom jövője az kell legyen, hogy a rajta kívül más
által el nem végezhető feladatokkal törődjön. Az irodalom természetes terepe
az ember, az emberi lét csakis az irodalom által föltárható belső világa, minden praktikumával és öncélúságával együtt.
Most minden további példa és definíció helyett tanúként hívom Tandori
Dezső szinte páratlan intenzitású, korszakos jelentőségű életművét.
Tünetértékű, irodalmi közállapotaink megítélése szempontjából, ahogyan
a kezdetben Tandori-hívek(nek tűnő kritikusok közül) átpártoltak a látványosabb, gyorsabb sikert hozó és — nem elhanyagolható momentum — az ún.
„főirányba" jobban illeszkedő szerző/k mellé. Életművének fontosságát mutatja „hasznossága", hasznosíthatósága. A mostani társadalmi-politikai küzdelmekben nem lehet közvetlenül fölhasználni. (Igaz, kijátszani sem lehet semmi
ellen. A legtisztességesebben semleges terület, menedék.) Addig bizonyosan,
amíg nem számít politikai tettnek és nem válik napi programmá a figyelmeztetés, hogy még mindig nem törődünk eleget az EMBERrel, hogy a nehézségek növekedésével ne „önmagunkról" mondjunk le elsőként. Az irodalom önmagunk, emberségünk (egyik) legbiztosabb támasza, ember nélkül pedig se
társadalom, se j ö v ő . . .
Minden újabb alkotásával egy ilyen irodalom létjogáért, az emberi megmaradásért száll síkra Tandori Dezső is. ötvenedik születésnapján — méltó
és kényszerítő alkalom — nyilvánítsuk programmá az „irodalmi"
irodalmat,
alakítsuk meg a soron kívüliek csoportját, és fogadjuk meg, akik még hiszünk
az irodalomban, az emberben, hogy egy irodalom — és ember — számára
szabadabb világ megteremtéséért harcolni fogunk.
Soron kívül — sorakozó!
ZSOLDOS SÁNDOR

4

3

a p p Tibor:

KÉS ? TETŐ ?
(Kockás kacsintás Tandori Dezsőnek)

K
É
S
T
E
T
ő

É
S
T
E
T
Ő
K

S
T
E
T
Ő
K
E

T
E
T
ő
K
E
S
*

E T
Jt
Tö
ő K
K E
E S
S T
T E
>

Ö
K
É
S
T
E
T
5

ÉS ê I s ET T E k
E s T E T o K
TS
Tk %
A*

Of

T E T Ő K E S

&

-jE £ TT
s T E

»
T O K E
% Tsprf%
>

6

%

3

7

J

-V . •• '

isuin,

•• —

s^ruYmir^

ALMÁSI MIKLÓS

Amikor először
T. D. SZÜLETÉSNAPJÁRA
Amikor először olvastam egy tornacipőről (az ő, kitaposott, félig elvásott
tornacipőjéről) verset, a lírai telitalálat nyűgzött le. És persze a tornacipő, ez
az antilírai tárgy, ami itt főszereplővé avanzsált, amint elhallgatott, lenézett
(büdös?) vagy dugdosni való státusából főszereplővé változott, ráadásul lírai
tökéllyel. A szemtelen természetesség kapott meg: végül is a tornacipő fontos
tárgy (lett később, ám T. D. már akkor felfedezte). Kiderült, hogy megérdemli
a verset és a vers (általában is) a tornacipőt. Egymásnak valók. Ki gondolta
volna — előtte?
Szóval a pimasz eredetiségen kaptam fel a fejem. Az autonóm lírikus természetességén: az író ír, nem hederít a kánonra, kritikusra (joggal), szokásra,
hagyományra, olvasóra (ez már nem biztos), meg utókorra. Aztán az utókor
mégis (vagy épp ezért?) visszaköszön, amint ott áll tornacipőben. Ma is az olvasás sokkhatására emlékszem lelkesen. Pedig ebben a versben nem a banalitás emelkedett líraivá, nem a trivia kapott glóriát, csak életünk egy mindmáig
néma rétege szólalt meg, engedte látni magát. Majdnem mint egy dokumentumvers, tényirodalmi közlemény. Másutt is így eresztette el sorait. Hogy a
költő nyaral (Közjáték képekkel, Hódolat Utrillónak) meghívatja magát L-re
(Lellére), hogy fejelnek a vízbe letűzött nádszálak között haverokkal — mindenki nyaralt valahol a 60-as évek elején, mindenkinek vannak privátfotói,
elsárgult emlékfoszlányai, gesztustöredékei, melyek ma is ott lappanganak kinek-kinek tudatában. De Tandorinál ebből a tényből (emléktöredékből) vers
lesz, szabadvers, majdnem napló, a mesélés spontán (fegyelmezetten raffinált)
aprólékosságával és esetlegességével, a lényegtelenre való precíz figyelem iróniájával. A lényegtelen lám milyen meghatározó erejű, így koszorúba, képsorokba fejtve. Mert a vers második része (A képek jegyzéke) tételesen negyvennégy „fényképet" mesél el, pontoskodva, „ikonográfiái" tárgyleírást utánozva,
mint egy jó muzeológus a képkatalógust cédulázva. Trivia. Vers? Magántörténelem? Gesztusnyelvi beszámoló? Nem tudtam, — akkor sem, most sem akarom
tudákosan elemezni: csak a szöveg atmoszférája — e különös versből áradó
szuggesztív hatás, a bennem továbbpergő némafilm — maradt meg. A képtelenség, ami egy idő után olyan természetessé vált az olvasás (mondjam azt, a
műélvezetem?) számára, mint a levegő.
Az szólalt meg ezekben a versekben, aminek korábban nem volt neve,
amiről nem beszéltünk, ami tudatosan észrevétlen maradt, bár éltük „micsodáját": azt, ami valahol mégis megmarad bennünk, a szúnyogokkal való közelharc, a strand délutáni illata, a kivágott kerítés, ahol belógtunk, a barátok
(barátnők), akik később házasok, majd elváltak lettek — mindez a versgesztus
ízeiben (zaftjában!) lett része élettapasztalatunknak, bár elfelejtettük a részle9

teket. De a részletekben élünk/éltünk, ezek nélkül az apró gesztusmozaikok
nélkül nem lennénk azok, akik vagyunk. E részletek vitális erejéről csak akkor értesülünk, mikor egy új szituációban, mint tévedésből besorolt diakockák,
beugranak ezek a képek — ha máskor nem, T. D. verssorai hatására, s a jelenből hirtelen a 20—30 évvel ezelőtti játékszituáció, barátaink egy-egy gyűrött-álmos mozdulata idéződik belső mozinkba. Jelen van egy pillanatra, s nem
tudjuk, ki idézte meg, miért épp most és éppen őt. Mondom, életünk vitális
rétege szólal meg ezekben a szemtelen, „depoetizált" versekben: innen frissességük. És ez a botrányosan nem-vershelyzet indítású, nem-líraszerű „anyag"
ezért békíti meg az olvasót: életünk ismeretlen, csak megélt rétegére segítenek
ráismerni, úgy működnek, mint a platóni anamnézis — arra ismerünk rá, amit
akkor, valamikor, akár ma, nem is vettünk észre, ami csak belénk szívódott
vagy éppen mibelőlünk áradt, s ami létünket, személyiségünk lenyomatát
(vaey ökológiai, azaz társakban gyökeredző lényegét) alkotják. Mindezt idézetekkel megfejelten. Ez is egy Tandoris fogás: az idézet felismerhetetlensége,
ám seithetősége. (Vas István is így reagálta le T. egykori kollázsát: a felháborodástól a ráismerésig és ámulatig végigjárta mindazt, amit a vers „botránva"
a skandalum fonákján kínált [Minden nagy felfedezés botrány. . .1. Persze Vas
Istvánnak könnyebb volt, én, mint egyszerű olvasó, az idézeteket is nehezebben „vettem", csak érezni-sejteni tudtam egy-egy sor emlékeztető-idéző fintorát.)
T. ki is adja magát, hiszen mindezt egy másik vers magyarázza (Eqy vers
vágóasztala). Az Ilyen hosszú távollét című film verses benyomásanalízise, filozófiájának lefordítása. „Valamiféle szeméttelepen gyűjtjük-e kincseinket? /
hogy áll a dolog / emlékezetünkkel... / Valami módon az a konkrét, fel nem
/ ébreszthető emlékezés, amelyre / a másiknak szüksége van belőlünk / több,
mint az Egyetemes Bármi."
Másképp: a versek esetlegességein átszűrődő lényeg vonzza a olvasót. Valami, ami voltaképp, első pillantásra nem lényeges, sőt éppenséggel badarság,
játék, dadaista, vagy kollázstechnikai válami — egyszercsak az olvasás során,
a szövegben bóklászva kirajzolódik: a szavak értelmén túliból, a jelek, ironikusan használt zárójelek, szótöredékek, javítási kísérletek salátáján át egyszercsak jelen van. Ez is közléseink természetrajza, ez is tényfelvétel, kritikus dokumentum. megint egy másik életrétegünkről. Közléseink természetrajza, ahogy
dadogásainkon átaraszolva mégis megértenek bennünket, ahogy szavainkból
kirostálódik (vagy a másik figyelmében lefordítódik) amit mondani szándékozunk, s amit szavaink törmelékével elrejtünk. Szavaink slampos — vagy
nagyképű — nonszenszeiből mégis előbukkan a másik számára a lényeg.
A másik számára, aki ráérez, aki dekódol, leszámítol, megbocsát és kiegészít,
tehát aki a szavak zenéjét kísérő elhazudott értelemre figyel, az „üzenetre",
nagyképűen fogalmazva. T. mind a két aktust jeleníti meg verseiben: a közlés
dadogását, érvénytelen szavainkban való cepedlizésünket és a másik megértő
aktusának eredményét. Azt, ami kettőnk között mint csoda történik, ahol a
nonszenszből mégis berobban az Ismeretlen, a végre felfedezett. í g y társalgunk, s T-nél ez verset konstituáló forma lesz, anélkül, hogy ilyen tudományosan hatna: tényirodalom, a maga ironikus kérdőjeleivel, gúnyrajzaival, megbocsátó gesztusával. Portré egy korszak kommunikatív képtelenségeiről. Nem
a lírikus szüli így a verset, ilyen lóugrásokkal, értelmetlen szópárosításokkal,
írásjelek játékos ürességével, de mi is így fordulunk egymáshoz — ám ezt épp
úgy nem vesszük észre, nem éljük át, mint a triviát, a tornacipőtől az L-i
10

nyaralás sátorépítő ügyetlenkedéséig. T. ezt fedezte fel, játszi, „botrányos"
mutatóujjával így teszi láthatóvá saját élettényeinket, átélhetővé életünk mikroszféráját — azt ami, mi vagyunk, ahogy vagyunk/voltunk.
A tudóst a felfedezés teszi, a lírikus felfedezése mit sem érne a megfor-'
máltság varázsa nélkül. T. úgy lett zseniális forma virtuóz, hogy nem fitogtatja
pazar (iskolázott? tehetségből adott?) formabiztonságát. Ilyen. Magávalragadó.
Bosszantó és megbékítő. Mienk.

11

LABANCZ GYULA

Válasz T.D.-nek
Földinek igazán
vízben tarthatod
magad,
de amíg a túlparton —
közbe vetem magam
és ez helytelen.
Helytelen:
árnyék
nem maradhat meg magának,
fának áll, folyónak áll
mi lesz veled?
Kagyló vagy
tojásdad-forma,
szárnyuk alól varázsolják elő
magukat a madarak.
Csőrük hangra nyíló
háromszög.
Csakhogy
ébredésem
kalitkatakarításra
emlékeztet.
Füst-madár,
cigarettarűd.
S a szememből kidörzsölt álom :
dörzsölt álom,
nem száll el,
egyre
fényesebb!

fér

12

i ^ n .

FOGARASSY MIKLÓS

A költészet öröknaptárai
Ha valaki — versszerető ember — a két legutóbbi Tandori-verskötetet, a
Celsius-1 és A megnyerhető veszteség-et (Magvető, 1984. 550 1. és 1988. 463 1.)
végigolvassa, ólmos fáradtsággal és ajzott örömmel hatjhatja be a fehérborítós
piros és kék könyv fedelét. Nagy műalkotások tesznek néha ilyen hatást —
lehet mondani, hozzáfűzve, hogy még abban a szavunkban is, hogy „lenyűgözés", a „nyűg" szótő értelmét perdíti ellentétes irányba a nyelv szelleme, hasonlóan ahhoz, ahogy a megbilincselt rab fájdalmát, szenvedését viszi át,
emeli fel a jelentés, amikor azt mondjuk, hogy egy mű „lebilincsel", egy alkotás „rabul ejt" benünnket... Ebből a gravitatív és felemelő érzésből ocsúdva,
meglehet, izgatottan kezdjük keresgélni egykori noteszeinket, naplózó írásainknak hányódó lapjait, vajon mit őriznek jegyzeteink: 1981 őszén és 1983—1984
téli hónapjaiban mi történt velünk? Az ugyanis az érzésünk, hogy azok a
részletezett esemény- és érzésmenetek, amelyek ezekből az időszakokból Tandori Dezső két könyvének lapjain oly pontos nyomokat hagytak, elementárisán
fontos történések — mint bárkié, aki éli és megéli ezt a világot. Nyugtalanságunknak, ajzottságunknak az tehát az egyik indoka, hogy a költő személyes,
verses tudósítása ezekről a hajdani napokról látensen a mi saját „életregényünk" motívumait is tartalmazza, felindítva bennünk azokat az oh-okat, jajokat és óhá-kat, amelyeket feledve és nem feledve, mulasztva és őrizve nyomokban magunkban hordozunk. S ha ez így van — higgad az eszmélődés —,
ha ez a „rólunk szól"-érzés hitelesen bukkan fel az olvasói élményben, akkor
a vaskos verseskönyvek megkívánta olvasói fáradozás becsesen kamatozik, mert
e kötetek lapjain úgy válik bemutatottá, részleteiben is szemlélhetővé és átélhetővé valakinek a partikularitása — a Tandori-mód szerinti élet és világ —,
hogy ezenközben, szinte észrevétlen, de végül is aligha észre nem vehetően, a
közös sors mély és magas dimenzióit rajzolják ki, teszik tapasztalássá, példázatossá.
„Világunk" szinte naponta darálja — hatalmas idő-szecskavágó-gépként —
megunt, elsilózható őrleménnyé a maga épp-voltját, kezelmúltját, nem is beszélve a még jobban távolodó eseményekről, amnéziássá csonkítva aktuálagyunkat és -érzékelésünket, a látványosan közelire ajzott érzékeinket; mindez
kiváltképpen „divatozó", zaklatott századunknak jól ismert vonása. S teszi ezt
ez a „Világ" a „Nagy Események" jelszavával, a személyes élet fölé boltozott
konstrukciókkal, hatalmi ideológiák heroldjainak hangoskodásával — úgy, hogy
a köznapok közléte mintegy némán sodortatik ezzel a folyamattal. Ennek a
lélek- és szellemállapotnak aztán se historikuma, se poétikuma, mert sem az
emlékező értelem, sem az érző szív hangjai, avagy összevontan: az emlékező
szív szólamai nem jelentkeznek. Bármiként vélekedjünk is ezekről a nagyobb
meghatározottságokról — sőt, expressis verbis legalábbis, ne törődjön bár velük
a szóban forgó költő sem — ezek az összefüggések igenis hozzátartoznak a
Tandori-művek költői feltételeihez. Ezzel az anamnéziát mélyítő folyamattal,
melynek, egyéni életünkre is érvényesen, mindnyájan ilyen-olyan példázatai is
vagyunk, ezzel fordul szelíden szembe Tandori poézise — mintha úgy menne
hátra, hogy közben előre jár.
13

9

o

Sajátos műformát hoznak ezek a könyvek. A nagyregény fogalmának analógiájára „nagy-versköteteknek" lehet mondani őket, ami nem egyszerűen
oldalszámra és sorterjedelemre értendő, hanem ennek az adottságnak minden
döntő formai és tartalmi következményével együtt. A Celsius és A
megnyerhető veszteség ugyanis, melyek egy, még le nem zárt trilógia első két könyvét
alkotják, egy-egy koherens művészi koncepció megvalósításaiként tesznek ki
nagy, egyenként 30 ív körüli lapterjedelmet. A magyar és az egyetemes költészetben is páratlan a „voluminozitásuk". Igaz ugyan, hogy a bennük szereplő
költeményekről lehet szemelgetve, tallózó versolvasással is némi képet kapni,
belőlük élményt meríteni — erre az alapmintázatot adó, a szeriális költemények folyamatát meg-megszakító (a második kötetben címmel szereplő) versek talán a legalkalmasabbak, de a mű igazában a könyvek egésze, a részleteket és ezáltal a poétikai finomszerkezetet is egységük minősíti és teszi
érvényessé.
A verseskötet írást, mint sajátos, nagy formai kompozíciós „kutatást",
ezek a művek valósítják meg először teljesen, noha a törekvés kezdeményeivel
már jó évtizeddel korábban jelentkezett Tandori. A mennyezet és a padló számozott szonett-szériái, majd a Még így sem napi dátumokkal jelzett és ezen
belül is sorrendet tartó szonettjei, illetve e kötetek anyagának, ciklusainak
triadikus tagolása, a szerkezeten belül a visszautalás, -játszás érzékeny mozgásai, A feltételes megálló körbe járó, -záruló periodizációja a körzőhegypontba vett képversek körül — mindezek jól mutatták a költői építkezésnek ezt
az irányát.
Az egyedi verseknek ezzel a kontextusba szövésével ha nem is tagadja a
„kivételes lírai pillanatok", az „ihlet-momentumok" költői fontosságát, de relati vizáija őket, s ezáltal az időnek, a temporális múlásnak, mint folyamatos tartamosságnak — mondhatnánk: egy lírai quasi-epikának — a hatását a szokottnál, az ismertnél erőteljesebben juttatja érvényre. Azért qttasi ez a jelleg, mert
a művek sok-sok versen át történő folyamatos haladása persze nem igazi cselekményt, történetet bont ki (ezért nem lehet „verses regények"-nek mondani
őket), de a motívumok, az esemény töredékek előremozgó vetélődése, szövődése
mégis döntő tényező a kompozíció különleges, szálas, laza „könyvsátorának",
lebegő boltozatának megalkotásában. Olyan hatása van ennek, mint amikor
egy felhők borította égboltot nézünk, ahol a szelek úszatják a páragomolyokat,
melyek ugyan mentükben változtatják az alakjukat, de többé-kevésbé azonosíthatók maradnak, s mi hol innen, hol onnan pillanthatunk fel rájuk. A két
könyv esemény-motívumai is így jönnek, oszolnak, tűnnek el és fel, majd kerülnek újra elő. Ez a hasonlatunk talán abban á jelentésében is irányt mutat,
mely értelemben e nagy verskötetek poézisének egésze az érző, emlékező, „gondolkodó" szív hatalmas költői gesztusát teszi meg, dolgozza végig,
E megállapításunk célpontjára — gondolatmenetünk csillagtúrázásának folyamán — ismételten vissza kell majd térni. Az életművi előzmények felől
vezet hozzá az első ösvény. A hazai Tandori-recepció, a kritikai feldolgozás —
az irodalmi közvélekedéssel szinte közös cipőben gyalogolva — a 60-as és a
korai 70-es évek Tandori-költészetét gyakorta szokta a későbbi költői (és prózai) művekkel szembeállítani. Azt sejtetve — mert e vélemény többé-kevésbé
kifejtett érveiben az életforma-attitűd, a tartalom, a magánzás, a madárnevelés
tematikus vonatkozásaira és a depoétizáló minuciozitásra, a stilizálatlanságra
utaló dolgok mosódnak össze — mintha e pályán valami nagy tévedés, hibás
döntés történt volna. Ez a vélemény azt tartja, hogy bár így is mesteri, amit
14

művel, és a költő az ő „orgonájának" minden regiszterén ma is remekül játszik, de ez követhetetlen és talán követésre sem érdemes „muzsika".
Aligha lehet azt állítani, hogy egy emberi — ez esetben: művészi — személyiség fejlődésének, alakulásának szoros logikája van, mert ha így lenne,
akkor könnyed és elegáns logikai levezetéssel lehetne bizonyítani, hogy már az
első, a „Hamlet"-es Tandori-kötet egyik — Nyers — ciklusának, de méginkább
a „Talált tárgy"-nak a vektorai a koanos formáktól, a pontszerűség zártságától, a jelversektől erre, a nagy lírai versszövegek felé mutattak. Visszapillantva
persze könnyű ilyen alakulási vonásokat felfedezni, ez azonban útjának csak
igen vázlatos rajzát eredményezheti. Bonyolódik a dolog azzal, ha számításba
vesszük azt is, hogy minden élő egyed időbeli létezése, az ember lelki, erkölcsi,
szakmai és ki tudja hány lehetséges másféle változása egy meghatározott személy rejtelmesen összetett módosulásainak folyamata, amely — persze — az
önmagával és a világgal való konfrontációk és harmonizálások törvényei, véletlenjei szerint folyik. Ennek fázisaira, fordulópontjaira csak később ébredünk (rá), sőt magát az alakulást, a változást — hogy erősebb szót is mondjunk: a fejlődést — is csupán egy tényezőnek lehet tekinteni a „menetrendben". Mert a haladás: egyben maradás is, miután egyre jellegzetesebb alakot
nyer az állandó — maga a személyiség. Ennek útja „előre", az időben: igaz
alakjának, lappangó-eredeti ős voltának a rászabott idő méhéből való lassú kivajúdásaként, megszületéseként is felfogható (jó esetben, mert adott a fordított
út is: hogy ez a pálya degradálódáshoz, elroncsolódáshoz vezet). Ha áll ez a
talán közhelyesnek tűnő emberi evidencia, akkor Tandori Dezső valamelyik,
mindössze pár szóból, grammatikai jelből szerkesztett korai verse meg az egyik,
mondjuk, az 1984-es könyvből való, hosszú, sok-sok oldalas költeménye — ebben a tekintetben — egyazon személy különböző időpontokban adott közelítéseinek tekinhetők: ugyanannak a rejtelmességről, az énszerű reflexióban ki
nem meríthető énről és az én meg a világ viszonyáról van bennük szó. Mintha
a Holdat néznénk az újhold fázis utáni keskeny alakjában — az első esetben,
majd — a másodikban — az égitest addig meg nem látott, telten világító korongját. Különbség van, de a különbség végül is ilyen.
Ám az időbeli létezésnek, mint misztériumnak és tragédiának, illetve e két
szélsőséges felérzésnek egy bölcseletileg is páratlan gazdagsággal kidolgozott
elégikusságban való kifejezése — a Tandori-költészet téveszthetetlen alapzengése — explicit tárgya, szüntelen elaborációs dolga is Tandori verseinek.
Ez a munka, ez az emésztő dolog: az út végigjárásának, minőségének a tétje
nem vonható pusztán etikai és éppen ezért az esztétikaitól idegen megítélés alá
— mert a két, az erkölcsi és az érzéki vetület nála egybevág, hiszen a lényekkel (emberekkel, madarakkal), sőt a tárgyakkal való kapcsolatának és nagyszabású művei megalkotásának ügye egymástól nem választható el. Amit magánemberi voltában a „létezés amatőrje" megél, annak, minden feltoluló kétsége, válsága dacára, az írói professzionátusság, a hű és pontos megjelenítés
maximális igénye szerint van csak evilági „megváltása" — a magándolog közössé tételével. Tandori költői változásainak — és jelenlegi költészetének —
hátteréből tehát aligha szabad magában kiragadni a példázatos erkölcsiséget
vagy a nagy művészi koncepciót, mert ezek együttesen az „irodalmiságnál"
többet érintenek.
Egy műalkotást, s annak gazdaságát — végül is — a benne sűrűsödve
megjelenő bő szellemi és érzéki energiák egysége tesz számunkra épületessé,
értékessé. Az újabb Tandori-könyvek koherenciája olyan bámulatosan erős,
15

hogy minden részletük nagy energiával „köt" a maga helyére, és ezért legalább
annyira mozdíthatatlanul kidolgozottnak és koncentráltnak mutatkoznak, mint
jelversei, csak ott könnyebben áttekinthető a konstrukció csontozata. Teljesen
értetlenül közelít ehhez az a valaki, aki itt egy elasztikus, léggömbként fújódó
költői verbalizmust gyanít, és szó sincs arról, hogy Tandori „mindent megír"
abból, amit megél, csupán az a helyzet, hogy abból a megragadottságból támad a költő ihlete, hogy életünk hallatlanul konkrét, elementáris és roppant
részletes elevenség-folyamat. S ezért — számára — most már minden el-nagyoló, nagyvonalúan összefoglaló kép hamis lenne, önmagát távolítaná el így
magától.
A Tandori-fejlemények illusztrálására kössük össze a költői út két, távolinak mutatkozó pontját. íme, egy többször citált miniatűr az Egy talált
tárgy
megtisztítása című kötetből:
KANT-EMLÉKZAJ
A fűnyírógép (odakint)
Villanyborotvám (idebent)

•u

Ez a königsbergi filozófus híres szentenciáját parafrazeálja, aktualizálja,
érzékileg személyessé téve azt: „A csillagos ég felettem, az erkölcsi törvény
bennem". A felvillanó két sorban, képben e kultúránk egére került mondatnak a „bölcseleti poézise" valamilyen bárhogy-de-mégis érzéssel kel új életre;
de valami fanyar-disszonáns reflexió-sóhaj is ott lengedez a fűnyírógép és a
gépi borotva zajának, zümmögésének hangja felett. Ezt a legkésőbb 1970-ben
írt verset több mint egy évtized távolából — a Celsius kötet felől — újra olvasva nem a filozófiai gondolat, vagy a modern, gépi civilizáció jelei ugranak
ki a textusból, hanem a fű, mint kulcsszó. Az utóbbi kötet mottói között
ugyanis ez is szerepel: „Mi az a fű? Egy szál fű, az igenis fű, de a mellette
való másik szál növény, az már nem fű, az már virág, aztán leveleket lelek,
azok se füvek, aztán m i n d e n f é l e — zöld micsodákat, arra mindre
azt
mondják, hogy f ű f é l e . . . A piktorok festenek zöld mezőt, zöld színt festenek,
az a fű minden a fű között. De én nem vagyok festő, csak egy ember vagyok,
hát énrám nézve minden kötelező, amit az ember k a p o t t . . . életüket követelik rajtam." Ez a Szép Ernő tői való gondolat — akinek tárcaremekeiből a
versek hatalmas vonulata mindvégig, a középső rész kivételével idéz — azzal
együtt, hogy „ezen a világon le kell írni minden adatot, minden száji szót,
minden fénylést, minden nyomot és minden lehellést" — érdekesen állíthatók
analogikus és dialogikus viszonyba a Kant-vers költői eszméjével. Azonosítható, állandó vonásnak tűnhet fel a múltra, a tradícióra való nyílt „támaszkodás", a klasszikus bölcselő, vagy a hőn szeretett századeleji költő-író szellemi örökségének „magáévá élése", az, ahogy lelkesülten és nyíltszívűen, barátságos szuverenitással, szinte „kart karba öltve" e szellemalakokkal — Hamlet
és Rimbaud után leginkább Széppel, Jékelyvel, Weöressel, Kafkával és Pilinszkyvel — járja Tandori az útját. Ám a Kant-parafrázisban — civilizációkritikai értelemben is — a „csillagos ég" helyett a „fűnyírógép" áll, az „erkölcsi törvény" helyén meg a „villanyborotvám", melyek így és amúgy, de mindenképpen összetett-összefoglaló és a személyességtől, perszonalitástól független dolgok, konstrukciók. A zaj elemmel együtt a kétsoros füve mégiscsak belekerül egy „piktoriális tájba", mint ahogy a königsbergi bölcs mondatában is az
ég, a világ rendjének törvényszerű egyetemessége, összefogottsága kap hang16

súlyt. A Tandori-forduló a versek, a kötetművek új világa felé abban áll —
többször meg is jelöli a váltás dátumát is (1977. július) —, hogy az ég, miként
a világ is elveszíti (fény)pontszórvány jellegét, a lírai szemlélet számára nincs
„tömeg", és az egyedi, a páratlan, s ezen belül is az „apró", az „elvesző" felé
fordul a személy — a lélek teljes vehemenciájával és az élet egész praktikumával. Mindez rávilágít a részletezettség evidens alapjára, és nem nehéz átlátni azt sem, hogy a fűszálak, a madarak, az „élés" ezernyi úgynevezett kicsinysége felől törekszik megalkotni a mű kozmoszát, „csillagos egét". Ennek
persze igen radikális esztétikai konzekvenciái vannak. A nagyformátumú
konstrukció — a kötet-építmények egész, átfogó szerkezete — hivatott most
már összetartani, egységgé boltozni a pontok szétpergő villódzását. Egy isteneitől fosztott, valóban magáramaradt profanitás világában ez alighanem igen
gyökeresen végiggondolt és -vitt művészi koncepció.
Szép Ernő és Tandori felsóhajtásának, a mindenre-szóló felelősség maximájának meg a, persze, behatárolt, korlátok közé szorított tényleges emberi
lehetőségek konfrontációja, drámája nyilvánvaló — ezért is határolja élesen
körül a költő a ténylegességek körét, de még így sem lehetséges, hogy holmi
isteni festőként minden „fűszál"-at megjeleníthessen a képén. Adva van egy
terep, egy szakasz, véges élet — véges mű. A Celsius-ban késő őszbe hajlanak
a napok, melyekről hírt veszünk a Taposófű és A délelőtti orgonista címen ismétlődő ciklusokban: zajlanak hajnali ébredések, munkák, Szép Ernő könyveinek
olvasása, idézése. Képek, helyzetek jelennek meg évekkel korábbról, pár fontos,
makacs momentum ismételten foglalkoztatja („mi van?, mi volt?, hogy volt?"),
sok-sok emlék tűnik elő a tudatban a gyermekkorról, az ifjúkorról, a múlt
küzdelmeinek, gondjainak éveiről, s közben mindig és újra: a halál, az elmúlás kétsége — temetők, temetések, sírkövek és sírdobozok, urnák, halottak
napja, a túlélés esélyei — meg béke, csend, olykor harmónia, a remény percei,
a félálom-nyugalom. Hajnali, nappali, alkonyi órák — éjjeli lámpafény, játék,
írás; a szeretett lényekkel, a szeretett társsal vitt élet ára, apálya — fáradás,
kitartás. Mindezt közel száz félhosszú, hosszú vers 11—11—9—10-es szótagos
soraiban olvasunk (a két utolsó sor tagolása a szakaszokban, akárha enyhe
szélben falevél peregne alá, jobbra, lefelé húz), a Szép Ernő-szövegrészletek
mozarti, „áriázó", lágy poézisével meg-megszakítva, mintha a költő az ő eredetileg prózába írt szövegeit állítaná a szín előterébe, miközben ő maga látszólag
csak egy tört dallamú, de igen szoros formájú kontinuitót játszik. A nyelv, a
beszédmód roppant mai és természetes, így aztán a köznapiasnak is ható szóhasználat nyers elemei homályos csillogással, érdesen „zenélnek" a sokszor hoszszú ívelésű, ismételten tört versmondatokban. Szoktak beszélni értő-érzékeny
zenehallgatók bizonyos Bach-muzsikák „zseniális unalmáról", tengerszerű lüktetéséről — hasonló mindennek az effektusa, még akkor is, ha a szövegjavítások („jav."), a botladozások, törések, fékezések nyílttá is teszik a végleges
improvizáció disszonanciáit. Néha még a versek címe is csak megszakítás, csendpont — a költemények gyakran átúsznak egymásba. Mindez, ami a bevezetéssel és az utolsó sorozattal együtt hat ciklusnak vehető „fejezet'-ben megjelenik, a középső, többnyire igen harmonikusan zengő, zenélő (rímes, refrénes,
egy-egy alapformát moduláló) költemények ciklusa körül „fordul". Ezek a
költemények viszik is „előre" azt a quasi-epikai folyamatot és vissza is fordí1>ják azt, az elégikus szólamot egész érzelmi teltségében hagyva kizengeni. Minthogy ebben az írásban e könyvek egészével kívánunk foglalkozni, s nem végzünk egyedi verselemzést (mellőzve a részletek szépségeinek vizsgálatát), arra
17

is érdemes felfigyelni, hogy Tandori a kora-újkori európai líra (talán a későreneszánsz, a kora-barokk) formai tradícióihoz milyen gyakran nyúl itt vissza,
annak harmonikus, dolce zengéseit olyan lírai közegben szólaltatva meg, amelytől alapjaiban távol áll a stilizáció, és amelyet egy igencsak modern, merészen
filozofikus intellektus összetett képei jellemeznek. Érdekes, hogy a „regélő"
alapversekben viszont mintha e régi korok „lantosainak" monoton verses beszámolóit idézné fel. Túl merész az a következtetés, hogy ennek az allúziónak a
kb. 16. század körüli versekre köze lehet ahhoz is, hogy Tandori a valóság vizsgálat és -dokumentálás igényét egy „kozmológikus" konstrukció egészében
fogja össze, miként az a hajdani kornak is tette? Meg lehetne fontolni a
választ.
Karácsonytájtól, a télidő mélyeitől kora tavaszig, március első napjaiig
halad a második könyv, A megnyerhető veszteség versvonal-vezetése. A Szép
Ernő-idézetek sora átível ide az előző kötetből, de aztán a könyv derekán túl
a költő elejti ezt a motívumot, eddig is sporadikusabban tűnnek itt fel citátumok, mert az események, melynek futását, folyását állandó visszahurkolások
fékezik, sokkalta vadabbak, kínosabbak, gyötrőbbek. A téli ünnepek folyamán
történt „kiütközések", vadulások, csavargások és ennek bensőséges és páros
feldolgozása az első motívumcsoport. A könyv középpontjában a közel másfél
kilométeres téli etetőterepen való napi végigjárás, a hóban, fagyban, latyakban
folytatott madártáplálás vállalásának-abbahagyásának tépelődő kérdése áll.
Tandori végigdolgozza, -éli, -gondolja a döntés esélyeinek megannyi konzekvenciáját, mindezt mégsem puszta etikai problémaként, hanem egy viharos
lélekjárás ide-oda hányódásaként élhetjük át. Hosszú éjszakák, fehér, csatakos
városi tájak, s a halál, az elmúlás gondjai mellett a vakság, a világ-talanság
válik fontos szólammá itt. Semmi nem oldódik meg, de a szív és az idő valahogy
megenyhül, s 63 számozott egységből álló — egy „Képzetes hatvannegyedik"kel kiegészített, majd nulla-számozásúval záruló — alapsorozat vége felé járva
valami játékos, könnyedebb motívika is hozzátartozik az oldódáshoz.
Az eseményeket felületükön nézve dramatikusabb a témakör, de a könyv
egésze mégis oldottabb, lágyabb: elmaradnak a „javítások", a versszaktípus
ugyanaz itt is a számozott daraboknál, mint az előzmény-könyvben (rímtelen
11—11—9—10), de a szakaszok egymásba hullámzanak — nincs köztük spatium — s attól, hogy itt a „klasszikus" lírai költemények — bizonyos természetes aritmiával, többnyire kettesével, hármasával — a szomorúság fényes,
gazdag szólamaival szakítják meg a vonalvezetést, egészében is kiegyensúlyozottabb érzelmi összbenyomás. A „nyerés" és „vesztés" a „változás" és
„ugyanannak maradás" — mint az időbeni lét megoldhatatlan, tépő, fájó kisarkítottságai — „a túlzások kioltás"-ához vezérli a lírai eszmélődés- és érzésfolyamatot, szinte naponta— „fölkel a nap, így veszi kezdetét / a megnyerhető
veszteség" — szól a címadó vers alaprefrénje. A Celsius mottójának elve — a
sok-sok apró fű, a világ élő konkrétumai, melyek „életüket követelik" — ide is
érvényes, de immár továbbviendő evidenciaként, csakhogy itt a sűrítés, a kiválasztás, a kötet egészében folytatott építkezés másként valósul meg. A megnyerhető veszteség címnek költői műhely-értelme is van — reflektált, megírt,
bemutatott módon: a költemények átírások, módosítások során születtek, némelyik többedik variáció, és a kötet létrejöttének útja a jegyzetek, a gyűjteménybe fel nem vett versek elhagyásának, „vesztésének" útja is. A megjelenített élet, a működés, a szeretet, a munka folyamata — egészen transzparens,
látszó és átlátszó: „mintha látnám agyamat, / köz-kiadásban" — írja egyhe18

lyütt, másutt meg ezt: „aztán elkészülnek / a munkák, bennük eszményi
és / nem eszményi körülmény rajza, mind / egyképp ott van, és a saját
képünk így, / akik csináljuk és környezzük".
E két könyv tematikájának és módozatainak vázlatos szemléje után — s
hadd jegyezzük itt meg, hogy e sorok írójához a két rokon változatból a második áll közelebb — még egy gondolati tisztázásra kell vállalkozni, hogy a
bennük megnyilatkozó nagy költőiségét megfelelő szellemmel foghassuk fel.
Tudvalevő, hogy Tandori Dezső ismételten elhárítja azt, hogy a verseiben megjelenő dolgokat, eseményeket, személyeket jelképként kezeljék — nem először
tér ki erre is ezekben a műveiben. Mielőtt ezt megfontolás tárgyává tennénk,
hadd hívjuk fel a figyelmet arra, hogy ezek a kötetnyi hosszúságúnak tekinthető versművek — legalábbis az alaptextus sorában — nemcsak hogy a metaforikus kifejezéstől, de még az egyszerű hasonlattól is következetesen tartózkodnak. A jelentésátvitel másutt is talán csak metonimikusan, az egymás-mellé
rendelés linearitásában jelentkezik — aminek jellegzetesen Összetett módjai a
szövegegyüttesek, szólamok egymásba játszatása, -fűzése, illetve a szóösszevonások (pl. „fakul-ragyog a színe-vissza tény-tér, / a láb csupa zúzottkő-ropogás").
A modern költészet(ek), s ezen belül is kulminatíve a szürrealizmus hatásától
érintett versek épp ellenkezőleg, az egymástól távoleső képzettartományok koherens sűrítését, egymásba villantását, s ennek az asszociatív képi rendszernek
egy személyes, mitologikus vízióvá formálását tették poétikájuk egyik alapelvévé. Tandorinak nincsenek mítoszai, — ebben az értelemben legalábbis
nincsenek, s ezért roppant konkrét, érzékletes, már-már „gyakorlatias" írásrajzolatnak veszi a költői megjelenítést, amelytől egészében idegen az, hogy
valami másnak, rajta kívül esőnek a jelképe legyen. A madarak, a téli madáretetés nem a Szeretet, a Szolgálat, vagy az esendőkhöz hajló — humánus —
magatartás jelképe, hanem az-ami, egyszeri és páratlanul személyként megélt
cselekvés-, indulat- és érzésfolyamat. Van ez a világ, melyben a „látható is
csak fényes derengés", egy személy számára, akinek énpontja ebben a létezésben a megragadhatatlan és meg-nem-nevezhető rejtelmek nyithatatlan nyitja:
„Hogy aki soha ott sincs ki se zökken / Nincs változat / Nem jön meg el se
szökken / Nélküle az örök fenn és az örök lenn" („Fut az örök tekinteteket unván"). örá csak az időben megtett út pontos és részletes rajza áll — vallja —
mely mint az öröknaptár áll és körbehalad. Ám a műben megragadott temporalitásnak, mint koherens és részletes folyamatnak az egészéről mégiscsak azt lehet
mondani, hogy az együttesen jel és kép — egy emberé, s ezt a „jelképet" talán
már átvihetjük magunkra és magunkat is, az olvasást befejezve, rá. így aztán
ezekre a könyvekre azt is lehet mondani, hogy példázatok — a példázat fogalmának legtágabb (és korántsem a műfaj középkori, teológiai vagy etikai) értelmében: egy folyamat megvilágítása konkrét, egyedi eset közvetítésével. Ha egy
szélfútta, felhős eget nézünk ámuldozva az is nem példázattal szolgál-e? Hogy
mire? Pontosan aligha megválaszolható. Talán a szépre, a jóra, az igazra.

19

MARNO JÁNOS

patt, patt, patt
dísz-távirat és függelék T. D.-nek
olyan ez, mintha valami
mégsem
az utolsó
pillanatban
de azért vigyáznunk'is
mégsem árt!, intem
magam, mielőtt a csupa-néma, süket
tárgy,
közt beszédre fogom a négy-öt,
billentŐ-képes ujjamat, mert a többi mint egypár
gyökérkezelt fog érzéketlen fityeg a betűfejecskék tarkóserege fölött...;
nem tudom: fölér
ennyi egy kezdéssel? . . .'vagy inkább a fenébe
hagytam volna ezt a kiszámolást, s helyette
rögtön a szavatolt kérdésekre
lett
volna jobb, szebb, szerencsésebb,
illőbb a körülményhez stb. rátérnem? ... — csakhogy cca. tíz és fél kör
választ még el az ünnepelt
élménytől
és vagyok oly félős, hogy remélni se
igen mernék magamnak 50 esztendőt
olyan ez, ismétlem törött-ferdén
kissé
mintha valaki mindent csak a felében
hinne
talán mert a tudata is hol a világ mellé
hol a test sötétjébe kívánkozik, s
azt, hogy „meg", meg egyenesen
hitszégésnek érzi; így aztán, persze, a dolgok se (hacsak nem
neki!) mennek sehogy; elbánnak egymással, ő és
a zárójel, takarós-kínos patthelyzet
áll elő
éjjel van, mondjuk, pontatlanul, elnyúlva a tenger
papír fölött — bár ez, ez még viccnek is rossz
nyitány
verses levélnek pedig túlontúl
hirtelen
indult...
— no de mit szólsz, mennyire üdvös, ha', mondjuk,
iratot mondok, nem a „csillagtól
csillagig"
szóló értelemben, hanem mindössze egy szelíd
elszórás példájaképp,
mintázva—és—törölve
a különbséget potyogtatás és pötyögtetés
között (nálam ti. a szív dolga a félreütés)
mert nálam, meglehet, némely értelem híján, a lét
szemvillanásra
mindjárt érzelmekbe fordul, meghúny, nem ölt maradandó formát, sem olyat, aminek legalább az elmúlás-ritmusa
még egyszer
felidézhető lenne; bármit gondolok stb., a bolygóideg
diktálja nekem, tartósabban igazán az érzelmet
sem
engedni kitelni, megállapodni kicsit ez vagy
az mellett, és ez az, ami aztán-— ide ugyan
komiszul

20

táv-

illő szóval — rendszerint annyira
indulafössá heccel magammal és másokkal
szemben egyaránt; ilyen örökös lehet, nem-de?, a héber
megszállottság,
a f . kafkáé vagy az o. weiningeré
például (nemhiába úgy falják befelé
magukba az óvatlan olvasót, mint egy
mindenki-tettes-felügyelő-nélkül-maradt
bűnügyi regény) s nem mindegy-e, hogy ilyenkör, vagy nem mindegy-e
ilyenkor
hogy az ember skatulyában vagy dohos odúban
tálálja egyszerre bezárva magát, és így, föld
tckorckcdt állaga szerint vizsgálja,
leskedi
a világot is, nem mint bíró, hanem mint sokszori,
többfedelű bűntárs, aki eltökélt-szigorú
jóindulattál sem képes többé a sorsa feletti
döntést csillagokra bízni, inkább egy
másodsorsú
bolygót vesz szemügyre — „a holdat nézi"
azt fixírozza, gyönyörködik
a kórságig benne
mintha az önnön bensőségei váltogatnák,
leplezetlen, a színt a környező sötétség
mindenfajta bámészai előtt, úgyhogy számára az úgynevezett éjszaka leple alatt szövődő cselekmény nagyon is
szörhyen-előre
kifejlettnek
látszik, és az már
hiú szertárfás csupán a részéről, ha e
kifejlethez a maga ebben-abban
eltérő
módján
— hangulattartássál,
-rontással, -fokozással,
-feszítéssel
-leütéssel stb. — ő is hozzájárul
hát kb. itt áll meg nálam az emberi ész
és ezért inkább sajnos, semmint örvendetes,
hogy
nem az utolsó
pillanatban
hiszen akkor legalább hihetném, hogy van, mert volt
mire vigyáznom, míg így most egy merő csupa
zsigeri óvatosság vagyok, mint egy
agyonfagylalt
nyúl a korántsem mesepiros
hóesésben
sár és vér és nézés — és csak annál ostobább a helyzet
ha valaki ezen túl vagy emögött célszerűséget gyanít; dehogyis;
fehéren
feketén szertelenül, tehetetlenül
állok én
ideszórva-szorítva
a magam pártján,
ütöm
szerte az örökségtől tágítani nem és
semmi módon nem képes fantáziákat,
ülök
illetőleg, s éppen hogy még összébb igyekszem
fogni
összefoglalni,
„mint is van?", ezt az állapotot
de azt már nagyképűség volna állítanom,
hogy
ezzel általában az úgynevezett
megismerés
szolgálatát vettem a vállamra; lírázok
egyszerűen, érhet ilyen vád is, s hozzá egy olyan ünnep
ürügyén, amelynek pedig a
megtartásától
kivételesen semmi nem ódzkodik bennem; s azt meg kivált
21
0

furcsállom, rríás furcsálkodókkal
együtt,
meghökkent
szóval, hogy akkor mégis miért kizárólag a bajnokság árnyoldalait vagyok hajlandó — akárhányszor — keresztbe-kasül
járni? . . netán
valamely rossz, régi,
régen-rossz-megragadáskészség
tetteti ezt velem így? . . . szöknék,
szökdécselnék
én bizony madárléptékben
is, ha ez a derűs •
apropó nem éppen a fajsúlyom
sarokpontjánál
szorít meg, ha a T. D.-i fordulatrengeteg
nem szédít
kényszerít úgy rá a tulajdon mászókámra, görbe és
foghíjas és páratlan játékrudamfa
— hogy a beszéd.
ami más hétköznapokon
sokszor már mintha
közvetlenül
a levegőcsere gondja alól szabadítana
fel
most csak és csak a papírhoz présel közel
kifoszt a hasonlóságaimból,
s ezzel mintegy valóban
táviratilag hajszol nem-nem-nem
lennem, csak fajtalankadnom, visszaütés — a semmi
számlájára
„sem-?"; dehiszen ebből már igazán hiányzik minden indulat, a számla helyett helyénvalóbb
is, ha tárlót
mondunk, természetesen
nemcsak valamely
tartalomjegyzék fontosságára utalva e csúszószóval; végeken és bonyodalmakon
van a hangsúly
a személy-sem'„?"-jein
tehát —- ami az alkotót
ha elegendő szálat lát egyik fejezetből a másik fejezetbe átlógni (hangsúly az „ó"-n,
,,á"-n)
bizonyos süket; néma kárörömmel tölti el, harsoghat felőle, gondolja,
ákár„?"-ket a levegő, suhoghat
lélekszakadtan
mint egy fél bot, melyet a bolygóideg fog, ő
végre nyugodt; hát nem eredeti egy megoldás
volt
idézem, hogy érzi, „hogy közben sem-„?"-t, de sem-„?"-t
nem
kötöttem sen-,,?", de sen-„?" személyhez,
a legkevésbé pedig bár-„?"-fajta tulajdonságot
magamagamhoz? . . . jöhetnek most már fcozt posztfeudális
idők
a rond, azaz, ismétlem megint őt, „a rendes
tapasztalatokból aligha születik még egy ilyen
fészekalji világ"; és innentől fogva, mondjuk, mi, balmadarak is, jobb ha eltekintünk a költői
illetőleg a tényleges szavatossági idő
különszálaz-

22
0

gátasától, nem kérdésképp
mondjuk többé, hogy ennek vagy
amannak
„?" van a mélyén, hanem örömest eltekintünk a két tő egybefo„nógatásától" úgyszintén; marad a osárnyaa
hangyatojáa, s mivelhogy nincs szeretőnk, a nyelészavarokat, ez világos, a papír okozza, „marad" tehát „a száraz hangyatojás", cca. tíz és fél év még
még, még bentebb az előporított zsigerek közt
mert azt már mégse veszi be a fejünk, hogy mért ne
mehetne rá kétszer ugyanarra.a mesére egy több
mint öt éven át a legkülönféle fűszerekben
gazdag forrófagylalton
tartott nyúl, miért ne ugyanaz
pengethetné
ezerszer is újra vele „a százszorszép szárnyaszegett
hangot", patt, patt, patt, patt
hevíti némely omlókaajy széltolás a hallr
ócsontot, vaktában pattognák, pattogzanák „?" vagy „?" fele
a pirosas szemek — hiszen a skatulya
csákugyan gyúlékony, függetlenül attól, hogy o.w. illetőleg f . k. hordtak-e valaha is a zsebükben
ilyet
valamint attól, hogy az ünnepelt
n e m hódol a „gyilkos
füstnek"
míg nálunk itt egyéb dolog sincs már; potyára ébred
alszik az egész raj — papírunk zörgő fehére
után mennyi, de mennyi apró fekete
pötty
árad, terül szét az égen; pont
azazhogy függeléknek(!) itt van még
előttem a zsalu sarokvasábdí valami; ez a valami
„szörnyű idill" — nyelési zavaraimon
segít
néhanap keresztülvergődnöm,
megoldja á légbogokat a torkomban, és szinte látványosan pukkasztja
ki
fülemből a faggyúdugót,
szeretni kezdem az életbiztaíáoi, biztosítási ügynököt, csakúgy, mint a fentebb
kissé oldali billent, kissé félredöntött
sz(hangsúly
a szisszenésen)
épégboit-„parabolát"
« ám éz a szeretetérzés
is hamis lesz
hamar, ugyanazon ernyő alá kerülök vele — mint amiről
a regény-előtti,
-közbeni és azontúli közvetítők mind egyhangúlag
„állítólag" vaUaTiak, beszélnek, továbbgerjesztve,
növelve ezzel is a szerelemtől-vagy-gyűlölettől
támadt,, tehát igénis önkéntelen gyanút az emberben, hogy állítólag
semmi nincs — hanem csupa pucs van, konkrét bűn
csak, vagy csak többé-kevésbé
le-lerótt
vezeklés
és akkor „?"-t higyjoh merjek elgondolni: „?"-nek a békés
avagy „?"-nek a gonosz világa mellett derül
majd egyszer csak fény rá, hogy történt-e
érdemben
lépés, mióta megvan, a mészégető körül

23

24

PETŐCZ ANDRÁS

Hajnali szárnycsapások
meditativ költemény az 50 éves Tandori Dezsőnek
Azon az estén, azon
az estkezdeten, írtam
korábban,
azon
a szomorú februári estén, írtam,
azon a szomorú februári
estkezdeten,
írtam,
azon a szomorú, esős és havas
estkezdeten
írtam,
írtam korábban, azon
a tétova-különös
éjszakában
a Victória-bárban,
mondtam és írtam korábban, azon az estén,
abban a különös
találkozásban,
kézfogásban,
tétova ölelésben-egymásra-figyelésben,
ott,
a Victória
bejáratában,
ott,
nos — és
ide most gondoljon kicsinyke szünetet
mindenki,
apró lélegzetvételeket
—,
valami fontos
kezdődött
megint,
valami
erős kapcsolat-féle,
írtam korábban, és
most: most
megismétlem.
Valami elkezdődött, írtam néhány sorral
valami szokatlan
kezdődött
a szomorú-kietlen
estén
és
éjszakában:
levelek
születtek-íródtak,
készültek
egymásra-gondolások,
kézfogások-találkozások
lehetősége,
lehetetlensége
fogalmazódott
azon az estén.
Azon
a különös estkezdeten
és később, ott,
abban a szürke-fekete
éjszakában,
ködös-fekete-párás-lámpafényes
végkiárusításban,
majd később is:

feljebb,

néhány nappal korábban ennél
a mostani
gépelésnél
láttam,
ahogy kiléptél
házam
kapujában
széles kalapban és,
mikéntha
madárnyi
madárszárny-szárnycsapásban:
megnyílt
felöltő-kabátban
igyekeztél
talán éppen a Klauzál térre
vetőmag-ügyben,
nem is tudom. A
postaládában ott volt a levél
és a lapod is.
Kicsit
szégyelltem
magam, hogy
ákarattálan
megláttalak,
mintegy
meglestelek,
léleazetfojtva
és meredten
próbáltam
át-élni
azokat a
pillanatokat-perceket.
Ahogy azon az
estkezdeten
bemutatkoztam,
abban a
furcsa
pillanatban, amikor egy
magatehetetlen
eldőlt
részeget a földről
felemeltünk.
És ahogy azzal a vöröses hajú
lánnyal Pilinszkyről
beszélgettünk.
Persze,
lehet, ez nem akkori
eset, és nem is velünk talán,
talán egy másik életünkben,
és
másik
időzónában.
Talán
a Találkozás sem volt valós
a Victória
bárban,
nem is tudom.
Persze, az sem, ahogy
„testőreiddel"
megjelentél,
új,
készülő regényedről
beszéltél,
és ők
merev-részegen
figyeltek.
Mikéntha apró
csúsztatások, mondtad,
mikéntha

apró-különös csúsztatások,
és
hallgattuk a
vak
jazz-énekes
rekedtes-magába-feledtkezett
hangját.
Azon az estkezdeten
történt,
szomorú-párás-fekete
éjszakában,
ki tudná ma már
megmondani?
Este
vagy
éjszakában?
Ahogy Tarasconba érve
megálltunk,
közvetlenül a város
határát jelző tábla után, hogy
elmaradhatatlan
görögdinnyénket
sietve-izgatottan
fogyasszuk
el,
készülve egy másik, szintén
váratlan-várt
találkozásra,
de ez
(a tarasconi út) nyáron volt, és,
persze megint máskorra
marad.
Avignonba
sem jöttél velünk, mégis mintha
ott is,
mindenütt jelen volnál:
levelek és üzenetek,
hajnali ködben
különös
találkozások.
Mert
ki tudná megmondani,
hogyan
volt az a tarasconi út?
Már
ennek részletezése
is máskorra
marad: hiszen a madarak
szintén hajnalban
jöttek.
A madarak is hajnalban
hozták
az
üzeneteket.
Fekete és
fehér madarak
szárnycsapásait
hallottuk,
fekete és fehér madarak
különös
szárny csapásait.
Fázva-dideregve
húztuk össze
magunkon
fehér és fekete kabátjainkat,
és
figyeltük
a fehér és fekete madarak
gyülekezését
körülöttünk.
Tálán ez is a Victória-

bárt követő éjszakai
csavargás
után volt? Vagy a tarasconi
úton?
Fáradtan-kialvatlan
álltunk
a hajnali
ragyogásban. Váratlanul jöttek

a

Fekete és fehér madarak
jöttek
hajnali számycsapásaik
mikéntha
hajnali üzenetek.
Mikéntha
üzenetek
a hanali
szárnycsapások:
váratlanul
jöttek a madarak.
Feketén és
eget, fekete
Feketén és
a földeket

fehéren borították
az
és fehér
szárnyaikkal.
fehéren borították
körülöttünk
is.
Nyomasztó
volt
a
jelenlétük.
Fáztunk. Hideg volt.
Feketén és fehéren
borították
körülöttünk a tájat. Fehéren és
súlyosan, feketén és
nemtelenül.
A Victória-bár csendesen-némán
azt az estét, azt az
estkezdetet.

őrzi

Levelek jönnek valahonnan,
levélnyi
üzenetek, körülöttünk fehér és fekete
madarak nyugtalan
szárnyverdesései.
Nyugtalan

szárnyverdesések,

körülöttünk.

SZIGETI CSABA

Transz
Tandori Dezső szonettváltozatai
„Cette visée, je la dis Transposition —
Structure, une autre."
Stéphane Mallarmé: Crise de vers
A szabad vershívők — egy kitűnő francia költő szavával: a vers whigjei
— joggal kérdhetik tőlünk, a vers toryjaitól: hogy-hogy a szonett? Miért (lényeges) a szonett? Hol vagyunk már ettől! És tényleg, hol vagyunk? Dante
kertjétől? Petrarca hegycsúcsától? Feltehető a legfontosabb kérdés: kell-e és
lehet-e ma szonettet írni, nem égbekiáltó anakronizmus-e az effajta tevékenység? Ügy vélem, a toryknak (hadd aknázzuk ki a szerző helyett nevének újabb
anagrammatikus, törléssel létrehozható változatát: Tandori
tory) az a makacssága a modern és mára már ugyancsak hamvasságát vesztett szabadvers
centenáriumán túl, amellyel szonetteket írnak itt és most, rendíthetetlenül —
fontos, értelmezésre váró felelet. Egyelőre szonetteknek valamiért íródniok
kell, és szonettek íratnak is.
A továbbiakban egy hosszú történetet szeretnék elmondani, amelynek kezdőpontja egy tíz esztendővel ezelőtti szoba, végpontja Dante képzeletbeli
kertje: Tandori Dezső Még így sem című kötete 1978-ból és a 107. oldalon a
Dante-utalás. E verseskötet megközelítőleg 260 szonettet tartalmaz (az egymásba nyíló-záródó, a csonka és a megduplázott szonettek miatt pontos szám
nem adható meg) — míg például a Celsius-kötet (1984) egyet sem. A megelőző
bőség éppúgy elgondolkodtató, mint a rákövetkező drasztikus hiány, a szonett
nemléte.
Az itt következő gondolatmenetben a szonett kifejezés két értelemben fordul elő. Az első jelentést így adhatnánk meg:
a szonett = a strukturált rend, a kozmosz;
ekkor a szonett csak egy a tradicionális formális képződmények, a rend képződményei közül. Második jelentésben
a szonett = szonett,
műfajt és metrumot egyaránt jelölő kifejezés: az európai vulgáris nyelvű költészetek legnagyobb hatású formája a maga mintegy nyolcszáz esztendős történetével. Az a szicíliai eredetű forma tehát, amely először II. Frigyes környezetében jelent meg 1230 táján, igen szoros kapcsolatban a canzone-vel. „A
canso szakaszai ugyanis fejlődésük folyamán verstanilag mindig bonyolultabbak és hosszabbak lettek. A szonett keletkezésére vonatkozó talán legmeggyőzőbb elmélet az, hogy egyfajta canso-szakasz önálló életet kezd élni, hossza
állandósul, bizonyos belső feszültségek lépnek fel benne, amelyek tovább tagolják stb. A rövid, önálló canso-szakasz és a szonett között tehát történeti kapcsolat is van." (Zemplényi Ferencet idézi Horváth Iván: Balassi költészete történeti-poétikai megközelítésben, Akadémiai, Bp., 1982, 112.) Mint majd látni
fogjuk, Danténél sok átjárás található canzone és szonett között. A szonett
szerkezettípusának életképességét (a rend formális képződményeinek életké29

pességét} csak csodálni lehet: átélt majdnem mindent, túlélt egész körszakokat, a művészeti episztémé váltásait. Válságba akkor jutott, amikor A VERS
általában válságba került, lévén, hogy a szonett a versről kialakult európai
tudás tán legfontosabb, de bizonyosan egyik legfontosabb bázisa. A versválság
szituációjában történt vele valami, a francia költészetben Mallarmé korában,
nálunk a Tandori-korban.
E költészettörténeti szituáció, a versválság választásra kötelezi, kényszeríti
a költőket. E válsághelyzetben a verssel együtt a szonett is gyanússá válik,
mégpedig kétirányban. Egyrészt a dantei szonett újraírása lehetetlenné vált,
hisz — metaforikusán — végleg elveszett Dante kertjének illata, helyette körülleng minket az olajszag, a mocsárbűz és a rothadás dolce nuovo szaga.
Másrészt megjelenik a szonett (és a vers) folytathatatlanságától való rettegés.
A szonett ily módon kétoldalról is problematikussá válik, és e helyzetben valamiképp viselkedni kell, valamilyen módon, de reagálni kell erre a szituációra.
Európa bármely pontján nagyjából négy reakciótípus közül választhatunk, mert
véleményem szerint csak ennyi adódik. A válsághelyzetre adott válasz egyszerre jelent magatartást, egyszerre definiálja az illető költő versfogalmát és
azt, hogy a költészetről milyen víziót gondolt el magának, milyen költészetideológiával rendelkezik. Egyetlen dolog nem engedhető meg, és ez a naivitás:
nem lehet (nem szabad) e szituációhoz nem viszonyulni, e szituációt nem
lehet (nem szabad) nem figyelembe venni. Amit nem tehetek, az egy 0 - l e h e t ő ség: nincs út vissza Dante kertjébe. A következőket tehetem: 1. vagy elfordulok a szonettől; 2. vagy megkísérlem a szonett történetének folytatását; 3.
vagy szétszerkesztem, azaz dekomponálom a formát, hogy így életet leheljek
a tetszhalottba és végül 4. a történetet folytathatatlannak ítélve destruálhatom,
szétrobbanthatom a formát. Amennyiben leírnánk, az egyes típusváltozatok
megjelenésének története kiadná a modern szonett formális történetét.
Elvileg e négy út szabja meg a választási lehetőségeket mindenütt, ahol a
szonett természetessége már megszűnt, ahol a szonett problematikussá vált.
Gyakorlatilag azonban nem ugyanaz a pozíciója Mallarménak és Tandorinak,
mert a francia és a magyar szonetthagyomány között elképesztő nagyságrendű
különbség van. A szonett válsága előtt, csak a XVI. és a XVII. században,
Jacques Roubaud — tán idén már megjelent vagy közvetlenül megjelenés előtt
álló — repertóriuma szerint valamivel több mint 40 000 szonett íródott francia nyelven (az adatot lásd: Jacques Roubaud: La destruction de la sextine,
in: Change de forme: Biologies et prosodies I, dir. Jean Pierre Faye és
Jacques Roubaud, Paris, 1975, 52). Hogy ez milyen óriási szám, annak érzékeltetéséhez összevetésül a következőt: az Ó-magyar Mária-siralomtól 1700ig, a Rákóczi-felkelésig írott és ránk maradt összes magyar nyelvű vers (természetesen a fordításokat is beleértve) bőkezű becsléssel sem éri el a 4000-et.
Az is közismert, hogy a szórványos Faludi Ferenc előtti dadogások után (a
kezdetek friss összefoglalása és kiegészítése: Imre Mihály: Borosnyai Lukács
Simeon franciából átdolgozott magyar szonettje [1778],. Irodalomtörténet,
1986/3. szám, 753—758, Drelincourt helyenkénti túlértékelésével), reformkori
kultuszát is beszámítva (erről a periódusról szellemes és alapos kismonográfiával rendelkezünk: Kunszery Gyula: A magyar szonett kezdetei, Akadémiai,
Bp., 1965) a magyar szonett történetének döntő időszaka a XX. század.
A negyvenezer francia szonett léte már önmagában válsághelyzetet teremt
hiszen lehet-e egy újabbat írni úgy, hogy tudom, ez a negyvenezeregyedik
lesz? De ami lényegesebb: miként lehetséges egyetlen nyelven negyvenezer
30

szonettet írni? Mint ismeretes, a szonett általában nem jár egyedül, kedveli a
ciklust, a gyűjteményt, a könyvet. Miért nem őrültek bele a korabeli olvasók
a vaskos szonettgyűjtemények monotoneitásába? Nyilvánvalóan azért, mert a
szonettgyűjtemények egyáltalán nem monotonak.
Ahhoz, hogy tudjuk, mi is került válságba, érdemes bepillantanunk Dante
kertjébe, a Vita nuova kötetbe. A kötet verses műveinek két leggyakoribb
műfaj-, illetve metrummegnevezése a canzone és a szonett, ám ezek gyakran
érdekes módon keresztezik egymást. Például Dante Alighieri canzone-nak nevezi a XXIII. részben a Donna pieiosa...
kezdetű művét, amely 6 szabályos,
14 soros szonett összeépítéséből áll, canzone cattivella-nák. (könnyes ének)
nevezi Li occhi dolenti . . . kezdetű versét, amely 5 szabályos szonett egymásraépítéséből áll és egy x l l a l l a 9 b l l b l l a l l (más átírásban, amely az estramps-ot,
a rímtelen sort nem x-szel jelöli: a l l b l l b 9 c l l c l l b l l ) metrumu cauda-ból, záradékból, világosan reprezentálva a szonett és a canso közötti igen erős genetikus kötelékeket. Ugyanakkor szonettnek nevezi 20 sorból . álló Morte villana...
incipitű költeményét. Mindenesetre szimptomatikus, hogy Danténél
még nincs meg a 14 soros szonettforma abszolút önállósága, illetve kizárólagossága. Ha már most érdeklődésünket a 14 sorból álló szonettekre szűkítjük le,
azt kell mondanunk, hogy a szonett nem metrum, hanem metrumtípus: a típuson belül a forma rendkívül variábilis (e variabilitásról 1. Leandro Biadene
klasszikus tanulmányát 1889-ből: Morfologia del sonetto nei secoli XIII e XIV,
in: Studi di filologia romanza, IV, 27—42). Ám ha a szonettben pusztán egy
rendkívül variábilis metrikai konstrukciótípust látunk, tévedünk: „Structure
— une autre." Ironikusan, de meglehetős komolysággal mondva a Vita nuova
Dantéje középkori specifikátor, Jakobson-ős, aki formális szempontokból is
interpretálta önnön költeményeit. Minden költeménye előtt vagy után megadja
a mű divisione-jét (felosztását) és pontosan megjelöli az egyes részek (parte)
határait. E divisione nem metrikai felosztás és nem tisztán tárgyi: a szerkezeti
tagolás szempontja egyrészt az anyag (matéria) és ennek megváltozása, másrészt a beszédmód (modus dicendi) és ennek megváltozása. Ez alapján tehát
határpontot kell tennünk oda, ahol a vers tárgya megváltozik, de oda is, ahol
akár a megszólított változik meg (ahol például Beatrice után a barátnőkhöz
fordul). E felosztás ugyanakkor kétszeresen is relativizált: van mű, amelyet
Dante szükségtelennek lát felosztani, bár — mint mondja — megtehetné, és
van mű, amelyet tovább is lehetne osztani, mondja, de nem teszi meg. Dante
ily módon elkészített felosztásait nevezzük RS-nek (retorikai struktúra) és
vessük össze az MS (metrikai struktúra) legfontosabb összetevőjével, a sor- és
strófaszerkezettel. Az MS-ben egy sor egy pozíció, hosszabb függőleges vonal
jelöli a strófahatárokat.
Jelöljük be az RS dantei határpontjait, zárójelben megadva az egyes részek sorkiterjedését!
(1) az A ciascun' alma presa . . . incipitű szonett (1-4; 5—14);
j

»

I .1

(2) a Piangete, amanti...
|

i

|

•

I I

I

! — I I I

«—|

incipitű szonett (1—2; 3—8: 9—14):
|

I

I

!

I

!—|

1

I

I

!

I—|
31

(3) a Caválcando...
|

incipitű szonett (1—8; 9—12; 13—14):
t

l

I

I

1

»

t

|

»

I

l

|

1

A versek sorát a kötet végéig követhetnénk, a konklúzió változatlan maradna:
míg metrikailag minden 14 soros szonett ugyanolyan strofikus szerkezetű, retorikus struktúráját tekintve Dante nem írt két egyforma szonettet. Ügy gondolom, ez magyarázza a szonett hihetetlen életképességét: egyrészt metrikailag is
erőteljesen variábilis forma (de ez még kevés lenne hosszú történetéhez), másrészt viszont — ami a szerkezetét illeti — benne mindig legalább kettős struktúrával kell számolnunk. Nem pusztán MS-sel és nem pusztán RS-sel, hanem
a kettő egymáshoz való viszonyával. Csak így érthető, hogy Dante szerint a
divisione a megértés eszköze, a formális felosztás így lesz értelmi felosztás, az
önkommentár olvasati-értelmezési előírássorozat. A szonettszerkezetet mint
harmadikat a metrikai és a retorikai struktúra összjátéka adja ki: azok a
módozatok, ahogyan a kétféle szerkezet határpontjai egybeesnek vagy különválnak. Ekvivalencia és differencia JÁTÉKa ez, elképesztő számú variációs
lehetőségekkel. A szonettírás és a szonettolvasás mély ÖRÖMe, GYÖNYÖRe
nem más, mint a kettős struktúra játéka, és e kombinatorikus játék évszázadokon keresztül biztosította a szonett változékonyságát az állandóságban. Ez az
a játék és ez az az öröm, amely lehetővé tett több mint negyvenezer szonettet,
és ez az a játék és ez az az öröm, amely csak a XIX. század közepére merült ki,
vált megunttá. Ez az a játék és ez az az öröm, amelyet a Mallarmé-nemzedék
csak a játékszabályok erőteljes módosításával volt képes újrajátszani, folytatni
(az ún. szabad szonettek szabályrendszerével), mert az eredeti szabályrendszer
ekkorra üresedett ki, devalválódott, automatizálódott.
Ügy vélhetnénk — joggal —, hogy a szonett ilyen mértékű automatizálódásának, kiüresedésének a magyar nyelvű költészetben a szonetthagyomány
elégtelen mennyisége következtében semmi esélye sincs: még beláthatatlan
ideig nem kerülhetünk mallarméi pozícióba, a magyar szonett még beláthatatlan ideig nem kerülhet válságba, a versválság szituációjába (már csak azért
sem, mert XX. századi szonettjeink szabad szonett-alapozásúak, a szabálytalanság szabályait tartják be többnyire). Elnézést kell kérnem a hosszú előkészítésért: itt, ezen a ponton lép be a Történetbe Tandori Dezső verseskötete.
Egy adott forma előállíthatóságának (szövegprodukciójának) nehézsége fordítottan arányos az illető forma automatizáltságával, s ez utóbbi alapvetően
az anyanyelvű irodalmi hagyomány bőségének vagy hiányának a függvénye.
A metrum vagy metrumtipus hagyománya egyúttal a vele szorosan összefonódott szintaktikai klisék gazdag tárházának örökségét is jelenti, s ez az örökség
teszi ugyanazt a szerzőt az egyik műfajban „gördülékennyé", a másikban „nehézkessé". A petrarcai típusú szonettet — épp követelményrendszerének még
mindig eléggé erős szigora és a műfaj formai zártsága miatt — ,bonyolultnak',
,raffináltnak' tekintették a századelőn, szemben például a Petőfi-követők kezén
automatizálódott hangsúlyos, nemzeti versformákkal, a népies műdal alakzataival. A Még így sem című kötetében Tandori Dezső szinte egy teljes versgyűjteményben (a szonett a kötet forme majeure-je) automatizálta a szonettet,
szám- és betűkombinációval jelezve az „előállítás" idejét és tényét: pl. a
1976721/h jelű szonett (A műfordítói élmény) 1976. július 21-én íródott, és aznap ez volt a 8. megírt szonett, mert h-jelű. Innen tudható, hogy Az alapfokú
(hiába)való című ciklus 1976. július 14-én és 15-én készült, a szerző mindkét
32

napon 24 szonettet írt meg, azaz a sportteljesítmény átlagos részideje 60 perc
(ez az időegység annál reálisabb, minthogy kiderül: a szerzőnek álmatlan éjszakája volt). A szerző szempontjából ,könnyebb' és ,nehezebb' metrumokról,
formákról szóló irodalomtörténészi hagyomány (hiedelem) egyszerűen azért
felette kérdéses, mert az előbbi módon elképzelhető akár a sonetti a corona
ilyen automatizálása is. Az azonban kétségtelen, hogy metrumot (műfajt) újító
költő esetében igen nagy versszerzői gyakorlat, metrumátvevő esetében elégséges irodalmi hagyomány szükségeltetik ahhoz, hogy egy metrumot bárki
nagy szériára, tömegtermelésre állíthasson be. Ezt tette meg a szonettel Tandori Dezső: tömegtermelésre állította be. Vajon miért? A válasz számomra
egyszerű és kísérteties: e fantasztikus kísérlet (minimális időn belül elképesztő
mennyiségű szonettet írni) arra ment ki, hogy a magyar szonettet a mallarméi
szituációba hozza, hogy megteremtse a szonettválság helyzetét. E kísérlet egyetlen életművön belül pótolja a drasztikus és több évszázados magyar szonetthiányt: itt napok alatt játszódik le az a folyamat (laboratóriumi körülmények
között), amely másutt több évszázadot vett igénybe: Tandori kötetében a magyar szonett válsághelyzetbe
került és megtörténik a kötetben a crise de versrel való szembenézés is. A szonett nagykorúvá vált.
Ebben az állapotban — amely egyben azt is előfeltételezi, hogy Tandorinak igen erősen át kellett rajzolnia a nyugatosok szonett-szintaxisát és a formatípussal szorosan összenőtt dikciót is jószerivel teljesen le kellett cserélnie
— a szonett problematikus volta megköveteli a helyzetfelmérést és a választást, a szituációra adott reakciót. Az első magatartástípus — adott szonetttömeg után — legyen az elfordulás a szonettől.

A) „Nem akarok szonettet

írni..."

Ez a kijelentés alapvetően kétféleképpen értelmezhető (pártállástól függően), aszerint, hogy a szonett kifejezésnek milyen jelentést tulajdonítok. Ha
a szonettet mint minden prozódiai szempontból szabályozott nyelvi alakzat jelölőjét gondolom el (vissza szeretnék utalni a tanulmány kiinduló tételére), a
tőle történő elfordulás a verstől, minden verses formától való elfordulást eredményezi. Ez annak a whignek a koherens felfogása, akinek letörne a keze, ha
egy szonettet kéne írnia, mert számára a szonett éppúgy, mint a vers: nonszensz. Az elfordulás itt logikailag a negáció; a költészetideológiát tekintve
költészet és versesség radikális kettéválasztása és ez utóbbi mély leértékelése.
Tandorinál természetesen nem erről van szó, mert a szonettől való elfordulás
nála nem jelenti a verstől való elfordulást is. Másként kifejezve: bár tudja,
hogy a költészet nem kizárólag verses alapozású, nem kívánja a költészet alól
a versesség pillérét kirántani [„csak (vers)tan-nélküli-(verstan és vers) van" —
de vers van, írja a Verstan és vers (jambusok) című versében a kötet 153.
oldalán]. Elfordulni a szonettől nála tehát annyit jelent, mint elfordulni egy
bizonyos verses konstrukciótípustól és odafordulni egy másik verses konstrukciótípushoz. Az elfordulásnak és az odafordulásnak története van. A mozdulatok sorrendje, a moccanások rendkívül fontosak, ezért engedtessék meg, hogy
egészében idézzük a kötetben a 115. oldalon olvasható provokatív, Kompozíció
című versét:

33

5

10

15

20

25

Nem akarok szonettet írni, csak
el akarok mondani dolgokat,
melyeket nem tudok hitelesen
elmondani másképp, s hogy ne legyen
általam új világelmaradás,
összehordok inkább egy nagy rakás
sort, rímet, újszerű és megszokott
fordulatot, s nem bánom, hogy fogok
rímelni, ha már a sor elejére
kerül, amit jól viselne a vége.
Azt kérdezte tőlem egy általam
— ilyen bonyolult története van! —
nagyon becsült szakma-társam, sok ív
munkám gondozója: Milyen naiv
vagyok? tehát, hogy ilyen vagyok-e,
vagyis olyan-e, ahogy ő... de e
most már teljes körré zárult minőség
kifejtése megszenvedi a hőség
ártó hatását. így hát nem marad
más hátra, mint valami fontosat
mondani. De végignézve a versen,
látom, bizonyos célnak megfeleltem:
szavakat ismételtem, szavakat
találtam ki — s egy gondolatomat,
mely bánt, v a g y i s . . . de most, hogy el lehet
mondanom, J O D D lesz inkáoh — egy szonett.

A szöveg indítása, az 1—14. sor szintaktikai szempontból meglehetősen ravaszul megformált. Értelmezhetem úgy is, hogy nem akarok szonettet írni, de
mit tegyek, ha mondandóm óhatatlanul ebbe az alakzatba áll össze. Ekkor a
nagy rakás rím, sor, fordulat nem a Kompozíció
című szövegre vonatkozik,
hanem a kötetben e szöveget megelőző szonettekre. De értelmezhetem úgy is,
hogy nem akarok szonettet írni, mert a szonettkonstrukció alkalmatlan a világ
valamennyi dolgának hiteles elmondására; létezik tehát valami, ami szonettben
mondhatatlan. Ekkor a nagy rakás rím, sor, fordulat, a rímelés relatív gondatlansága (9—10. sor) a Kompozíció
című szövegre vonatkozik: ez nem egy
szonett megszerkesztése, hanem egy nem-szonett összerakása. A szonettből ide
fordulunk egy, a szonettben nem mondható dolog kimondása érdekében. Válasszuk ezt az utóbbi verziót! Micsoda ez a szonettben kimondhatatlan állítás,
amelyről a későbbiekben (20. sor) még annyit megtudunk, hogy „valami
fontos"?
A szöveg címe rendkívül provokatív, mert a 14 soros szonettnél feszesebb,
zártabb kompozíciót, amely az azonos és a különböző elemek összetett tükör játékára, majdnem szimmetrikus és enyhén aszimmetrikus sorozatokra épül —
nehéz elképzelni. A mi versünk aloalo bloblo cloclo . . . stb. metrumú, szintváltással kimutathatóan kizárólag az azonos elvére épül és metrikailag teljesen
nyitott, azaz elvileg: a a b b c c . . .oo, vagy szintváltással: A A' A " . . . o o (a'-jelű
elemi események A-ra visszaalakíthatóak, a formula ekkor jelöli meg a konstrukciós elemek mély azonossági elvét: AAAAA . . .oo). A szonettkonstrukciótól
tehát ehhez a konstrukcióhoz fordultunk, a vers az elfordulás ideológiáját fejti
ki. Amennyiben Dante Alighieri két legfontosabb szerkezetmegjelölését, a szonettet és a canzonét úgy fogjuk föl, hogy — genetikus kapcsolataik ellenére —
ezek egy zárt és egy nyitott struktúratípusra vonatkoznak (tehát egy többszörösen határjelölt és egy majdnem határjelölés-nélküli, elvileg végtelen sorozatra), megfogalmazható a Kompozíció verselméleti álláspontja: elfordulni a
34

szonettől a versességen belül annyi, mint visszafordulni a canzoné-hez! Űgy is
fogalmazhatnánk: visszafordulni egy, a magyar költészetben évszázadok óta
szinte kizárólagos strofikus azonossági elvhez (a strofikus azonossági elv mélységéről és elterjedettségéről a szegedi FC-csoport kéziratos tanulmánya értekezik: A strófaváltás a XVII. századi magyar költészetben, Szeged, 1988 — megjelenés előtt az ItK-ban), amelyet így formulázhatunk: amilyen a vers első
strófájának alakzata, legyen pontosan olyan a többi strófáé is. Az azonossági
elv majdnem teljes kizárólagossága egyik döntő oka a magyar költésben a
XVIII. század előtti szonetthiánynak. De mit nyertünk az elfordulással? Mi is
az a „valami fontos", ami csak a canzone-szerkezetben mondható?
Amennyiben a versességen belül fordulunk el a szonettől, váratlanul megnyílik előttünk valami új, valami — magyaros kiejtéssel — ReSzaNT (rövidítés: a Relatív Szabadság Nagy Tere); ha a versességtől is elfordulunk, akkor
feltűnik valami, ami hiányzott, hiányzó volt: az AbSzaNT (a naaagy klasszikus
avangárd vívmány rövidítése: az Abszolút — pedig ez azért túlzás! — Szabadság Nagy Tere). Mit kezdjünk ezzel a nagy térrel, amely kitöltetlen, amely
üres? „ . . . n e m marad más hátra, mint valami fontosat mondani" (19—21.
sor), ami csak ebben a térben hangozhat el, sosem a szonett formális ketrecében. A Kompozíció ott ér véget, ahol az elmondás lehetősége megszületik, a
vers csak e lehetőség létrejöttéről képes beszélni. A ReSzaNT és az AbSzaNT
hitelesen kitölthetetlen, csak annyi mondható róla, hogy létezik: miután e tér
létrejött, marad az újabb elfordulás: vissza a szonetthez! Mert nincs, ami hitelesen szonettben ne volna mondható. A Kompozíció végső soron erről beszél,
a szonett állításáról. Csakazértis szonettet akarok írni. De ez már egy újabb
magatartásmód.

B) „Szonettek kellenek"
Az alcím után érdemes idézni az 1976717fc A találkozás
című költemény kezdetét a 215. oldalról:

széttalálkozgatása

Nem tudok leszokni a versírásról
ezekben a napokban. Mintha megszoktam volna, hogy élek! Szonettek
kellenek. Ilyen természetes, máskor,
még sosem volt. [...]
Logikailag ez az affirmáció, a megerősítés kinyilvánítása; a költészetideológiát
tekintve a szonettörténet folytathatóságának állítása. De ne siessük el a következtetést: a problematikussá vált szonett csak egy pillanatra vált természetessé,
nem „ha-kell-ha-nem"-mé. A szonett eredendő természetessége, Dante kertje
elérhetetlen, hiszen nincs visszaút oda. Az elveszett rend, az elveszett kozmosz
a maga organikusságában nem reprodukálható, csak ennek az eredetileg létezőnek a lenyomata. A lenyomat halott mása a valaha élőnek, mechanikus
árnya az organikus testnek, a szonett rendjéből a szonett szabályrendszere lett,
előírásrendszer. Maga a dantei szonett nem írható újra, ami újraírható, az a
szonett szabályrendszere, a rögzült és merev struktúra: „Transposition — une
35

autre". A szonett folytathatóságának eszméje tehát a szonett előírásrendszerének folytathatóságára korlátozódhat óhatatlanul: e tevékenység terméke csak
szonett-zárvány lehet. A konstrukció ekkor mint betartandó rendtartás jelenik
meg, út, amelyen — ha már elindultunk — végig kell járni. Ezt az állapotot
rögzíti a kötet sorrendben legelső szonettje, A Klee-Milne
vázlatkönyvbe:
Elindulunk most szelíd tájakon,
nem is akarunk másfélékre érni.
Itt szonett kezdődik a 1T) és a 11-es szótagszámú sorok váltakozásával és az
abba rímsorozat kezdeti rímhiányával (az ab önmagában diszkretizálva n e m
rímes, mert nincs rímhívó és rímfelelő):
Rímhelyzet jön: megnyugtató a régi,
mindig megújítható alkalom.
Hová is tartunk; kell-e mondanom.
Egy zökkenő már volt: egy átkelési
helyen; ilyen: két versszak közt a résnyi
fehér folyó — máris mutathatom.
Létrejött hát az oktáva, amely az „átkelési hely" révén a hagyományos tipografizálással 2 négysoros strófára oszlik. Az oktáván belüli strófa- és sortagolás
szimmetrikus (4+4), mint ahogy a rím- és a szótagszám-viszonyok is szimmetrikus kapcsolatokat adnak ki az egyes strófákon belül:
(i) rímösszefüggések a strófán belül:
a

b

1

b

a

I
(ii) rímösszefüggések az első két strófa között:
a

bib

a fi a

blb

a

A struktúra szilárdsága, megkövesedett szimmetriája nemcsak a rímek pozíciójában, hanem minőségében is jelenkezik: az 1. strófa rímeinek minősége
(a timbre) a 2. strófa megfelelő pozícióiban megismétlődik, és nem csak ebben
az egy szonettben, hiszen ez igen általános oktáva-szerkesztési elv: [tájakonérni-régi-alkalom // mondanom-átkelési-résnyi-mutathatom], abba abba, azaz
ami korábban szélső volt, az később is szélső lesz és megfordítva. Mivel a rímek minősége azonos, a 2. strófa rímsorozata nem különíthető el különbözőként és nem írható fel cddc alakba, amely csak diszkretizálása után és visszaalakítással volna jelölhető abba-ként. Ez viszont nem tipográfiai, hanem strukturális szinten azt jelenti, hogy a grafikusan elkülönített első 2 strófát egyetlen strófaként kell szemlélnünk (mint ahogy végső soron az egész szonett egyetlen strófának fogható fel; gyakran így is tipografizálják). A sextettben szerke36

zetileg ugyanez a helyzet: cdc cdc. Ez önmagában szintén kétszeresen szimmetrikus alakzat, amely elhagyással levezethető az oktáva-szerkezetből, így:
cd[-d]c cd[-d]c, visszaalakítva: ab[-]a ab[-b]a. A teljes szerkezet hozzáadással
(16 sor!):
(üi)
a

b Ib

l

^

a

« a

i;:i

blb

a ||| c

^

I ;;:i

!!

•

d Udl

c

hc

|;;|

in

Í

d -d

e

^

|

!!

!

A többszörös szimmetria mellett itt rendkívül erős az azonossági elv érvényesülése, az ugyanaz-ugyanaz, ugyanaz-ugyanaz. A szonett egyik változatának
rímszerkezete tehát a következő sémával írható fel: ugyanaz-ugyanaz, kicsit
más-kicsit más, azaz:
(ív)
a

blb

a || a

blb

i

a

i

a

c

d

e l e

.

? .;

d

c

U ü J S LizLJ Li=HH=LJ
i

A szimmetrikus és tükörmegfordításos kapcsolatok rendszere miatt kell
egyetértenünk Lotz János megjegyzésével a szonett kétféle, grafikus és strukturális (ő szemantikainak nevezi) tagolását illetően: „Minden szonett két részre
oszlik: az első 8 sor adja az oktettet, az utolsó 6 pedig a szeksztettet. (E felosztás szemantikailag is fontos.) Nincs jelentősége viszont (különösen a szeksztett
esetében) a további felosztásnak, melynek során az oktett és a szeksztett is két
egyenlő részre — strófára — oszlik; a szonettek strófákra való tagolása elsősorban tipográfiai hagyomány" (kiemelés tőlem — Sz. Cs.; Lotz János: József
Attila szonettkoszorújának szerkezete, in uő.: Szonettkoszorú a nyelvről, Gondolat, Bp., 1976. 261.). Másutt Tandori több esetben nem áldozik e tipográfiai
hagyomány oltárán: a Régi versben csak az oktáva és a sextett határát jelölte
meg sorszünettel, másutt (így pl. A műfordítói élményben) még ezt sem. Azt
is meg kell jegyezni, hogy azokban a canzonekben, amelyek szonettsorozatból
állnak össze, a 14 soros egység a vers ( = canso, cansone, ének) alatti strófaszinten helyezkedik el, egyetlen ilyen egység ekkor egyetlen strófaként funkcionál. Danténál ilyen a Donna pietosa...
kezdetű, már említett canzone. Tandorinál „kétstrófás" a Rilkének ajánlott „ . . . ha hívsága mögött nem állhat valami mozdulatlanul"
és A park (ez utóbbiakat nem is tekintettük szonetteknek). De térjünk vissza a vázlatkönyvhöz, amit az oktáva végén hagytunk el.
Megyünk, szelíd barátaink, Te és én,
velünk-támadt útjelekre ügyelve
megyünk: örökmedvéink, Te meg én.
37

Hogy eddig hol voltunk? Az elején!
Most itt bóklászunk erre-valamerre.
S a végén h o l . . . ? A végén hol! A végén.
A majdnem teljes szimmetria vagy az enyhe aszimmetria a 8/6-os egységek
között is létrejön: a hatsoros egység nem kóda, nem zárlat, hiszen miféle hatsoros zárlat az, amelyet nyolcsoros kezdet előz meg? A vers tematikus szempontból betagoztatható a ,vers a versről' műfajába, rokon vele a Kosztolányifordította Szonett a szonettről Lope de Vegától (a műfajról i.: Tverdota
György: „Mindenség a s e m m i s é g b e . . . " [Kísérlet a „Költőnk és Kora" elemzésére], Magyar Helikon, 1980. 25—28.). Tandori kétféle struktúráról beszél:
egyrészt a „velünk támadt útjelek" metrikai szerkezetéről, másrészt az elejeközepe-vége szerkezetről. Mind a két szerkezettípusban a határpontok megjelölése vezeti a szerzőt. És ez azért lehet így, mert a szonett elveszítette testét:
csontvázzá vált, puszta szerkezetté.

C) Szonettbefejezés: , , . . . itt most megint egyet rontok"
Az És azért mindig című szonett befejezésében a ,rontás' természetesen
nem elrontás, hanem lerontás. Közhelyszerűen és paradoxálisan fogalmazva:
a rombolás, a szétszerkesztés, a dekonstrukció is rendkívül konstruktív, rendkívül építő eljárás. Célja, hogy valamilyen módon mégis életet leheljen a
tetszhalottba, elevenné tegye a megmerevedettet. Minden költői forma — felhasználásának bizonyos tömegén túl — elhasználttá válhat, automatizálódhat:
egy idő után „sínpályán" csatlakoznak a szokványos rímek, a metrumtípus
leszűkül bizonyos metrumokra stb. A költészettörténet egyik általános receptje
e helyzet feloldására az illető forma dekomponálása, módosítása annak érdekében, hogy ismét dinamikus kapcsolatok jöhessenek létre a vers faktorai között
(ezt az elgondolást az orosz formalisták alakították ki, tán legtisztább m e g f o galmazója Ju. Tinyanov volt). Egy strófaforma vagy konstrukciótípus dekomponálása azt jelenti, hogy egy adott metrikus szkéma egy vagy több tényezőjét
meg kell változtatnunk, de csak olyan mértékben, hogy a dekompozícióval létrejött új konstrukcióban még felismerhető legyen az eredeti metrikus szkéma,
s az azonosításnak ezt a lehetőségét a meg nem változtatott tényezőknek biztosítaniok kell. A B) típusú* a megkövesedett szonett dinamizálásának klasszikus
eszköze az eredeti konstrukciótípus átrajzolása: e logika alapján jöttek létre a
múlt századi francia költészetben az ún. szabad szonett változatai mint a szonettválság logikus kísérőjelenségei. Életképessé tenni a halott szonettet! —
vallja a dekompozíciós meggyőződés.
Erre már régóta léteznek bevált receptek. A szonett követelményrendszerét
mint lehetséges univerzumot kell elképzelni, le kell bontani versépítő faktoraira és ezeket módosítani kell: változtass a sorok kanonizálódott szótagszámán!, változtass a tradicionális rímképletszekvenciákon! hagyd ..figyelmen kívül a hagyományos jambikus vagy trochaikus lejtést a sorokban! stb. Tandorinál számos példát találhatunk a hagyományossá (fél-klasszikussá) vált szabad
szonett-eljárások alkalmazására. E dekompozíciók ideologikus kifejtését három
szonett tartalmazza: a Verstan és vers (jambusok), az És azért mindig van és a
Jambikus szonett, de sok más vers tesz utalást dekompozícióra. Termékenyebbnek tűnik azonban, ha most nem erre figyelünk, hanem a petrarcai típusú szo38

nett évszázadokig kikezdhetetlen egyik faktorára, a 14-es sorszámra és a tradicionális tipográfiai tagolásra. E színtereken a Még így sem kötetben roppant
sok dekompozíciós változat születik meg.
A dekompozíciónak verselméleti szempontból létezik egy igen szigorú előfeltétele: dekomponálni csak azt a formát tudom, amelyet visszavezettem alapelemire, azaz amelynek diszkretizáltam, az izolálás után egyedivé tettem alapelemeit. Ezt csak úgy tudom megtenni, ha egy struktúra szemléletemben szétesik diszkretizált alapelemekre: csak ezután lehetek képes a már megnyert
alapelemeket kombinatorikus módon új alapelemekbe rendezni. A strofika
szintjén a dekomponálás előfeltétele azt jelenti, hogy: 1. szét kell esnie a szonettnek mint 4 strófás szerves egységnek; 2. az akár 4, akár 3 soros „árva"
stóíának meg kell őriznie az eredeti szonettben betöltött funkcióját, tehát önmagában is jeleznie kell tudni régebbi pozícióját az eredeti szonettszerkezet lineáris egymásutánjában, és 3. az új „szonetf'-alakzatok létrehozhatók a 14 sorpozíció szabályának teljes elvetésével. A feltételek elfogadása után három lehetőség kínálkozik a romboló-építő munka kialakítására: a két különböző minőségű strófafajtát (az oktáva négyeseit és a sextett hármasait) vagy úgy állítom sorozatba, hogy az eredeti sorrendből törlők (redukció), vagy úgy, hogy az
eredeti sorrendhez hozzáadok (bővítés) a kétféle strófatípusból valamilyent,
vagy szabadon permutálom az eredeti sorozat alapelemeit (például ilyen, Tandori Dezsőnél nem található szerkezetet írok elő: 4/3 4/3).
Mielőtt példákat említenék, nem árt talán bevezetni egy nagyon egyszerű
jelölést az alapelemekre vonatkozóan. Jelöljük az oktáva két strófáját egyenként 0 0 - v a l , a sextett két strófáját egyenként 1 1-gyel! Ezek a továbbiakban
önálló életet élő megnevezések csupán. Így a tradicionálisan tipografizált szonett (a vers szintezett felfogásából adódóan tökéletesen ^függetlenül az őt felépítő sorszám-alatti, végső soron: strófaszint alatti tényezők — például a hímés nőrímek váltakoztatása, esetleges jambikus lejtésmód megléte vagy hiánya,
a rímképlet konkrét karaktere stb.— milyenségétől) megnevezése a jelölésben:
0 0 11.
Nézzük előbb e törléses, redukciós típusokat! Ilyen például az 197712/d
című, azaz jelöléses, de címnélküli költemény:
(i) 0 0 1
Egy lépéssel tovább megy az Azaz: z oo című dekomponált szonett:
(ü) 0

0,

tehát itt „csak" a sextett hiányzik.
További redukciós lépést jelent a Még mindig: jó lenne, ha hazatérnél című
vers. Formulája:
(iii) 0 1
Még ez is fokozható! az E:
(iv) 0 és egy ezt követő töredékstrófa.
De a Madárhangok egyrészt a szonettkezdet abba jellegzetes rímképlete, másrészt a kötetkontextus és a záró . . . jel miatt még mindig egyértelműen szonettredukció. Formulája pusztán:

(v) 0

A többlet-típusú változtatás ugyanígy felírható. Két „plusz" sextett-strófát tartalmaz pl. a Merre nézünk, mit érzünk.
(vi) 0 0 1 1 1 1
Lineárisan ezt bonyolítja tovább egy strofikus határ jelölő vei a különben nagyon
mély St. Severin összefüggéstelenül
meghal:
39

(vii) 0 0 1 1 1 1 0
Az igazi tour de force azonban mégiscsak az Oda-vissza szonett a következő
f ormalizációval:
(viii) 0 0 1 1 1 1 0 0 1 1 0 0 .
Ez egy negyvenkét soros szonett. Az itt bemutatott hiánytípusú és bővítéstípusú változtatások előfeltétele, a szonettforma dekomponálásának előfeltétele
az volt, hogy a szonett szűnjön meg 14 soros önálló formaként létezni, essen
szét strofikus viszonyaira, viszont az egyes strófák őrizzék meg áte eredeti 14
soros szonettben meglévő karakterüket. Ha az előfeltételt elfogadjuk, azt kell
mondanunk, Tandori nem használta ki kötetében az összes elképzelhető kombinatorikus alakzatot (például, mert ennek is lenne logikája: 0 0 1 1
0 0 0 0
1 1 0 0 , ami egyik inverze lenne A parknak), de a kombinatorikus típusváltozatokat lényegében jelezte. Itt mi technikai síkon írtunk le
valamit, ami leírható költészetideológiai síkon is: azt a magatartást, amely
meg szeretné őrizni a szonettet, még azon az áron is, hogy az eszményihez képest (Dante kertje!) ront. Ezzel akarja továbbépíteni.

D) Kóda: „Üres. Sor-szóló, gépemen. Elnémul"
A dekonstrukciónak, a forma átszerkesztésének csak egyik változata a szétszerkesztés, a dekompozíció, ám van egy radikálisabb változata is: a destrukció.
A destrukció, a forma teljes lerombolása azonban a szonett nyolcszáz éves
történetének eszmei végpontját jelenti (eszmei végpontját, mert a destrukció
után is lehet írni megkövesedett szonettet és dekomponált szonettet, de tőle
többé elfordulni már nem lehet). Ez az eljárástípus hiányzik Tandori kötetéből,
amit csak tory mivoltával vagyok képes magyarázni. E lépést egyszerűen kihagyta,, rögtön a konklúzióra térve át: „Elnémul": mindenféle szonettváltozatot
lehet írni, de szonettet nem. Szonett volt, változatai voltak, szonettvariáció van,
de szonett nem lesz. Visszaút nincs Dante kertjébe.

/

W* /A
40

HEGYI LÓRÁND

Tandori, a versrajzoló
Hommage a Tandori Dezső
In memóriám Korniss Dezső
írásom nem tekinthető műelemzésnek. Tandori Dezső költő képzőművészeti
tevékenységét ismertető tanulmánynak. Inkább tisztelgés ez, két mester előtt,
akik néhány éven keresztül együtt dolgoztak, egymást inspirálva és egymásból
merítve ötleteket, gondolatokat, erőt és bátorságot. Nem pusztán két ember, egy
költő és egy festő baráti egymásra találása volt ez, hanem igazi szellemi műhely, együtt gondolkodás és együtt alkotás egy kicsiny szigeten, egy alig néhány
négyzetméteres kis területen, mely mégis a szellemi kalandok kimeríthetetlen
gazdagságát nyújtotta mindkettőjüknek. Az egyik mester Tandori Dezső, aki
Egy tálált tárgy megtisztítása című kötetével a magyar költészet legradikálisabb megújítói közé lépett, aki hatalmas életművével döntő mértékben hozzájárult a hetvenes és nyolcvanas évek hazai irodalmi gondolkozásának megváltoztatásához, s aki szinte valamennyi irodalmi műfaj területén sajátosan „tandoris" művet alkotott. A másik mester Korniss Dezső, aki már főiskolás éveitől
kezdve a magyar avantgárd képzőművészet meghatározó személyiségei közé tartozott, akinek nevével éppúgy összeforrott a „szentendrei iskola", mint az „Európai Iskola", a szürrealizmus éppúgy, mint az absztrakció, aki mindvégig kompromisszumok nélkül élt és dolgozott, keményen és következetesen, de mindig
készen az újításra és változtatásra; s aki éppen e szám megjelenésekor lenne
nyolcvanéves.
Tandori és Korniss barátsága még a hetvenes évek elejére nyúlik vissza.
Azonban a közösen készítendő „vers-rajzok" (vagy szöveges képek) gondolata
csak a hetvenes évek végén merült fel. Tandori ekkoriban szinte mindennapos
vendég volt Korniss Molnár utcai lakásában, ahol Korniss a konyhában dolgozott, mivel a lakás többi részét raktárnak használta. Ekkor még nála voltak
az Európai Iskola évei és a korai ötvenes évek alatt készített szürrealista olajképek, a zománccsurgatások és a morbid humort megdöbbentő képi leleménynyel párosító kollázsok, valamint százszámra a tenyérnyi Illuminációk. Tandori
ekkorra már kialakította „indigós módszerét", ami lényegében két paradoxonon
alapult: egyrészt a sokszorosítás (sokszorosíthatóság) és az egyszeriség (egyediség) ellentmondásán, másrészt pedig a láthatatlanság mozzanatán. Ugyanis Tandori sohasem láthatja művét a mű készítésének folyamata közben, hiszen az indigó eltakarja. Többet képzel, mint amennyit lát, hiszen csupán az indigólap
hátoldalára húzott vonalak árkait lehet látni a rajzolás közben. A mű mindig
meglepetés tehát. Különösen akkor, ha az előre kiválasztott vízszintes felület
(asztal, falap, valamilyen tárgy felülete, textil — vagy akár egy műalkotás!)
frottázs-szerű (azaz dörzsöléssel leképzett) faktúráját is beépíti művébe. A vékony vonalrajz és az eredeti felület leképzésével nyert rajzi szövet egymásbahatolása mindig meglepetéssel szolgál. Hol az eredeti felület nyeli el az intellektuláis programot hordozó vonalrajzot, hol viszont éppen fordított a helyzet,
mivel a szellemi építmény rendeli maga alá a természeti mozzanatot, az érintetlen, nem Tandori által készített eredeti faktúrát.
41

Amikor azonban Tandori a Korniss által 1945 és 1948 között készített Illumináció-sorozat egyik alapképletét, az ARC/ABLAK/KERESZT-motívumot
használja fel, sablon alakjában, frottázs készítéséhez, a fentebb leírt viszony
összetettebbé válik. Az eredeti alap itt nem természeti, nem érintetlen, nem
egy dologi adottság, csupán nem Tandori-mű: egy másik művész alkotta forma.
A kartonból készített sablon viszont az indigó-rajzok és frottázsok sorozatában
az állandó elemet szolgáltatja, hasonlóan az asztal lapjának erezetéhez, a papírlap alá tett textildarab textúrájához, vagy egy falevél felületéhez. A Korniss-műből sablon, a sablonból „közömbös" faktúra válik, melyre ráépül a
Tandori-rajz (amit természetesen Tandori „menet közben" nem láthat, hiszen
eltakarja az indigó lap). A végeredmény minden lapon más: a konkrét rajzolási, dörzsölési, préselési, másolási folyamatok, a kéz könnyűsége vagy erősebb
nyomása, a ceruza biztonságos vagy tétova vezetése, a pillanatnyi rajzi rögtönzések és ellenőrizhetetlen gesztusok döntően megváltoztatják a lapok karakterét. S Tandorit — többek között — éppen ez a kiszámíthatatlanság, éppen ez
a mindig másfelé fordulás, éppen ez a betervezett meglepetés érdekelte leginkább.
Interpretáció ez a mű: egy másik alkotó jellegzetes motívumának sajátos
grafikai interpretációja. Tandori újraírja a kornissi formát, miközben a sajátjává teszi. Távoli emlékképként idézi fel az arc-ablak-kereszt egymásrarétegzésével nyert, rendkívül zárt, ideogramm-szerű motívumot, miközben telíti a
pillanatnyi rögtönzések és ötletek gazdag sokféleségével.
Interpretáció, írtam az előbb, de ez nem meríti ki a Tandori-mű programját. Mert amennyire kiindulópont a Korniss-mű, éppen annyira el is tűnik
egy új, „tandoris" világban, melyben szöveg, szó, betű és rajz, faktúra, tér
egyetlen új minőséggé olvad össze. Egy új közeg keletkezik, melyben a felidézett elemek egyként emlékeztetnek valami ismeretre és elénk tárnak valami eddig soha nem látott, ismeretlen minőséget. Természetként jelennek meg, mikrokozmoszként, melynek részleteit nehéz feltárnunk és számba vennünk, oly végtelenül gazdag a felület. A Tandori-mű a bensővé tett természet, a megszemélyesített történelem, a konstruált szellemi mikrokozmosz allegóriája. Allegória
a technika szintjén, hiszen a bensővé tétel az eltakarás gesztusával kezdődik:
Tandori eltakarja az adott valóságot, elfedi a „talált tárgyat" (ami itt egy másik művész alkotása), fekete indigóval burkolja be azt, ami volt. S így a valóság és a létrehozandó új mű közé egy átlátszatlan, selymes, sejtelmes fekete
függöny kerül. Egyetlen gesztus képes csak a két szféra, azaz az „eredeti", az
„adott" és a „keletkező", a „létrehozott" között közvetíteni: a legszemélyesebb,
csak Tandorira jellemző kéznyom, a személyes érintés.
S a személyes érintés itt varázserejű: nyomán egy új világ születik, a
Tandori-mű egyszemélyes mikrokozmosza. Amikor a fekete függöny fellebben,
nem csupán mi, a nézők láthatjuk meg a művet, hanem maga az alkotó, maga
Tandori is. Az eltakarás és a leleplezés ennek az alkotói folyamatnak első és
utolsó rituális gesztusa. Kezdet és vég mindkét gesztus, hiszen az eltakarás az
adott világ végét, s a kreatív folyamat kezdetét jelenti; a fekete függöny fellebbentése pedig a mű immár autonóm világának kezdete, a világosságra kerülés, a megszületés allegorikus aktusa, mely egyben a sötétség végét, a homályban, bizonytalanságban való tapogatózás végét, az ismeretlenben tett utazás
végét jelenti.
Éppen tíz évvel ezelőtt, 1978 decemberében állítottuk ki Korniss Dezső
Illuminációit, oly hosszú idő után ismét, a Hatvany Lajos Múzeumban. A kata42

lógus címlapját ugyanaz az ARC/ABLAK/KERESZT-motívum díszítette, amit
Tandori a maga frottázsaihoz felhasznált. A katalógus első oldalán ott találjuk
Tandori egyik legszebb, legmélyebb Kornisshoz írt versét, „Az arc állványai;
illumináció"-t. Ebben Tandori maga adja meg az Illumináció-frottázsok értelmezési kulcsát, ami — mint minden igazán nagy költőnél — természetesen egy
értelmezési kulcs valamennyi Tandori-műhöz is:
És át-tekintene, hogy
és az nem hangzana,
aki két vázon át néz
s nem is hiába volt,

tőlünk lenne, minket;
amit végtére
mondhat,
már-egy nélkület;
ha tűntét
észrevetted.

A két váz: az ABLAK és a KERESZT. Az ABLAK: a kitekintés, az egyik
világból a másikba való átlátás, az önmagunkból való kilépés allegóriája.
A KERESZT: világmagyarázat, a szellemi és az anyagi szféra, a növekedés,
törekvés, fejlődés, illetve az állandóság, a bizonyosság, a megállapodottság egységének jele, mondriani, malevicsi motívum, az újjáalkotott világ emblémája,
Korniss és Tandori közösen használt szignálja, kozmikus ideogramm, a személyen túli rend jelképe, Legkülső kör: a KERESZT. Az átvezető motívum, a
közvetítés, a kitekintés, a valahonnan valahová való átlátás, a megértés motívuma: az ABLAK. Mindkettő közös tengelye a függőleges és az azt derékszögben metsző vízszintes vonal. S a legbelső kör, ami az egész konstrukciót
személyessé, hitelessé, élettel telivé teszi: az ARC. Az egyes ember arca, a
személyes képmás, az Én burka, Korniss, Tandori tekintete, az emberi tekintet, a személyes lét törékeny, kiszolgáltatott, esendő és mégis olyan fájdalmasan szép, igen: SZÉP formája, az érzéki, egyedi, egyszeri forma: a személyes
sors ragyogása. Aki ezzel a tekintettel néz szembe egyszer, az megérti Tandori
gyönyörű, okos, rezignáltán emelkedett, felejthetetlen sorait:
aki két vázon át néz már-egy nélkület;
s nem is hiába volt, ha tűntét
észrevetted.

43

44

45

Jrv^.

46

47

48

49

50

BELÁNYI GYÖRGY

Vázlat
Klee előszava Tandorihoz
Ütjára ered egy mondat, szabadon,
céltalanul,
mintha csak szó szó után menne, kísérő
formák nélkül. Nézem, vajon kezdeményez-e
nélkülem
az ég. Annyi a hely, hogy a szemnatár a szürke
sötétség
terhelte csöndben végig pontosan
követheti.
Hanem a gödröket betemetik, lebontják a
kerítést, csupán a föld marad egy
heiyoen.
Mi történik itt? A csontok egymásra
natva
csontvázat alkotnak, s könnyű jelhőket
görget
maga előtt a szél —, séta ez csak úgy, a
séta kedvéért. Közben a némaság nyílt
helyein
madarak húzzák, rakják sorba a jákat —, ugyanaz
a félelem most körülírja önmagát. b'éLSŐteslem
szokatlanul súlyos. Egy fa balra dől a felerősödő szélben, s én majdnem elesem. Ügy
érzem, élet vagy halál kérdése ez, nem több.
•Dehát emléke szerint rendeződik el a világ, és
korlátok közé szorítva is az emelkedést
mindig
aláhullás követi. Lassan kövekhez ér bennem
a gravitáció —, bár ez csak a felületen esik
meg. A mélyből visszalöknek a hegyek, nem
tudom, volt-e, amiről eddig lemondtam.
Víz
és levegő közbenső birodalmak
mindenütt,
tehát „itt" is. Mintha lépcsőn vinnék föl
egy személyt, következem
mondataimban.
S valahol
a kutakat kiássák, a múltamat
fölépítik,
Súlyomat próbálgatom lépésről lépésre —, a
mozdulat fontosabb, mint ami utána marad.
Végül kinyitok egy ajtót. A szem bejárja
a számára a műben megépített összes utakat.

51

KÁNTOR ZSOLT

Tandori-kotta
A kottavonalak
közé madarakat képzelek el. Egy gólya lenne
a violinkulcs. A zongora klaviatúrája földből és hóból lenne. Nem
lenne baj, ha télen is maradna a billentyűk
között fű. A kottatartó egy bozontos, sűrű erdő volna, ahova csak akkor sütne be a
nap, ha a zongorista szívből szeretné a műv e t , s magát a j á t szást
, és néha könnyezve
is egy kis csapadékot
az
ágakra.
A zongorista Tandori Dezső lenne, s ahogy billentené a billentyűket, egy-egy madárcsőr megnyílna a kottán és kiadná a megfelelő (tiszta) hangot. Na de mi lenne akkor (belül) a
zongorában,
kérdezhetnék.
A J ÁT ÉKT ÉR. Lenne benne egy
MEDENCE,
ahol a koalák fürödhetnének.
Kék csempével
kirakott
medence
kis vitorláshajókkal,
szigetekkel,
öblöcskékkel,
bójákkal,
matracokkal, piros napernyőkkel,
pettyes labdákkal és
matchboxokkál.
Lenne egy medveplacc
a napozáshoz.
Egy üzlet, ahol be lehet
szerezni a kártyabajnokság
kellékeit. Lenne még a
zongorában
agy a húrokra épített gombfocipálya
is. Lenne egy büfé, ahol
hideg málnaszörp
és Dreher sör volna kapható. A mackók
kis
medveszállóban
aludnának éjjel és üde, oázis-szerű növényi
létezésről álmodoznának.
És fölöttük mindig szólna a zene.
Csodálatos madárhangok,
csőr-gregoriánok,
tollhullatás-menüettek.
„A zene mindig szól, csak az odafigyelés szakaszos." Cage néha
T. D. vállára tenné a kezét és így szólna: pihenj le, hadd
rajzoljam én tovább a sorsodat, Barátom*

52

BRUCE BERLIND

Bevezetés
AZ ELSŐ TANDORI-VÁLOGATOTT az egyesült államokbeli
Princetonban (New Jersey állam) jelent meg 1986-ban, Bruce Berlind fordításában Birds and Other Relations (Madarak és más rokonok) címmel. A mintegy félszáz verset tartalmazó kétnyelvű kötetet a Princeton University Press adta ki The Lockert Library of
Poetry in Translation sorozatában. (A sorozat Szeferisszel, Kavafisszal indított, a Tandoriét megelőző válogatások Hölderlin, Rolf
Jacobsen, Rilke és Ingeborg Bachmann műveiből készültek.) A válogatásról 1987-ben hírt adott a Nagyvilág és októberi számában
közölte Gerard Gorman bírálatát is.
Az amerikai Tandori-kötet többszörös irodalomtörténeti jelentőséggel bír: verseinek nemcsak az első idegen nyelvű kiadása,
hanem első válogatása is a Birds...
(A második válogatottnak a
Kozmosznál 1987-ben megjelent A becsomagolt vízpart sajátos életmű-keresztmetszete tekinthető.)
Bruce Berlind előszavának közreadásával szeretnénk dokumentálni (és tudatosítani) e kiadás meglétét, valamint szerény betekintést nyújtani a Tandori-költészet külföldi recepciójába.
Tandori Dezső Budapesten született 1938-ban. Költő, színműíró, regényíró,
képzőművész és számos irodalom fordítója. (Általános vélemény, hogy Tandori fordításai rendszerint fölülmúlják az eredetit.) Költőként technikailag
brilliáns, formailag sokoldalú, kihagyásos, el-elkalandozó, nehéz, nyugtalanítóan termékeny és — nem kevésbé — ellentmondásos. Számos magyar számára idegesítő rejtély; sokan mások számára pedig ő nemzedékének legfontosabb alakja. Verseire jellemző a rímek (amikor vannak), az enjambement,
a központozás és a szintaxis rendhagyó használata; a hagyományos szófajok
időnkénti áthágása (pl. az otthontalan főnévkénti használata a „Folytatódik"ban); és egy látszólag minuciózus íráskényszer.
Tandori számára a költészet egyszerre játék és kényszerű kötelesség.
Időnként a játék kerül túlsúlyba, mint az évek során alkotott „konkrét" versek százaiban, melyek közül számos tisztán vizuális. Amikor igazán formában
van, a játék nélkülözhetetlen, funkcionális stratégia komoly célok érdekében.
Noha e célok versről versre változnak, mindenütt jelenlévő vonatkozás a tudat ingatag helyzete, a kísérlet önmagunk identitásának meghatározására,
szemben a reménytelen tudattal, hogy semmi efféle definíció nem lehetséges
— hacsak nem az alapján, hogy hol van éppen az ember valamely adott pillanatban, mit csinál, gondol vagy érez s hogyan érinti a múlt és a jövő azt a
pillanatot. Énünk ezért mindig átmeneti állapotban van, kényelmetlenül,
egzisztenciálisan hánykolódva érzékletek, emlékek és szorongások zűrzavarának közepette. Az eredmény egyfajta mentési művelet, amelyben, a vers mentődik meg, mely megörökíti önmagával való tusakodásait — önmagával, mert
csak a vers az végül, ami megőrződik és megőrzi — saját keletkezésének megörökítésével — a költő kísérletét az önmeghatározásra. Ez az oka annak, hogy
oly sok Tandori-vers szól önmagáról az alkotás folyamatában; szándékairól s
53

törekvéseiről és, részletesebben, magukról a formákról, melyet éppen felöltenek.
Az Ugyanaz a város című vers sokat megmagyaráz ezekből a technikákból és törekvésekből. Hetvennégy hosszú szabadvers sorban íródott, mindöszsze négy mondatban. Van egy főszereplő s rajta kívül egy beszélő, és, mint
látni fogjuk, a kettő részben ugyanaz a személy. A vers egy Vas István-mottóból nő ki („Azt játssza, hogy idegen város / Látogatója"), s minden úgy van
eltervezve a versben, hogy eljátssza a Vas-mottót — az idegenszerűséget és az
otthonosságot egyidejűleg az életben és a költészetben. Ami a versben „történik" egyszerű: a főszereplő, név szerint Tradoni, néhány kenyérrel teli
bevásárló szatyorral elmegy hazulról, melyek tartalmát különböző helyeken
szétszórja a madaraknak, busszal átmegy a Dunán, vesz egy pizzát (otthon
feljavítja majd hazai ízekkel), újra átmegy a folyón, bort és paprikát vesz,
iszik egy pohár bort, és hazatér, ahol szundít egyet az egyik otthoni, hátán
alvó madarával. A cselekvéseknek eme egyszerű sorozata azonban, noha nagyjából lineáris, mégsem folyamatos. Vagy, a szavakat fölcserélve, ugyanilyen
pontosan: a cselekvések sorozata, noha folyamatos, nem lineáris. Ezt a sorozatot a megfigyelések, a gondolatok, az elégedettség és az ingerültség érzései,
a jövő fölötti aggodalmak meg-megszakítják (de nem akasztják meg, háromnégy sorral lejjebb olvashatjuk őket tovább, mivel az úgynevezett megszakítások létfontosságúak a tapasztaláshoz).
Minden, amit Tandori csinál, minden, amit gondol és érez, a megszokott
és az idegenszerű között ingadozik. Még az évszak is ellentétet hordoz: tél
van, de a télnek egy változata. A költeményben háromszor tűnik föl a tél szó
változata, minden alkalommal eltérve valamilyen feltételezett szabálytól, így
hangsúlyozva minden pillanat egyediségét, még akkor is, ha valamely pillanat
alapvető mozzanatát (mint a tél évenkénti ismétlődése) már tapasztaltuk előzőleg. A vers terepe és Tradoni útja berajzolható egy térképre — igazolva a
témát. Budapest valójában két város (bár „teljesen ugyanaz"): Buda, ahol
Tradoni él, és a jobb parton Pest, ahol megveszi a külföldi pizzát, melyet részben hazaivá tesz, amikor hazaér. Végül maga a főszereplő is egyszerre idegen
és ismerős: Tradoni — „hangsúly az ó-n" — idegen, mivel a magyar szavak
hangsúlya kivétel nélkül az első szótagra esik; de Tandori anagrammájaként
félig ismerős — egy „személy", de nem egészen.
Természetesen az „Én" meghatározása / bizonytalan volta áll a vers (és
a bennefoglalt esztétika) középpontjában és ez teszi érthetővé a szöveget
strukturáló beszédmód nyugtalanságát. Ugyanolyan módon, ahogy Tradoninak
el kell zárkóznia a másokkal való kommunikálástól, minthogy bármit, amit
oly röviden mondani tudna, félreértenék („elveszne vagy rögződne"), így az
olvasóval való kommunikálást is folyamatosan minősíteni kell, megkérdőjelezni, próbaképp fölajánlani, részlegesen visszavonni. (Egy másik vers kapcsán Tandori egyszer megjegyezte, hogy amit az egyik kezével ad, azt a másikkal elveszi.)
Akkor mi a „kommunikáció"? A kérdés föltevése az értetlenség jele:
. . . nem ad felvilágosítást, utal, ennyi körülbelül
. maga a közlés, az információértéke, gondolja, már
nem az van, . . .
Mégis, a kommunikáció természete világos. Egy modus vivendivoi és költészetszemléletről szól, melyek, mivel egyesítik az ismertet és az ismeretlent, vészterhesek (Tradonit elgázolhatná egy villamos, a madárra rátaposhatnak),
54

mégis szükségessé teszik a kockázatvállalást, az „esély" várását, hogy az én —
bármennyire is töredezett, elszigetelt, meggyötört — ne legyen megtagadva.
Ez nem kényelmes befejezés, mert a nyugtalanság, mely kezdetektől fogva
áthatja a vers menetét, végül nem oldódik föl. De ez is része a jelentésnek.
Egy másik vers, a „Béke magammal" végkövetkeztetése: „ . . . k e l l hozzá valamiféle elintéződés, / hogy megértsük: soha semmi sem intéződik el".
Pár szót a madarakról, melyek oly gyakran megjelennek ezekben a versekben. Tandori valóban kilenc verébbel lakik együtt. Így kell fogalmazni,
mert — mint a versekből világosan kitűnik — a madarak nem háziállatok:
lakótársai budapesti lakásában (lásd „Más körök"). Ök az Ugyanaz a város és
a Részlet a Négy Madár Blues-ból „benti madarai". Mind személyek és személyiségek, mindegyiküknek megvan a maga sajátos kapcsolata a költővel.
Tandori 1983-ban róluk jelentette meg Sár és vér és játék című 800 oldalas
könyvét.
•

•

*

Az itt megjelenő versek kiválasztása Tandorival konzultálva történt és
időrendi sorban mutatjuk be őket. Hálával tartozom Kőrösy Máriának, aki
mindig türelmes és gondos prizma volt a magyar szövegek és az én végső
változataim között; a Nemzetközi Ösztöndíjak Tanácsának, az Egyesült Államok Információs Ügynöksége külföldi ösztöndíjhivatalának és a magyar Művelődési Minisztériumnak, a Fulbright Kutatási Díjért, ami lehetővé tette,
hogy fél évet töltsek Magyarországon 1984-ben; az ekkor engem vendégül látó
magyar PEN Club főtitkárának és munkatársainak; a Colgate Egyetem Humán Fakultása fejlesztési alapjának; és Tandori Dezsőnek, barátságáért és
nagylelkűségéért, hogy elbeszélgetett velem verseiről.
(SELMECI GYÖNGYI fordítása)

55

HAJDÚ FERENC

Az igény teljessége
TANDORI DEZSŐ VERSEIRŐL
Dehogy forgatom, „rájátszatom" fenti címet mondandómra, inkább valós
hitként-megállapításként bocsátom ítélet elé, hiszen olyan költőről igyekszem
„magyarázatot adni", akiben az amilyenség (szóban és tettben egyaránt) él, s
nem a teljességnek valamiféle igénye van meg, hanem az IGÉNY nevezhető
mélységesen teljesnek.
A Még így sem kötetből:
Én a halálos ágyamon
nem mondanám: ezem-azom...
Medvéimet szólítanám,
mert hiányoznának nagyon.
Én is hiányoznék nekik?
Vagy ez csak most képzeltetik?
S ha nern vágyunk egymás után,
mindőnk megkönnyebbedik?
Az ötvözött, biztos kézzel kialakított forma „betöltése", a vers „felszín
alatti" tágítása, szinte tértelenítése, a minden erőltetettség nélküli, mintegy
haláli-könnyedén s mégis halálosan (ez itt, most szó szerint) komolyan fölpörgetett kérdés — már kezdettől fogva jellemző Tandori Dezső versvilágára.
S ahogy ebben az egyetlen versben is „benn" a sűrítmény (a továbbgondolásra
késztető értékes mondandó eszenciája), mindjárt ott a válasz is:
Ha egyike, ha másika:
kár erre választ várni ma.
Ami igazán egyszerű,
csak le kell bonyolódnia.
Mindez fölfogható ironikusan vagy épp önironikusan — s a „válasz" lazább, játékosabb megfogalmazása egyszerre éreztet így humort és közvetít
felkínált magyarázatot. Ezek a „dolgok", ezek az élet-halál „ügyek" a későbbiekben (A feltételes megálló, Celsius, A megnyerhető
veszteség
kötetekben)
tovább selymeződnek, például eképp:
Nem tudom, ki helyezett a világba;
mi ez a világ; mi vagyok magam;
részeimet egymás ellen kijátssza,
ami épp általuk bizonytalan,
és más a játszma kezdet- s véghiánya.
Időzzünk kissé ennél a részletnél, hiszen amikor Tandori Dezső ezeket a
sorokat írta, már túllépett a dán királyfi sorspecsétje inspirálta meditatív, ám
korántsem rezignált, hanem inkább pontosító és feltáró szándékú pályaszakaszon; túllépett — az ezután következőket feltétlen megalapozó — „fekete gyötrelmeken".
56

De miért egy pályaszakasz lezárása?
Beszéljen erről maga a költő: „Ha egy út folytathatatlannak látszik, vagy
talán az is, mi magunk változunk meg, hogy továbbléphessünk. Ha megelégeljük a teljesítményt,
ha úgy érezzük, ránk kényszerítette magát csupán, kihasznált bennünket — nem biztos, hogy igazunk lesz, de életünk múlóbb szerves világa, amit helyette mindinkább vállalni kívánunk, új fájdalmasságot nyit
ránk, mely szerényebb lehetőségeivel mintha hozzánk közelebb á l l n a . . . Minden túlfeszített érzés: tragikus vétség. Egyik büntetése, hogy formáját tartjuk
túlfeszítettnek, könnyedén elvitatva e formától mindazt az érzelmi hátteret,
amelyből kiválnia egyes-egyedül érdemes volt."
Nos, visszatérve a „ki helyezett a világba"-gondolat megfogalmazódásához
(verscím: önarckép vak verébbel; a sorok mögött és között, magában a költemény eszmeiségében Kondor Béla „töltete" jelenik meg, azaz van — Tandori
Dezső által vállaltan és beismerten — jelen; s ez micsoda gyöngykavicsfényű
kapocs: minden vonatkoztatásban!), ha vannak a létezésnek benső távlatai,
nagyságai — márpedig, ugye, hát vannak —, akkor fejet kell hajtanunk mindezen emberi és költői eszmeiség előtt.
Persze, akkor most fölmerül: van-e Tandori Dezső költészetében (mint „elhagyott', mint „kezdeti") gyengébbnek minősülő pályaszakasz?
Űt van. Űt és ívelés.
A legkorábbi versek (1958) nyomasztó, komor hangvitelükkel — a már
említett dán királyfi (Töredék Hamletnek) példázata — az élet, a halál, sok
tekintetben az élethelyzetek bizonyos fokú reménytelenségével (reménytelenség-látszatával) telítődtek. Nem szándékozom most kitérni a különböző „hatásokra", hiszen Tandori Dezső ebben az elhagyott pályaszakaszban is a megszokottól eltérőt, jobbat, mást „hozott": formai és nyelvi újszerűséget egyaránt
tartalmazó, nagyon komoly érzelmi — és bölcseleti — töltéssel kimunkált,
vibráló költészetet.
Azután, 1973-ban ívelt az út: Egy talált tárgy megtisztítása;
majd 1976ban ismét: A mennyezet és a padló kötettel.
A Még így sem (1978-ban megjelent) versgyűjteményben a szellem legigazibb mélységeinek megközelítését találjuk, boncolgatás és megmagyarázgatás
helyett — valós fölvillantásokat. S marad — mint „eszköz" — a kérdés:
Aki „örök dologban utazik",
az is panaszkodik a részletekre?
Érdekli, tényleg, „az ami lehetne"?
Elvetendőnek talál „valamit"?
Ami pedig — már a kezdet kezdetétől fogva — mindig is jelen volt és
van, s jelentősen, a Tandori-költészetben: önmaga az írás, mint az „egyszerű"
és „egyszeri" folytonosság.
Milyen könnyedén bánik a lét- és tetthelyzetek váltogatásával; s megint
úgy, hogy nem „mechanizál", hanem tárgyilagosan közvetít:
Próbálj meg úgy írni, mintha nem írnál.
Lopj egy gyanús ritmusváltást a sorba,
melytől kettéhull, mintha hosszabb volna,
s valóban egyesül a rímpár.
57

Azután:
Próbálj meg úgy írni, mintha napoznál.
Űjabb

fonákkal:
Próbálj meg úgy napozni, mintha írnál.

S a játszi finomsággal, „lezseren" elharapott, mégis továbbfuttatott versvég:
próbáld megtudni, mi ez itt, e rímpár;
próbáld úgy, mintha folytatása volna.
*

A Merre nézünk, mit érzünk című költeményben — visszapörgetve
máris folytatást találunk; hiszen csak valami egészen másnak lehetne
kezdete:

—
így

Van-e köz-haszna oly magánvilágnak,
amilyenről én beszámolhatok?
Helyes-e, hogy ily aggályos vagyok?
Helyes-e viszont, hogy „akárki láthat"?
Tandori Dezső itt azt is kijelenti még (így, ennyire, ebben a versében),
hogy „A független nyugalom mindig valami valósíthatatlan!". Érződik tehát a
szálkázhatatlan, átléphetetlen fonál (akár — más formációkban — a korábbi
Hamlet-verseknél), ami fölfogható, körülírható ugyan, d e . . . s itt megáll, és azt
mondja: „S majd érzi, mely válasz nélkül maradtam. (S ezt nem akárhogy érzi
majd, de főleg); s: ha-mit adtam, ennél alább nem adtam;". Vagyis a lehető
legközelebbi kötés-kötődés, mint „a" szándék és akarat szerinti „maradéktalan
teljesítmény". E maradéktalansághoz, mint teljesítményhez, még két idézet.
Az első:
Majd! De meddig mondom: „Majd"? Míg vagyok?
Vagy: „És mert én úgyis..."
(Mi itt ez az elhallgatásos „módszer?" Költői fogás? Valami begyakorlott
szünet? Nem. Pontosan, bármi magyarázat nélkül: a lét pillanatnyi s ajakszorító . . . csöndje. S még mindig az első:)
Azt se kívánd, hogy mondjam: mi az ok.
Azt se kívánd tudni: Kik ők? Ki vagy?
Az értelem s érzelem legmagasabb megnyilvánulása: az önmaga terhét
feltétel nélkül vállalni merő humánum. S persze, okosságában így sem „lezárt",
mert „Hadd szeressem e barátaimat"; s erre még (a nagy felütés): „velük se
végleges, hogy megvagyok!".
58

A második:
Ha a növényeket
kérdeznék meg, hogy milyen a világ,
ha ők írnák embertörténetünket
a földkotróval széttört parki fák:
széttörne úgy-ez-az, mi most kitüntet.
De: s mi az, ami (amely) bennünket (személytelenül a k á r . . . )
kitüntet?
Ez már nem finoman célzó, hanem — mint annyiszor Tandori Dezső költészetében — telitalálatot jelentő képszerűség.
Miért mondom azt, költő esetében, hogy „képszerűség"?
Mert — fordítva egyet a dolgon —: milyen is egy Tandori-vers? Általában
s „kapásból" jönne ez a válasz: a mondanivaló pontos, a grammatikai elemek
(játékos-) bravúros alakítása. Menjünk akkor tovább: mi a vers Tandorinál?
A szöveg átlírizálása? S akkor lehet (ha ez így van) egy napilap vezércikkét
verssé „törni"? Sporteseményt, sakkot, meccseket is?
Igen, lehet.
Hiszen éppen ezáltal válik-választódik ki valami, s „lesz" közvetíthetőből
„közvetített". S kell-e ettől éreznünk kevésbé versnek a verset? Ad-e így élményt. jóleső homlokbizsergést? Tandori Dezső sokszor (szándékosan) „összemossa" a dolgokat: mintha olvasó lenne, s az olvasó egyszerre („fonalat kap")
mintha maga a költő . . . Vagyis beleszáll a vers légterébe, sőt, belekényszerül
— noha épp itt van az, ami sohasem kényszerű —, ezáltal fejtve ki „önmaga"
hatásosságát. Szóval, bármi „szöveg", ahogy (Tandori Dezsőtől) olvassuk — olvassuk, és akkor egyszer csak érezni kell, hogy a köznapi, olykor szüretien
stb., s z ö v e g ( ? ) . . . hát vers valójában.
*

Duna-part, 1978; habkönnyű, szinte légies verscím, „megpörgetve": vízpart, tó-part, folyam-art — akár különböző képzőművészeti irányzatok, stílusok lehetnének. Csoportok, hovatartozások, felvállalások. És csakugyan, nézzük
a vers első részét — A feltételes megálló (1983) kötetből —:
Duna-part, 1978: van-e város, ahol
csak úgy egyszerűen azt mondanád:
„ . . . vagy 1878 ..." és egy festőt
említenél, hogy annak a vásznán?
És akkor kellene-e azt gondolnod:
ilyen könnyű se voltam soha! anélkül,
hogy könnyűnek találtattam volna,
Átlépve itt néhány sor (nem mintha csak „úgy", átléphető lenne), s azután a folytatás:
mert
én itt ültem, negyven éve élek itt, itt
olvastam a Rab Rábyt, a magyar ember
négy alaptípusával, hogy henyén
fogalmazzak, harminckét éve itt
kezdődött az, [...]
Ismét „átlépünk", hogy következzék a költemény második része, a ráhangolás, a vallomás:
59

Louvre-rakpart. Monet vászna, a múlt
századból, nekitámaszkodtam egy könnyűszerkezetű
híd korlátjának, egy könnyűszerkezetű hirdetőoszlop
áll mögöttem, egy könnyűszerkezetű társaskocsi
jön pompásan, mindennek a szerkezete könnyű
ezen a képen, mégis: sejtelmem sincs azoknak a
dolgoknak a szerkezetéről, úgy egyáltalán,
hogyan támaszkodnék ott, hogyan állnék valami
előtt, mint kicsoda és micsoda,
Igen, hát „kicsoda" is állhatna ott — innen: könnyedén? nehezen? — a
rakparton? Lemerevedett térszerűség, nem az idő s tér korlátai miatt, h a n e m
az előző, az oly szépen „felfestett" Rab Ráby-gondolat. Valójában tehát: hogyan, hol, mikor? S nem játszik túl a képzelet — önmaga valóságán? Rejtett
kincsünkről beszél: megfogalmazódni láttatva csak? Dehogy, döntse ki-ki maga, mert s miként (Tandori Dezső): „lábadozva mégis / jó volt, már n e m tudom, miféle betegség / után, olvasni azt a könyvet, nekimenni / e g y fának,
olvasni most is, újságot, b á r m i t . .
Itt, most, mindörökké.
•

„Megint nem vesztem el és nem lettem meg sem." Ismét egy lebegésszerű
cím, persze, kimondott lehetőség-töltettel, úgy, hogy pontosan a mozdulatlanság „közepén áll". Történhet akármi rájövés-meglelés, tűnte lehet annak, ami
— érzelmileg — minden érintkezésnek a valója. Ezirányban következetes Tandori Dezső költészetében az állandó visszatérés, a meghatározások folytonos
mássága — törvényszerűen bármiféle (élő-élettelen) létezésnek alapelemévé téve a kapcsolatot; természetesen függelmi viszonyt — is — jelezve, akár materiális, akár érzelmi-gondolati formációkban.
Megkapó a versindító felhang, a rávezetés:
Innét is kihullnak a helyek, idők, személyek:
akár a vadgesztenyék négy hétnyi szeptemberben;
persze, kiperdülni hagyja ott őket az ember,
és megérkezik, és látja, hogy kiperdültek
a szőnyegre. [.. J
Ez az állandóan változó arány, vagyis pontosabban az arányok változása a
lét mindennemű összeköttetéseiben, csakis egyfajta újrakezdéshez adhat, és ad
alapot. Kissé szomorkás — de mint annyiszor: most sem beletörődött — hangú
ténymegállapítás az idézett részlet fő mondandója, szomorkás, ám n e m maga
a múlandóságváltozás miatt, hanem azért, ami múlik. Érezhetően megszorul
itt valami (nem, nem a költemény), amire így, „szorultságában", gyönyörűen
ráépíthető a vers alábbi része:
Megnyugszik végre. Magamban pedig éppen
egy meghatározást idéztem, egy költőét,
hogy „írni" akkor kezdünk, ha „kapcsolatra" nincs
más mód. De hát ki az, aki személyemmel
így él és visszaél, ki ez az „én", aki tervvel
búcsúzik egy madártól, saját rendje szerint?
60;

Kell-e mondani, hogy itt a „madár" behelyettesíthető, noha éppen azon
dolgok egyikét fejezi ki, amelyek teremtődhetnek
szándék és lehetőség „saját
rendje szerint".
•

Lényegesen változik a kapcsolat „bemutatása" a következő — „A kései
nyár utolsó vasárnapján..című
— versben. Múlt és jelen úgy fonódik össze,
mint egy kristálygömb fel-felcsillanó és elhomályló fényei; az emlékezet, s a
még megélhető gondok-gondolatok összevillantásával. Olyan teret mutat be a
költő, mindenféle „csavargatás" vagy „nagyotmondás" nélkül, ahol a végeláthatatlan űr (valaminek-valakinek a hiánya) már beleszövődött kitörölhetetlenül a mindennapok világába, s akár egy mozdulat is visszatérít „rá", és nem
lehet kibújni a valamikori kapcsolat „évülhetetlenebb" része alól.
Október volt, november;
fakóbbak voltak a fenti füvek, és azok a nedvdús
és kalászos fajták, itt a csap közelében, melyeket
T. úgy szeretett, T., aki azóta meghalt, és azóta
a csapot se nyitották ki
Dermedtséget árasztó sorok, egy szemhunyásnyi fájdalom, ahogy T. (Tili
nevű zöldike) halálával „lerobbant" egy szál a meglévő kötődések erős ere• zetéről.
Kesernyés időösszemosás a versben:
az utolsókat szedtem össze
még belőlük. T. örülni fog neki, mondtuk.
Végül a zárókép, a sóhajtás helyetti „jelentés"1:
Aztán fájt
a fejem, és hanyatt feküdtem egy padon; láttam a várost;
és ahogy ismét lefelé mentünk, az út kőporába fürdettem a cipőmet.
Közvetlenül lesz közvetve ebben a végtelenül kifejező jelenetben a senkire
sem „ruházható"; a veszteség, a b á n a t . . . S érezhető is mindjárt a megközelítés óriás igénye: a kialakult kényszerhelyzet örökkévalóságos „kőpora", az elmúltak és eljövendők terhével nehezült mégis akarás: a lét becse.
•

A Celsius kötetben (1984), ahogy „előlép" s „koronázódik" Tandori Dezső
magán- és versvilága: Szép Ernővel, a madarakkal, s persze, az élet úgy,
olyanná soha nem tárgyiasulható Lényeivel (csábít most ez a szó, ide kell „érződnie": Lényegeivel), az egyben jelen költészetünk fényes „előlépését", „koronázódását" is — hozza.
íme — a kötet fülszövegéből —, Szép Ernő szavai: „A piktorok festenek
mezőt, zöld színt festenek, az a f ű s minden a f ű közt. De én nem vagyok
festő, csak egy ember vagyok, hát énrám nézve minden kötelező amit itt a
szem k a p o t t . . . mind ez követel valamit tőlem, azt, hogy megjelenését fogad61

jam úgy mint a napvilág elfogadja, azt, hogy szállást adjak neki eszméletemben, mindennek a világon, hogy f ö l l e h e l j e m . . . mind mind a v i l á g o t . .
„Hallgatni, hallgatni, a szavakat mind ..." mondja (ki) az egyik idézőjelbe
tett verscím — és milyen sokat elárul .ebből a hallgatás-milyenségből a mind;
s alatta ez: (,Jteresik egymást")! Valóban föllelhető lenne ilyen hihetetlenül
tökéletes összhangnak a lehetősége? És maga a vers, a mesteri sziporkával
„szótagszámláit" formula? Visszanyúlt volna „valamiért — valamihez" Tandori
Dezső? Itt — így — kezd el archaizálni? Á m : csakugyan visszatérés mindez?
Ügy hiszem, inkább rábukkant a tovább már nem csiszolhatóra, s most
kiadja szerényen: hát ezt éljük naponta. Mit kínál — s már ez is sok: hogy
kínálhat! — ebben a zárt szerkezetben? Ahogy a kötetben végig, úgy e költeményében szintén: közvetlen, tárgyilagos „modorban" rögzítve, lét-történések,
történhetőségek sorozatát. Kanyarodjunk csak vissza: kulcsszó itt megint a
„kapcsolat", noha ki sincs mondva. D e . . . „amiképp" bevonja a versbe, LényEmberien, még alázkodva is olykor, fölmutatva Mást, énjének Másik-Magát,
fölmutatva és kiadva teljesen:
Rostálj kölest, vagy szedj füvet,
Kelj reggel négykor hat madárért,
Viseld el a beszédeket,
Hogy: „Megtehette, hogyha ráért...!" —
Ugyan ki tenné meg magáért
Mind, „amire született"?
Fő az, hogy megtehesse másért,
A lényeg az, hogy van kinek.
Van ebben a megfogalmazásban, magában a kimondott-kimondhatatlanságban valami hatalmasan-állandó nekifeszülés, hogy lám. mégis...
Csakhogy
ezt nem — a megszokott s békés — ernyedés követi, hanem a „tovább!", a
„még!". Mert most már így kell lennie. Ez a valami az „ajándék" és a „teher"
egyszerre, a könnyű és a nehéz; az, ami épp sérülékenysége következtében
vált-válik szorossá, megmásíthatatlanná: az élet „viszonylatainak" megkísérthető tökélye.
*

Miféle ismételhetetlenségeket adhat, s érezni-tudni-ami-körülfog-élményt,
a számtalanszoriból — az egyszeri? Meri-e valaki „önmaga bejárhatóságait"
egyetlen alkalommá sűríteni?
Vibrálóan fontos darabja e kötetnek Az egyszerű hazaút; lágy, mondhatni
„szerény" motivumrészecskékből áll össze — omolhatatlanná — a vers, igazi
emberi-költői „matériát" közvetítve, részletező és hiteles képanyagot láttatva:
A Bajza utcából haza
a Benczúr utcán igyekeztem,
kifőzött lepedők szaga
szállt el egy ablakból felettem,
gyér lombú akácok sora
zizegtette gyatrán a fényt —
Oldja itt a dallam, a feszített forma — oldja s szívbélivé teszi — a „léptek" ütemét; s megint szólhatunk Szép Ernővel: „hogy érzésemben érezzem,
mind mind a v i l á g o t . . . " !
62

Távolságok, terek ki- és betöltése ilyen egyszerűen megy — Tandori Dezsőnél; mert hát ott a kifőzött lepedők szaga „mögött" az, „aki" mindezt végezte, hogy „meglegyen" ez a dolog, s mindehhez „csupáncsak" annyi kapocs
kellett még, hogy legyen „az" 'is, aki felett észrevétlen nem áramolhatnak el
ilyen „összeköthetőségek", aki látja (micsoda kép!) a fák által zizegtetett gyatra f é n y t . . . S e tér hirtelen visszaszűkül — hát hova máshová? — az emléka-'.othe, s más hangütést-rezdülést emel a versszak zárósoraival „fel":
itt etettem meg valaha
egy maga-se, árnya-se lényt.
Mielőtt „elülne" ez a hang, következik egy még „akusztikusabb" kijelzés,
fájdalommal és tehetetlenséggel; egy leíráskép, mély benső vibrációval:
Tudtam a két emeletet.
A boltíveket. Némi lépcsőt,
némi liftet: betegeket
gurítottak be, egyszer épp őt,
csak vigyorogni lehetett,
nem is jutott eszembe más —
Sete-suta pillanat, amikor nem tudunk mit is mondani, mert nem lehet
éppen mit is mondani: csak állni és érezni, és»nézni és „ t u d n i " . . . Nem az ész,
hanem az életösztön lázadása, a lélek fájdalma ez a vigyorgás. S a „görcsös"
akarás, az ön-mentő „fokozat" — nem önmagáért:
jelezni: jó, itt, veled,
s: látod? látod-látod! no lásd.
E szomorú bizakodás-bíztatás után, később, már a hatodik versszakban,
a kifakadás-feltárulkozás, a lét sodró lendületű árjának „ember-gátja", az éntöltet „visszacsapása" az univerzumra:
Megyek tovább. Ráér velem,
érzem, egy örökkévalóság.
Ami látszik, nézegetem,
vagyok, ahogy a lapot osztják,
vagyok a pakli, semmilyen,
mégis mind a játszókra jut —
Egyedül v a n . . . odahagyta — kényszerítve — felerészét...?
sosem maradhat egyedül; ha könnyes-fájdalmasan is, de:

Nem, immár

megyek, mert még játszik velem,
megüt s elvisz a hazaút.
A költemény lezárása görögtűzként „hullámzik vissza" az előző részekre:
pehelykönnyű időtlenséget sugall — megfogalmazásban, ólmos nehezéket —
gondolatiságban; itt már a közösségérzet, az egyén, a sorsvállalás (s még a
magánvilági) szervesen összefonódik, „kitértelenedik" megint — és nem kevesebb érződik így mindezek tükrében, mint a legnagyobb s legcsodálatosabb
folyamat:
63

Szél fúj, mozgalmas, városi.
A jelen mintha visszatérne.
És aki nem „én", „te", „ti",
átcsusszan harmadik személybe.
S én hova? Megszült valaki,
s egy kis feszültség sose tűnt —
Külön léptem se hallani,
itt már olyan sokan megyünk.
*

Másabb „dimenzió" érződik már a Karácsonyos
helyek című versben.
A játékosság, meghatódás-hangulat, az évzárás-előkészítő „csöndünnep", cseppnyi vissza- s előretekintés, sóhaj, boldogság-remény és boldogság, mind-mind
úgy, mintha a valóságban is nyílt lánggal lobogna fel a tűz, hogy e g y mindenkorian családias „kuckóból" — a szerettek köréből — kiderengjen a fénye, s
leolvasztva az ablaküveg jégvirágait, befutva az utcát, a várost, a téli éjszakát,
„átlehelje" az elérhető V i l á g o k a t . . . Időhatárok nélkül az ész és a szív érzései,
az egyetlen értelemmé fonódó múltnak-jelennek-jövőnek „képzetei" . . . Miféle
benső tisztasággal lehet ilyen dolgokat összességükben, egyszerre megérezni, és
akkor azt mondani, hogy:
Ott egy hátsó ablak, egy udvar,
környék? ahol — valaha voltunk.
S ha fölnézünk: apánk, anyánk
véletlenül se integet.
Megint a soha-vissza-semmi érzése, pillanatnyi révedés, azután az idő m é g is-árnyéka:
Lassan hóba borul ruhánk —
Végül halkan a már-már fohász, a „tűntének" s „érkeztének" szóló i m a hang, az egyik legszebb képben:
Szép Idő, kit senki se bánt:
suhogj kicsit fejünk felett!
Jóra forgass egymás iránt
hideget, meleget!
*
A becsomagolt vízpart (1987) című versgyűjtemény, melynek minden egyes
darabja külön-külön és együttesen is a horatiusi — „ércnél maradandóbb" —
hit érzelmi töltekezésű atmoszférájában fogant, főhajtás „mindenféle" Lét- és
Művészet-összhang-egyetemesség előtt.
Meghatározónak érződik a kötetindító vers, melynek címe a költő születésének évét „viseli", zárójelezve, még egy évszámra való helykihagyással, úgy,
hogy kétség se férhessen hozzá: miért s mikor kerülhetne mellé másik évszám;
ám ebben „benne" van az is, amit már sohasem lehet semmiféle számmal lezárni . . .
Az első „főhajtás" Illyés Gyuláé, az ő Kháron ladikja ring a költemény
hátterében; ám a kezdés nagyon is Tandori Dezsőé:
64

itt egyensúlyozok
egy gondolatjelen,
nem kérdés: „Átérek-e valahára..."!
Döbbenetes hatóerejű sorok: „egyensúlyozok" — élek, élek; „gondolat-"
— vagyok, vagyok; „-jelen" — tovább, t o v á b b . . . !
Azután az „áttekintés":
Egy hídfő már amott
olyan szilárdan áll.
És az „oldás":
(Várhatsz, zárójelem ...!)
S végül — már a versvég — az inneni

„odacsendülése":

Ugye, maradhatok?
(Ha már —! Ha már —! Ha már —!)
Kitől kérdezhetem?
. . . Most egy hajó beáll,
válaszomra se várva.
Lüktet, mozog, „él" a vers — mégis valamiféle hidegséget, szomorúságot
áraszt. Mély, benső kontúrja ez annak a világnak, amelyben élünk-élhetünk,
bennünk foglalt „módozata" van, kinek-kinek milyen; amelyet jól-rosszul, viselni-tűrni szeretve kell, mert ember-voltunk erre kötelez, s amelyet Tandori
Dezső verseiből, mint „közbensőt" tanulhatunk.
Ám vissza most, némi (fontos!) kitérő kedvéért, a címhez: (1938—
);
olyan, mint egy önálló költemény. Ugyanis ha nem lenne „alatta" a vers, akkor is — persze! — sokatmondó maradna; s — immár a kitérő: — tény, hogy
Tandori Dezső képes olyan impulzusközvetítésekre, amelyek „kikényszerítik" a
továbbgondolást, belemélyülést, ezáltal váltva ki esztétikai hatásukat; így válhat egy-egy körömmel, indigóval készített „jel" olyan kifejezővé, mint bármiféle bizseregtető szókészletet, képeket és egyéb mesterségbeli „fogásokat"
fölvonultató költemény. Ne „átkozzuk ki" ezeket, hiszen értelmük-helyük-jelentésük van, tehát értékei az EGÉSZNEK, mozaikdarabkák, s nélkülük hiányérzet keletkezne. Tandori Dezső ezekben a műveiben is azt a halálosan komoly
játékosságot „kínálja-mutatja", ami széppé, tárgyilagossá s egyszerre minden
megérthetőn felülivé emelkedik.
*

A megnyerhető
veszteség (1988) egyfajta „közbeni" verskötet — ugyanakkor önálló „szakasza" a folyamatnak —: bevallottan a Celsius folytatása, másfelől pedig, valaminek az előzménye — még. Hogy mi lesz az? Álság lenne elhallgatni: az, ami „megnyerhető" ebben a könyvben, a majdani „veszteség".
65

Ahogy írja:
És ha előre
gondolok, előzetest, mi fog majd
nem lenni, ki fog majd, akik itt körül
olyan hangokkal ütögetik át a
betűzajokat, ha csak rá is
gondolok, hogy ők szállatlan mind mint
fognak eltűnni, abbahagyom ezt, ott
állok vagy térdelek kalitkáiknál,
ujjamra szökkentem őket, hadd
érezzem, mi történik .valóban.
S végig a kötet verseiben benn érezzük a „történést", a megmagyarázhatatlan kényszert: nem a könnyebb megoldásokra, hanem nagyon is „szárazesendőséggel", a nehezebb részek konkrétumára való hajlandóságot. Ezek a
„csupa-történhetőségek" szinte lüktetésszerűen hozzák azt a magatartásformát
(tudatot), ami minduntalan visszakanyarodik a környezet mindennemű „eredendőségeihez", kiválasztva az igazit, a valódit — az értelmes lényeget.
íme, az egyik ilyen „visszakanyarodás":
Hollandiába pár százan mehettek
a háború után, s ha boldogan,
ha boldogtalanul, már vitt anyám, ott
álltunk egy udvaron, és hirtelen
elkezdtem húzni onnét őt: nekem
itt kell maradnom; így hát itt tanyázok.
És újra csak a konkrétumok sorjáznak, tisztán, bármikori „érintésre"
várva, s mindegyik hiteles fényt villant, kezdetektől fogva végpont-töltetet:
ilyen igényes, materializálható — és soha nem materializálható érzésvilág-jelrendszer közvetíti Tandori Dezső költészetét, és nyitja rá — nem csupán hazai
vonatkozásokban — összes nagyszerű lehetőségét.

66

KONTRA FERENC

Tandori elindul a sirályok házába
a szakadék szélére
viszlek
szétszórlak a hullámok közé
zárjanak be és oldódj fel
tévedek látod megint
tévedek
mert a szél
megfordul
és a szemem tele lesz veled
hullámaival betakar az éjszaka
mondta halkan az
üvegszemeknek
lapos testű halak úsztak az árral szembe
hömpölyögtek
benne az indulatok
feszítették
és
taszították
mint csónakot a dagály
sziklák közé
szorulva
felpattantak
a kagylók kék
csöndnyelvei
az üres csigaház
a gyöngyházfényű
kavics
az ezüst
holdudvar
mind csak játékszer
volt
de a pipacs
kibuggyant
lecsordult szárán a földre
alvadt vérdarabok száradtak a kezén
nincs ilyen játék
nyelvüket öitögették a zöld hasú gyíkok
a sirályok átkokat
szórtak
elszakadt volna a szavaktól
önkéntelenül ismételgette
a virág nevét
hallgatott és átgázolt a kerten
láncot raktak rá a szirmok
hiába uszították rá a kutyákat
a lábához kuporodtak
nyájaskodva
behúzták
fülüket-farkukat
egyszer csak minden a feje tetejére állt
zöld éjszakán szakadt le a hold
bele a fekete halom
közepébe
a szeme feneketlen
sötétjébe
barázdák között lapultak a csillagok
szántott de nem vetett
lába a fövenybe
süppedt
nehezen húzta ki akár az első ősz hajszálat
könnyű lenne az idővitorlát feszíteni és visszaúszni
arcába fújta a szél a leveleket
odafelé még ketten ültek a csónakban
éretlen tobozok hulltak a földre
egy madár furcsa hangot
hallatott
akár a szentély ajtajának
nyikorgása

áldás előtt hagyta el a
templomot
aki elment más tájakra
vágyott
és kihunyt fölötte ami
fénylett
miért csodálkozik hogy maga is
megváltozott
sima kőből szikrát csiholni nem türelmetlennek
való
fülében az
ajtónyikorgással
amely hirtelen lefelé húzta
indult a leánderillat
után
idegen virág
többé nem lesznek
titkai
egyikük sem véletlenül ment oda
az ablaknyílásból
felrebbent egy sirály
kialudtak fölötte a csillagok
szikrái
eltaposta a mécsbogarák pislákoló
fényeit
az éjszakánál csak a vér
feketébb
a végső bizonyosság
kimondhatatlan
vívódásával lecsupaszította
a tenger
hazugságait
hitte csak hogy
csalhatatlan
mint kövön a kő mint a tüzet gyújtó
szikra
a halászok egy lányról
énekeltek
akit a víz hozott
perzselő holdfényt fogták
hálójukba
halként vergődött a kifogott
part
oldalán csattogták szüntelenül a hullámok
hangokat hoztak a túlsó partról
csendet és céltalan
várakozást
ciprusok fekete oszlopai
várták
az éjszaka elszánt
katonái
a világítótorony
vörös fénye ugrált a szemében
hullámzottak
az ágak az út két oldalán
ugyanaz a dal szólt hamisan
recsegve ahogy az erdők égnek
ahogy a szárnyák
törnek
a léckerítés mögött pipacsok
villanták
amikor még érte csak neki
nyílták
fájt mint a seb
a széthullott elúszott
virág
elcsendesedett
a sirályok háza
egy kő hull a szirmok után
megszűnt benne kialudt az égen minden
lángolás
lábainál háborgott a tenger
az éjszaka egyre csak küldte
fekete kíméletlen
hullámait

ARANYI LÁSZLÓ

Odamegyek a vak madárhoz,
szólni hozzá..."
Tandori Dezsőnek
néz
ik (sic!)
más szemével
visszanéz
reszkető hálót sző önfeledten
jade-utánzat, faragott
démon-maszk
reszkető hálót sző önfeledten
bambusz suhog, árnyéka óriás szárny zuzmóval benőtt
a mester suhintja ostoba tanítványát f ültövön
minden inog, csak helyiértéket örökít át
a Tao. egytálból esznek a beavatottak
de szájukban elkülönül a táplálék íze
sós
keserű
savanyú

kövön

édes

69

vízlevegőföldés
a nyár a Föld mosolya
szomnambul-révület
reszkető hálót sző
önfeledten

tűzjel

minden inog, csak helyiértéket
örökít át
a Tao. a nyár a Föld mosolya
a Nap szellemiségét
magábaszívó, jóllakottan
mosolya a nyár

böfögő

óriás

vízlevegőföldés tűzjel
egytálból esznek a
beavatottak
mágikus félelmeket őriz az északi barbároktól átvett
rítus
emberáldozat,
a kiválasztott habzó szájjal nyerít a kés láttán
s a kereszt sem telíti új tartalommal a szertartást
„Odamegyek
a vak madárhoz, szólni hozzá ..."
bambusz suhog, árnyéka óriás szárny zuzmóval benőtt
a mester suhintja ostoba tanítványát
fültövön

kövön

KIRÁLY ISTVÁN

Egy befogadói élmény nyomában
1970 tájt figyeltem fel Tandori Dezsőre. Egyetemi szemináriumokon éveken át megkérdeztem tanítványaimat, kik a kedves költőik. Szellemi-világnézeti beállítottságuk irányát mutatta a kapott felelet. Hiszen a líra nemcsak
mint alkotás, de mint befogadói élmény is a lélek mélyére világít, onnan hoz
híreket. A hatvanas évek első felében Váci, Benjámin, Garai neve volt a leggyakoribb. ö k jelentették a magyar „új hullámot". Megszólaltatták — ahogy
én neveztem — a „mindennapok forradalmiságát": a személyiség méltóságára,
autonómiájára építeni kívánó, dönteni, vállalni, s helytállni tudó, belülről vezérelt, szocialista emberség vágyát. Az évtized közepétől kezdve Nagy László,
Juhász neve került előtérbe: a „káromkodásokból katedrálist" indulata izzott.
Majd az évtized végén Pilinszky, Weöres népszerűsége nőtt meg; jelezve egy
kezdődő értékmódosulást: az egyéni lét kérdéseinek központi szerepét. S ezzel
együtt feltűnt egy addig számomra ismeretlen költőnek a neve, a Tandori
Dezsőé. Nemcsak az év eleji felmérő cédulák hívták fel rá a figyelmemet: az
egyik legönállóbban és legmélyebben gondolkodó, a maga igazát állandóan, s
szenvedélyesen védő, ellentmondani, s vitázni szerető hallgatóm, Tarján Tamás
közvetlen beszélgetések alkalmából is rajongott érte. Az Adyéhoz hasonlította
már-már a feltűntét. Egy ily visszhangot kiváltani tudó költővel egy tanárnak
(ha valóban érteni akarja tanítványait) kötelessége a megismerkedés. Hivatásának komolyan vétele kívánja meg ezt. Kézbe vettem így Tandori kötetét.

A BEFOGADÓI ÉLMÉNY ELTÉRŐ SZINTJEI:
1. A SZOCIALISTA DEZILLÜZIÓ
(Kétfajta ars poetica: elkötelezettség
— önmegvalósítás) Olvasva első kötetét, az 1968-ban megjelent Töredék Hamletnek-et, hatott rám Tandori. Ott
éreztem benne a művészi tehetség két legfőbb ismérvét: a nyelvi-formai kifejező erőt és az önreflektáló, saját magával szembe nézni merő erős intellektust. A valóban újat azonban, mint általában mindig nem a technikai tudás, s nem is az őszinte, hiteles hang, de á versekben kibomló emberi magatartás adta: az a bizonyos „eszmei mondandó". Ha nem is értettem egyet
vele: átütő erejű, új emberi élmény közvetítődött. Tudatosította számomra
ez a költészet, amit mint tanár az egzisztencialista filozófia növekvő hatásán,
s az azzal vitázó gondolataimat fogadó ellenálló csenden addig is éreztem:
értékváltás történt.
Az Hommage volt a Töredék Hamletnek című kötetnek a nyitó költeménye, az egész Tandori-életműnek mintegy a prológja. Egyik legmélyebb lírai
élményemre, Ady Üj s új Zouat-jára játszott rá ez a vers, annak volt mintegy
a visszavétele. Válságos óráimban ezt áz Ady-költeményt idéztem folyvást (s
idézem ma is) a magam számára: a mást mondó, buktató, hiteket elvevő jelennel szemben a történelemre nézés parancsa szól benne, a távlatok hite:

n

Ne rendeld romló nyájaidnak
Sorsa alá a sorsomat,
Az embered, ha nem ma-ember,
Kapjon új s új lovat.
A nagy Nyü kilövi alóla
Kegyelmed egy-egy szép lovát,
De ültesd szebb lóra az embert,
Hadd vágtasson tovább.
Ezekre a sorokra visszhangzott Tandori más szava:
Ki szedi össze váltott lovait,
ha elhulltak, ki veszi a nyakába?
ki teszi meg mégegyszer az utat
értük, visszafelé, hiába?
Kérdőjel váltotta fel az Ady-vers prófétikus, parancsoló felszólító módját:
kétely, szomorúság annak történelmi hitét. Látószög-váltás ment végbe. A történelem csinálója, a büszke, vágtató ember helyett a történelem elszenvendője
került előtérbe. Az áldozatok felé fordult a tekintet. A partikuláris lett fontos
a nembeli helyett: az egyszeri, az esetleges; az elesett élet. Tudatosítanom kellett a vers élménye nyomán a fiatalságban a hatvanas évek végén, a hetvenes
évek elején végbement változást. Egy oly nemzedék nőtt fel, s ismert rá Tandori verseiben a maga életére, amelyen (főleg a prágai és a párizsi tavasz bukása után, 1968-tól kezdve) mindinkább úrrá lett a történelmi-társadalmi hitek
elvesztése: a szocialista dezillúzió.
A később posztmodernnek nevezett nemzetközi kiábránduláshullám egyik
korai, a szocialista társadalom körülményei közt kibontakozó művész-hírhozóját véltem felfedezni ilyképp Tandoriban. Egy oly nemzedék szószólóját, amely
a „kizökkent időben" — hamleti szituációban — érezte magát. Nem hitte többé, hogy a társadalmi cselekvés az ember számára bármely kismértékben is
könnyebbedést hozhat. Meggyőződése lett: á társadalomét nem, legföljebb a
saját, egyéni életét csinálhatja meg értelmesen az én. Személyiségerkölcs váltotta fel a nekem mindmáig alapélményt jelentő társadalometikát; önépítéserkölcs a szolgálatmorált. A történelem magaslatain vágtató, nagybetűvel írt,
adys ember helyett az egyes lett fontossá. Az individualitás. A magyar irodalmi fejlődést nézve az addig előtérben álló, népben, nemzetben, emberiségben — azaz: nagyobb közösségekben gondolkodó — irodalmiságot — minden
korábbinál feszítőbb erővel — más váltotta fel: az önmegvalósítás irodalmisága, az elszigetelt én ars poeticája; az a fajta látás, amelyet ellentétével
— az elkötelezettséggel — szemben (némileg pontatlanul) l'art pour l'art néven tartott számon eddig a tudomány.
Hitelesítette és hitelesíti mindmáig számomra ezt a befogadói élményt a
Tandori-féle hagyományválasztás. A magyar irodalomnak elsődlegesen személyiségben gondolkodó, el nem kötelezett vonulatához kapcsolódik, ízlésrokonszenve ide köti be. Nem Petőfit, Adyt, Móricz Zsigmondot avagy a népi írói
mozgalom reprezentánsait idézi, de a Nyugat-nemzedék oly alkotóit, mint
Kosztolányi, Babits, Szomory Dezső, s főleg az általa szinte újra felfedezett
Szép Ernő. A két háború közti időszak művészei közül az
Ezüstkor-nemzedék
íróit érzi igazán közel magához: Jékely Zoltánt, Ottlik Gézát, Weörest, a közvetlen elődök közül pedig az Űjhold szerzőit: Pilinszkyt, Mándy Ivánt, Nemes

72

Nagy Ágnest, őket tekinti mestereinek. S a hagyományválasztáson túl a művészi formálás számos sajátsága is innen érthető meg. A személyiség került
középpontba. Az teremtett formát. A provokáló másság.
(Provokáló másság: nyelvkritika-depatetizálás)
„Legyenek a dolgok egyféleképpen"-nel szemben „legyenek a dolgok sokféleképpen" volt Tandori s z á - v
mára mindig a szabály. Kereste az egyszeri, a megismételhetetlen, a mindigmás hangsúlyát. Hiszen a lényeg szerinte a különbözésben áll. Mintha csak a
francia „új filozófusok" — Léwy Benoist — elméletét ismerte volna, egész
művészete sugallta: nem szabad az általános alá rendelni az egyest. így kaptak
nála még a madarak s a játékmackók is mind külön nevet, nem általánosságok, de pótolhatatlan külön, egyéni létezők — Szpéró, Samu, Tili, Éliás, Pipi,
Dömötör, Barnabás stb. — voltak. „Csak úgy hasonlíthatok rátok, ha — nagyon különbözhetem, ha nyugodtan — különbözhetem" — ez jelentette az
egyén számára a legfőbb programpontot. Feladatává lett, hogy merjen mást
csinálni, „mint szokás, mást mint a többi", merje vállalni „önléte másságát".
Ne adja fel soha a megszokott formákon és tartalmakon túli egyéni élet akaratát; a legnagyobb értéket: a személyiséget.
Belső tartalmait tekintve proteszt, tiltakozás volt ez a provokáló másság.
Kihívást jelentett a konvekciók világa: a történelem, a társadalom uniformizáló erői ellen. Konkrétan pedig — kimondatlanul bár — de a szocializmus
első aszkétikus-terrorisztikus korszakának nivelláló-egalizáló tendenciáit bírálta, utasította el. A frázisnak, hazugságnak ítélt jelszavak, manipuláló általánosságok világából akarta kioldani itt magát az egyes. Gyanakodva nézett
mindenfajta — a nagy szavakat élettartalomként besulykolni vágyó — ideológiát. Üres, tartalmatlan, „titokban kiröhögött" dolgokat látott csak bennük;
„feltörhetetlen polgáriságokat". „ . . . Nálam viszont — a leghevesebb szó is:
mulandóság, — alapja csak a szakszerű szónak van" — írta. „Nem holmi eszmeiségek", számára „ellenőrizhetetlen célok" jegyében kívánt létezni. Meg
akarta tisztítani minden ilyentől a „talált tárgyat": az egyéni életet. A van
volt számára egyedül fontos, az egyetlen, ami nem általánosító, s így nem patetikus: a verifikálható, érzékelhető, konkrét valóság. S mivel a tudat mindig
általánosít, teóriákat gyárt: paradox módon — s önmaga ellenére szinte —
antiintellektuális, antiteoretikus beállítottságú lett egy nagyon is intellektuális
s reflexív alkat.
Nem volt hajlandó ez a személyiség dacával, a másság parancsával élő s
gondolkodó író a hagyományos költői szerepek vállalására. Elutasította mind
a Próféta, mind pedig a Művész önstilizációját. A formateremtés nem utolsósorban épp arra szolgált, hogy kioldja ilyen hazugságnak vélt szerepekből önmagát az egyes. S mivel a kész, preformált szerepet az irodalom adta, ennek
alapanyagát — a nyelvet és a művészi formát kérdőjelezte meg. Reflexió, kritikai felülvizsgálat tárgyaivá lettek — tematizálódtak — mind a nyelvi, mind
pedig a művészi eszközök. Elidegenítő — nyelvkritikai és alkotáskritikai —
gondolkodásmód került előtérbe. A nyelvkritika a depatetizálás, a költői eszközök kritikája pedig a depoétizálás irányába vitte az alkotást: az antiköltészet,
az antiregény felé.
Mint legszembeötlőbben az Egy talált tárgy megtisztítása című kötet versei mutatták, a rendteremtő nyelv szétzúzásával is ki akarta oldani önmagát
a konvenciók üres világából a más törvényű élet. Hiszen a nyelv mint eleve
kész tartalmakhoz hozzáidomult, átörökölt eszköz nem képes kihordani a
73

mindenkitől különbözőt, mást, megmerevedett klisék börtönébe zár. „Belül
olyan tökéletes a szándék", „belül az ember önmaga légies változata" — hangoztatta számos változatban, a nyelv viszont a maga kialakult szavaival s
szólamaival: az általánosba, a nem különbözőbe, a megszokottba visz át.
„Amit önmagadban oly üdvre kigondolsz, — nem dől-e össze mihelyst közeJebb szólsz?" — panaszolta a vers. Az egyéni, az egyszeri, a megismételhetetlen
közléséhez egy más, a megszokott grammatikából kiragadó beszédmódra lett
volna szükség. Oppozícióba került a költészet a bénító, lefogó, már puszta létükkel élethazugságba lökő, nyelvi-nyelvtani konvenciókkal. A maga eredeti,
századeleji funkciójában, mint a hazugságot, az értékek kiürülését felmutatni
hivatott fintor, életre kelt a régi avantgárd. Megsokasodtak a képversek, a
nyelvi jel nélkül, illetve a kevés, nyelvi jellel szóló költemények. Verssé lett
például egy sakk-képlet —, egy jambikus séma, a nap és a hold felkeltét jelző
óra- s percszámsor, egy szótárrészlet avagy az ábécé.
Az ilyen típusú, tüntető, depatetizáló — pátoszromboló — avantgárd grimaszok később háttérbe szorultak ugyan, de a depatetizálás mint tendencia
változatlan maradt. Egyfelől a nyelvi szabályokat felrúgó fragmentarizmusban,
töredékességben, „hiánylírában", másfelől pedig a rögtönzésszerű, spontaneizált, közvetlen empirikus tényekhez tapadó írásmódban később is megmaradt,
mint rejtett formáló. Alaktani síkon ott tükröződött ez a jellegzetesen tandoris,
mondatok egybesűrítő szótömörítésekben, vulgarizmusokban, lemeztelenített
ragozásokban, s ragvariációkban, mondattanin pedig a hosszan kanyargó, illetve
a kihagyásosan, lóugrásszerűen szerkesztett, vágott, mondatokban. Sugallták
ezek már egymagukban is a nyelv elégtelenségét; a kimondhatatlant. Mint
ahogy azt tette egy más szembeötlő, szinatiktikai, formai sajátság: a közlő, tartalmi tényezőkkel szemben a formális, szerkezeti elemek váltak hangsúlyossá.
A névelők, névmások, viszonyszók, kötőszók, módosító szók léptek előtérbe.
A szokásosnál sokkalta nagyobb szerepet kapott a kifejezésben az interpunkció
és a tipográfia. Felszabadult ennek néma beszéde. El nem használtnak tűnt
még költőileg a látható nyelv, a vizualitás. Közvetíthette a nyelv kritikáját.
Látszólag a fragmentarizmus ellenlábasa volt ugyan, de a lényeget nézve
ugyanazt a nyelvkritikai, depatetizáló szándékot tükrözte a rögtönzésszerűség,
a már-már az automatikus írást idéző, ellenőrizetlen, nyelvi játékokkal teli
szétfolyó beszéd. Félreütések, félrehallások, téves olvasatok, hibás ejtések stb;
révén szinte „írta" önmagát itt nemegyszer a nyelv. Spontaneizálódott. Függetlenítette a bevett, elfogadott beszédlogikától a maga folyamát. Kitörni akart
a konvenciókból. Depatetizált.
(Provokáló másság: alkotáskritika — depoétizálás) A nyelvkritika mellett,
mint másik összetevő, alkotáskritika — depoétizálás — határozta meg Tandori
Dezsőnél a művészi formálást. A költőiség mítoszát oszlatta a mű. A tendenciát kirívóan jelezve oly montázs született ennek jegyében^ mint például a Vas
Istvántól elemzett Mottók egymás elé. Kosztolányi Csáth Géza öngyilkossága
alkalmából írt költeményének (Csáth Gézának) és egy elsősegélyre való felhívás tényszerű, száraz szövegének, a költőinek és a vulgárisnak szembeállítása,
együvé rántása felszínre hozta, amit a költőiségben veszélynek érzett: a túlzást, a manipuláló érzelmi habzást, az átpoétizáló pontatlanságot; a nem őszinteséget. Éppen ezért ő inkább depoétizált. Küzdött az egyszerit, az egyénit, az
illúziómentest felmutatni tudó, nem manipuláló,'hiteles szóért; egy oly költészetért, amelyben (ahogyan írta) „ne legyen indulati túlság". Ennek a törek74

vésnek voltak eszközei (csak a legszembeötlőbbeket megnevezve itt) egyrészt
az elidegenítés, másrészt az understatement, az alulközlés, harmadrészt pedig
a tudatfolyam-, illetve észlelésfolyam-megjelenítés.
A brechti értelemben vett elidegenítés megteremtése érdekében állandó
alkotói önreflektálás, az alkotó folyamat ironizáló, demitizáló felülről nézése
jellemezte a Tandori-lírát. Nem az ihlet látszott, hanem a munka. Beavatott
a hős a műhelytitkokba. Már-már a Dadáéra emlékeztető fintorokat vágott,
csak hogy ne vezesse félre a gondolkodni, saját szemével látni köteles olvasót,
s högy ne ejtse csapdába saját magát: ne vigye el akaratlanul bár, de hazugságok felé az -automatikusan is manipuláló, sodró költőiség. „Az új versszak
tanácstalanságomat jelzi / folytatom, majd-csak. lesz valahogy" — jegyzi meg
például, felmutatva nyíltan a műhely köznapiságát, a munka fércéit. Megteremtette a spontaneitás poétikáját, imitálta a mindig rögtönzést, hol más irányba vihet például egy gépelési hiba, egy puszta melléütés. Varázstalanította
az élet valós arcát eltakarni képes varázslatot : a költőiséget.
Nemcsak az alkotás mítoszát oszlatta, de a költőét is. Eldobta mind a prófétai, mind a művészi koturnust. Az ő verseinek szerzője puszta mesterember,
nem kivételes, de mindennapi lény, aki .rongyos fülű szatyrokkal jár a „terepen", a budai utcákon, cipeli a madáreledelt: a szotyola-búza elegyet, a búrizst,
s a sajthulladékot; pogácsát eszik a Bem mozi melletti pincében, májashurkát
a Klauzálon, a maga mindennapi biológiai esetlegességével van jelen: a „szarás,
mosdás, haj víz, borotválkozás" is hozzátartozik. A felemelt, pátoszos, ünnepi
hangra oly igen hajló magyar költészetbe az irónia tört be. Az identifikációs,
azonosuló befogadás az elidegenítő effektusok révén gondolkodóivá, kritikaivá
vált.
Ugyanezt a célt szolgálta, mint másik jellegzetes művészi eszköz, az alullicitálás, az alulmegnevezés — az understatement
is. Amit Szép Ernő lírája,
Kosztolányi Meztelenül-je, Halotti beszédje kezdett, itt kiteljésedett: a vers
minél közelebb akart kerülni a prózai beszédhez, a mindennapokhoz. Jellemző
vonása lett például az egyéni stílusnak a díszítő jelzők majd teljes, hiánya
avagy az enjambement-ok megugró száma. Tandori él talán költészetünkben
a legmerészebben ezzel az eszközzel: nemcsak mondatokat, nemcsak szólamokat, de szavakat tör szét. Elmossa a sor- s rímhátárokat folyvást az áthajlás.
S a prózaiságot tovább fokozón nivelláló költőietlenség lett uralkodóvá. Ha
egy-egy patetikusabb szó itt-ott kicsúszott, azonnal visszarántott a köznapokba
valamiféle nyomatékosított vulgarizmus. Jellemzően' mutatta ezt a tendenciát
a fordított irányú metafora-, illetve hasonlatszerkesztés. Nem a köznapitól el,
ellenkezőleg, a köznapi felé vitte a hasonlítottat itt a hasonló: az utcákon például „jelmezkölcsönzőből szedett hideg szél" fújt. Az ellenköltőiség lett formadiktáló.
Végül mint a depoétizálás harmadik, lényégi, művészi eszköze megjelent
a sajátos Tandori-féle.tudatfolyam-, avagy pontosabban: észlelésfolyam-líra, a
„kistériyek" lírája. Ha az egyén nem akart manipuláló általánosságokba veszni,
parancs lett számára a minél erősebb konkrétság, az érzékelhető tényekhez
való tapadás. Mind a lírában, mind a prózában a dokumentarizmus lett a tendencia; a törekvés arra, hogy a költő ne tegyen mást, mirit mi feladata: figyelje önmagát, a maga világát, azt mondja el, mit lát, mi verifikálható, ami
vele s körötte történik, minden más metafizika, hazugság, fikció. A felnőtt
hitevesztést kiteljesítőn létrejött a konkrétan észlelt, egymást követő, külső és
belső állapotok rögzítésénél á maga ¡számára szigorú határt szabó, Tandori75

féle, dokumentarista költői beszéd: a naplólíra és a naplóregény. A Joyce-i
tudatfolyam-ábrázolásra emlékeztetett némileg ez a fajta művészi formálás: a
közvetlenül észlelt tények, valóságelemek, s a hozzájuk kapcsolódó asszociációk határozták meg a művek menetét. Ezen a kereten belül vibrálón ugrált
a költői látás a különböző tér-, cselekvés- & idősíkok között: egybemontírozta
szinte őket.
Egyetlen ember világát fogta csak át az így közvetített tapasztalat, de azt
gazdagon, mélyen, sokrétűn. „A kicsiny dolgok monumentuma" készült. Joyce
nyilatkozta egyszer magáról: ha Dublin elpusztulna, rekonstruálni lehetne az
Ulysses-ből. így lehet Tandori írásaiból is rekonstruálni Budapest egy részét,
főleg a Vízivárost és egy ott élő ember mindennapjait. A funkciót nézve pedig
művészi formát kapott ezen a lírai dokumentarizmuson, észlelésfolyam-lírán
keresztül egy nemzedék élménye: a kiábrándulás, az elvesztett távlat, az elvesztett egész. A dezillúzió. Mintha csak Kosztolányi Kétségbeesés-ének. ars
poeticáját vitte volna következetesen végig a költő:
Jobb is nekem nem nézni az egészbe,
belefogózni egy-egy csonka részbe
Mert idegen és őrült az egész,
de nyájas és rokon velem a rész.
(Privatizáló lét — történelmi lét) Mint a depatetizálás és a depoétizálás
egyaránt tanúskodott róla: minden konvencióból, általánosító összefüggésből
kioldott világban kívánt élni a Tandori-művek személyisége; messze a nagyobb
— közvetlenül nem áttekinthető, s így általa üres szólamnak, illuzórikusnak
vélt — közösségektől, nemzettől, osztálytól, társadalomtól, történelemtől. A tipikus hős — tipikus körülmények
között engelsi formuláját alkalmazva rá,
mint tipikus körülmény a „magánvilág", a privát lét illett az így ábrázolt hőshöz. Ez lehetett csak a hozzárendelt létezési tér: az intim szféráé. Jellegzetesen
befelé forduló lett a Tandori-életmű. Ez határozta meg a tipikus körülmény
három lényegi összetevőjét: a művészi színtért, a mellékfigurákat és a cselekményt.
A színtért tekintve, mint Kosztolányinál, „négy fal között" — Tandori szavával —: „padlóval-mennyezettel védve" zajlott itt a lét. Zökkenőt okozott
minden, ami kívülről érkezett. „Váratlanul — érkező levél, újság ártalmasan —
hat egy zavartalan napra" — panaszolta a vers. Nem volt itt az énnek semmi
más óhaja „azon túl mint hogy hagyjanak békén", s hogy ne legyen rohanás
a napja, „mikor nekem arra semmi szükségem vagy okom" — ahogyan írta.
A környezetrajzot kiegészítve az intim, szféra határozta meg a főhős mellé
felvonultatott szereplőket is. Csak oly lények tűntek fel, kik békésen befértek
ebbe a padló és mennyezet által határolt világba: Tradoni és Tradoniné mellett játékmackók, kaktuszok, koalák, s mindenekelőtt lakásba szelídített, kalitkás madarak. S nemcsak a mellékfigurák: a privátszférát reprezentálták az
események is. „ . . . Ma Csucsu már udvarolt Szpérónak. — Ezek nálunk a nagy
események" — leltározta a vers. Naplószerű leírása folyt a zárt hétköznapoknak: madárgondokról, bokaficamról, sötétben való cseresznyeevésről stb. szólt
a beszámoló. Fontos és nem fontos keveredett egybe. Jelezve a belső védettséget: a külső világ hierarchizáló értékszemlélete ide nem hátolt be.
Kiteljesedett mindezzel az illúzióvesztés belső logikája. Ahol a történelem
mint messzi cél elesett, hol tűnt annak távlata (nem véletlen, hogy a Tandori76

költészetben ábrázolt világnak csak jelen ideje és múlt ideje van, a jövő jóformán teljesen hiányzik): szükségszerű lett ott az intim szférába való bevonulás, a visszahúzódás a féltett „csigaházba". S szükségszerűen felmerült a kérdés: nem kellene-e elszakítani minden szálat, mi a külvilághoz köt, még az
utolsót is, az írott üzenetét. Fölébredt a vágy, „hogy többé nem szólni soha".
Ott kísértett a Tandori-írások mélyén a Rimbaud-probléma, ami szerint „minden művész alapkérdése": „az abbahagyásé". Mint Camus Bukás-ának modern
Szent Jánosa, teljessé kívánta tenni a privátba zárkózást. Elvonulni vágyott
a csöndbe, hallgatásba, a legbensőbb bensőbe: az inkognitóba.
Társadalomra, történelemre néző elkötelezettség jegyében gondolkodva negatíve könyvelődött el eleinte bennem ez a magatartás. Ha az író tehetségét
nagyra becsültem is, nem határoltam el magamat azoktól, akik csak gúnyolódni tudtak a versekben ábrázolt, privatizáló, leszűkült világon, „verébszagú"
léten. A befogadói élménynek ezen a szintjén alkalmas volt ez a művészet
szerintem arra, hogy elősegítse egy célt, s hitet vesztett nemzedék belső megértését, s az ő kiábrándulásuk okait keresve még fokozottabban elgondolkozzak azon, mi 56 után mindig problémám volt: nem sikkadt-e el még a lukácsi
eszmekörben is a személyiség és a személyiségetika fontosságának a kérdése.
Vajon nembeliség és individualitás dialektikája (partikularitásnak nevezve ezt
az utóbbit) nem vált-e túlzottan hierarchizálttá? Nem homályosodott-e el annak a tudata, hogy a kettő nem lehet egymásnak alárendelt: közösség és személyiség egyformán érték, a mellérendelés itt az irányszabó; a dialektikus,
partneri viszony; a konszenzuskeresés.
Mindez azonban csak hangsúlyt módosított, értékrendet nem. A létezés
egyetlen, emberhez méltó formájának a történelemre néző, cselekvő életet —
a prométheuszi magatartást — vélve, kritikai fölénnyel néztem a Tandoriművek intim, zárt világát. A '68 körüli kiábrándulás — szocialista dezillúzió —
lecsapódását véltem csupán jelen lenni benne. Egy oly nemzedék életérzését,
amely úgy érezte, hogy „megállt az idő", és ahogy Alföldy Jenő találóan írta:
nem tartotta alkalmasnak saját korát arra, hogy citoyenként éljen benne az én.
A szocializmus korábbi hiteivel vitázva felcserélte így az előjeleket: nem a közösséget — a személyiséget nyilvánította a legfőbb értéknek, azt állította mindenek fölé. Visszavonta mintegy a lenini tételt, miszerint társadalomban élni és
a társadalomtól függetlennek lenni nem lehet, ő ezt próbálta meg: a teljes elszakadást, az önépítő, önkiteljesítő függetlenséget. S eleve bírálón, gúnyosan
ítélt meg minden nembeliségben, történelemben — közösségben — való gondolkodást.
Korbetegséget láttam innen szemlélve inkább a Tandori-lírában, s nem
megvilágító, ösztönző korélményt. De az ily jellegű kritikai hozzállás ellenére
sem lett elintézett üggyé számomra ez a költészet. Magamban hordtam nemegy nagy erejű sorát. S mindjobban éreztem, amit a költemények protesztjellege, hazugságokat oszlató ereje már egymagában sugallt: ott hat ezekben
a művekben, ha elironizáltan, rejtett módon is, valamiféle rendkívülien mély
erkölcsi komolyság.
A privátba — a természeti emberbe — beszűkített én legfőbb témája évszázadok óta az Érosz és Thanatosz, a szex és a halál. S paradox módon épp
ezek hiányoztak a Tandori-féle „privatizálásból". A halál jelen volt ugyan, de
másképp mint a dekadens magánelvűség költészetében: nem a saját végtől
való rettegésként, de a másik féltéseként. S erkölcsi komolyságot jelzett a végletekig való kiélezés is. Az aut-aut jegyében való gondolkodás. „Valamit vagy
77

tényleg csinálunk, vagy nem" — vallotta magáról a költemények hőse. Saját
döntéseit maradéktalanul, akár önmagát veszejtőn is, de végiggondolta. Hiányzott belőle a cinizmus legyintő, alkudó kényelmessége. S etikus komolyságról
tanúskodott egy beszédes rájátszás. Igaz: rejtetten, hol képversszerűen, hol
ironizáltan, groteszkesített formális szerkezeti sémaként (helyhatározói állítmánnyal szóló mellérendelésben), hol úgy: „A fűnyírógép (odakint) — Villanyborotvám (odabent)", hol pedig úgy: „hogy fölöttem, hogy bennem", de
visszatért nála a kanti Krítik der praktischen Vernunft záró fejezetének nyitó
maximája: „A csillagos ég felettem, az erkölcsi törvények bennem." A láthatatlan, rejtőzködő énbe — az inkognitóba — szigorú parancsként ez volt beleírva.
Ezt az erkölcsi igényességet érezve ott benne, egyre kevésbé elégített ki
a befogadói élménynek a dezillúziót, a tüntető másságot középpontba állító,
elsődleges szintje. Mind jobban tudatosodott bennem egy másik, mélyebb szint.
Mert nemcsak a költemény polifon, rétegzett, hanem a reá visszhangzó recepció is. Elválnak benne a különböző s nemegyszer egymással is polemizáló élményrétegek. Az egyes formai sajátosságok, részpoétikumok (belső nyitottságuk, többfunkciójúságuk következtében) a központi élmény változó jellegének
megfelelően folyvást más-más értelmezési rendbe illeszkedhetnek be. A Tandori-műveket olvasva mind erőteljesebben érvényesült nálam a recepcióesztétikának ez a törvénye. Egyre inkább nem a dezillúziót alapul vevő, de egy
másfajta recepciós szánt került előtérbe: a műveiben sejlő, nyugtalan, kereső,
erkölcsi komolyság. A befogadói determinánst mind határozottabban az jelentette.

A BEFOGADÓI ÉLMÉNY ELTÉRŐ SZINTJEI:
2. A KERESÉSÉLMÉNY
(Az otthontalanság s hordozó motívumai) Csupa játékosság, minden elméleti komolykodást félrelegyintő irónia, gúny jellemző Tandori Dezső művészetére, de csak a felszínen, a legkülsőbb rétegben. A mélyben — az inkognitóban — a túlfokozott érzékenység a versek hősének egyik lényegi ismérve,
összerezzen itt a versi én minden durva szóra, legyen az „egy talán részeg,
talán kötekedő lakó" hadonászása és káromkodása vagy egy kocsikísérő részéről jövő „cél és értelem nélküli" ráordítás. Bántja az irodalomban észlelt „tülekedés". Fáj neki minden közönségesség, még a saját idegeiből feltörő, ajtóbecsapó indulatosság is. Érzékeny arra, aminek megjelenési formája csupán a
durvaság: az életet átjáró otthonhiányra. Más arcot kap e felől az érzékenység
felől szemlélve a privát szféra, a leszűkítettség, módosul a játékmackók és a
gombfoci-bajnokságok gyermeki képe: az egyik legfőbb emberi minőségi szükségletnek — az otthonigénynek, az otthonszeretetnek lesz mindez szirnoóluma.
A József Attila-i „játszani is engedd" jelenik meg benne.
Központi helyen áll a Tandori-életműben az otthon gondolata. Az otthon
hiányából, az otthontalanság érzetéből ered verseinek és „regényeinek" a nyelvi-formai játékosságok mögött folyvást kísértő, sötét alaphangja: a szomorúság, a tragédia árnya. Végigkísértő, releváns motívum ebben a lírában a védettség megszűnte, a „karácsonyos helynek", a szülői háznak lassú szétesése.
Látszik a kiürülő hajdani lakás, ami már csak „szoba", s honnan „apánk,
anyánk véletlenül se integet". Kísértenek az apához kötő hajdani séták, emlé78

kek. S főleg végigvonul mindegyik kötetén az otthon örök szimbólumalakjának, az anyának a képe. Felrémlik az otthontalanság helyén, „a hosszú távú
kórházban", az elfekvőben való tengődése és végső távozása, amint ott marad
„a plasztik lepedő alatt". Örökké él itt a versekben „a Körönd melletti utca
halottja". Az én egyéni olvasatomban ez Tandori Dezső költészetének, ha nem
is leggyakoribb, de mindenesetre a kulcsmotívuma. A lírai világot számomra
mindenekelőtt ez magyarázza: az anya hiánya, az otthon hiánya. Ez teszi szerfölött érzékennyé ezt a költészetet a tragédiára.
Ezért lesz jellemző lírai műnem benne az elégia: a bánat hordozója. Ezért
kísért folyvást az otthontalanság örök szimbóluma: a halál gondolata, ez az
„értelmetlen és kegyetlen dolog", a „nincs folytatás", a „múlás", a Szép
Ernő-i „meg kell itt halni" mély szomorúsága. Paradox módon még a remény
ideje, még a jövő is, ha nagy ritkán felvillan, a halál gondolatát, a másik távozásának félelmét hordozza. Nemcsak egyik regényében, Tilinek a kis zöldikének eltűntét nyomozó Sár és vér és játék-ban, de minden mozzanatában egy
békés otthonokat szétdúló „bűntény" nyomában jár ez a művészet: a halál
nyomában. Kiélezetten látszik innen szemlélve az élet fájó sebe, kiismerhetetlensége, „az alig semmi tudás". Az, hogy egy véletlenszerű világban élünk, hol
„mindig megfoghatatlan, — hogy az ellobbanó láng hova lobban", hol nem
kap választ a „legfeleslegesebb kérdés": az emberi miért. A végtelen űrt érezzük csak meg a gondolkodás során: „ahogy a szél rugdossa — a hold behorpadt konzervdobozát", s marad az örök zűrzavar, válasznélküliség; „marad az
égboltnyi kereszteződés". Kísért a versekben folyvást a határozatlan névmás
és a kérdőjel. Rejtélyes, ismeretlen világban jár az olvasó.
Jellegzetes, tandoris grammatikai poétikum, hogy tárgyak lesznek az én
helyett olykor cselekvővé. „Új tények csúsznak alám", „kapud elé jönnek a
labdák" — írja például. A versek énje önmagáról gyakran mint te-ről, vagy
harmadik személyben szól, jelezve mintegy a személyragozás nyelvi beszédén
át, hogy elszenvedi itt csupán az egyén az életet, tehetetlenül, puszta áldozatként. Két semmi közt, születés és halál dátuma közt, a . . . tói —
ig-et jelző
„gondolatjelen" egyensúlyoz csupán a létezés. S hiába vonul fel az idő ellen
— mint a Meghalni késő, élni túl korán-ban — a játék, a művészet, a Nagy
Gombfoci Bajnokság és a Szép Ernő-i „összes" — az idő, a múlás meggátolhatatlanul halad körülöttünk, nem halkul az elválásmotívum, a „hogyan fogok
elválni a tizenegyektől". Az otthon ellentéte, az idegenség, az otthontalanság, a
„sár és vér" sejlik mindezek nyomán. Ontológiai pesszimizmus kísért: a játék
visszája — diszkrét nihilizmus.
Lukács különböztet egyhelyt cinikus és tragikus nihilélmény között. Tandori nihilizmusa jellegzetesen ebben az utóbbi típusba tartozik. A „talált
tárgy", az élet átmeneti tulajdonosának, a felnőtt embernek nihilélménye ez,
kinél ugyan hiányoznak a mindent magyarázó identifikációs ideológiák, se
túlvilági, se evilági távlatok hitével nem oldja a magányt, a semmi érzetét, de
nem is hódol be neki cinikus közönnyel. A versek alaphangja: a mindig-keresés. Az egyéni életet laboratóriummá átváltoztatni akaró, kísérletező-kutató
emberről vall a legfőbb tanú: a sajátos, egyéni stílusalakítás a nyelvi teremtés.
(A kereső ember és legfőbb ismérvei: a bizonytalanság s a gondolatiság)
Tandori műveit olvasva mindinkább nem az öncélú, formai játékot éreztem
fontosnak a különböző, meghökkentő, nyelvi-formai kihívások mögött, de a
nem belenyugvó problémalátást, az ismeretlenben való tapogatódzást, az örök
79

keresést. Ebben vélem ma már megtalálni az életmű egyik legfőbb formáló
elvélt. Erre utal egymagában az alkotói enciklopédikusság. Vált művészeti ágak
és műfajok között mintha csak a legmegfelelőbb nyelvet keresné, a leginkább
célhoz vivő, közlési módot. Elsősorban szépíró, de megpróbálja rajzban is kifejezni magát. Mindenekelőtt lírikus, de a vers mellett a széppróza, az esszé,
a mese, sőt: a detektívregény is lényeges szerepet játszik öntükrözésében. Mint
műfordító is rendkívül termékeny: otthonosan mozog idegen életművek és
gondolatok bonyolult rendjében. A saját anyanyelvén a versben is kipróbál
számos kínálkozó változatot: a szonettet éppúgy, mint a makámát, a villoni
balladát avagy a klasszikus verselést. Ady, Kosztolányi, Szép Ernő, Jékely,
Pilinszky, Juhász stb. manírjában egyaránt képes verseket írni: a keresés álarca nála a felvett idegen máz.
Élményvilága — igaz — szűk, körülhatárolt, de nem utolsósorban azért,
hogy lehetséges legyen egy minél gondosabb, alaposabb mélyrehatolás. Hiszen
az élmények értékét sosem extenzív gazdagságuk méri (akkor utazó ügynökök
és külkereskedők tudnának legtöbbet az emberi világról), de intenzitásuk; az,
„hogy milyen mélységből, emberi szerveződésből, bensőből jön felszínre jól illő
szó". S Tandorinál szűk tematikán belül ugyan, de mélyről érkezik. Maradéktalanul fel akarja mutatni az ént, az egyszeri embert, ezt a nem pusztán génekből, de múltból, emlékekből, s egy állandóan újrateremtő, alkotó jelenből
— élményekből, olvasmányokból, s nem utolsósorban vállalásokból — létrejött mikrokozmoszt, univerzumot. Az írás egyben expedíció: személyiségkeresés, út önmagunk felé. A kereső ember kettős ismérve tűnik fel folyvást írásaiban: egyrészt a keresés művészi helyzete: a bizonytalanság, másrészt a keresés jellegzetes tette: a feszült gondolkodás.
Jogos Tandori kapcsán a filozófiai relativizmus emlegetése. Nem véletlenül
Musil fordítója: átüt művein a tétovaság, a belső kétkedés, a kérdező, kereső
bizonytalanság. Megkérdőjelezi ez a művészet a körötte lévő, adott világot, ezt
a „nem-is-tudod-miféle-közeg"-et. S megkérdőjelezi saját magát is: az énidentitást. Cserélgeti nevét, szerepeit. Nem tudni ki ő: „ t a n d o r i . . . ? nat
roid...? tradoni...?" — ahogy utolsó regényének, a Meghálni késő, élni túl
korán-nak a címlapja jelzi. S megkérdőjelezi vállalt szerepeit, saját életét. így
mindenekelőtt megkérdőjelezi magában az írót. Ott él benne a kérdés: érdemes-e írni egyáltalán? Hiszen „a kidolgozás által paradox mód akaratlanul
gyengül" a gondolat; hiába, hogy „belül olyan tökéletes a szándék", nem tud
megfelelő szavakra találni sosem a közlés. S egyáltalán:: érdemes-e fáradni
azért. Hiszen ahogy Merre nézzünk, mit érezzünk című versében írja: „Van-e
közhaszna oly magánvilágnak / amilyenről én beszámolhatok? / Helyes-e, hogy
ily aggályos vagyok? / Helyes-e viszont hogy akárki láthat?" Ügy érzi a „töltelékes szavak" költészete lehet csak az övé, a lényeg ugyanis sosem mondható
el. S mint olvasóban is kísért a kétely, ahogy esszégyűjteményének Thoreautól vett mottója jelzi: „Lehet az Uranust hallom, lehet a zsalu sarokvasát".
Uralkodó benne a biztonságvesztés.
S megkérdőjelezi ez az íróság mellett élete másik legfontosabb vállalt szerepét, köznapi tettét, a madárgondozást. Utolsó verseskötetének, A
megnyerhető veszteség-nek egyik visszatérő motívuma ez. Vívódik rajta: nincs-e igaza
„jó mesterének", aki „ha teheti megemlíti, minek / vagyok-vagyunk madárfigyelők, s hogy ez / a könnyebbik megoldás, sőt, kitérés / valódi dolgok elől".
Kísért a kétely: „Ér-e valamit is fáradozásunk / hogy némelyeket túlélni segítünk?" Hiszen, ha túlélik is a telet a rigók: „ . . . mi szerepem — lesz abban?
80

Elhanyagolható? Miért — kínlódom akkor? Miért nem csinálok — valami
mást?" Utolsó regénye, a Meghálni késő, élni túl korán, ez a mindennapjairól
szóló beszámoló tele van ilyen miértekkel. A kérdőjel benne a releváns írásjel.
A bizonytalanság atmoszférája lengi be a Tandori-féle művészi világot.
Hiába fogódzik a látható, érzékelhető tényekbe az író. Hiába tesz úgy, mintha
csak Wittgenstein híres formulája szabna neki törvényt: „Amiről nem lehet
beszélni, arról hallgatni kell". Tudja, hogy amiről beszélni lehet, ami konkrét,
tapintható, valójában az is megfoghatatlan, az is elillan. Nem véletlen, hogy
— amint Béládi felfigyelt erre — a mintha számára a kedves kötőszó: minthavilágban, kvázi-világban él a versi hős. A bizonytalanságban. Ezt közvetítik a
legkülönfélébb nyelvi elemek.
Mindenekelőtt az írásjelek sugallják a műveket átható kereső kételyt. Kevesen használták fel irodalmunkban a Tandoriéhoz hasonló következetességgel
ezt a grammatikai eszközt, mint poétikumot. Tudja, hogy a kérdőjel, gondolatjel, három pont, zárójel önmagában is beszél. Számos egyéb funkciójuk mellett
— a több funkciójúság elvének megfelelően — a tétovaságot is sugallni tudják
az interpunkciók, s főleg sugallja ezt együttes halmozásuk. S külön is alkalmas
erre az idézőjel. Egyik legkedveltebb interpunkciós metaforája ez. Sár és vér
és játék című regénye például végig erre épül. Hiszen — mint Előszó Paul
Kleehez című versében írja —: „Minden csak idézőjel". Sejtet, eltávolít ez,
túlmutat magán: tükröződik benne a dolgok összetettsége: a megfoghatatlanság.
S behatol a kétely, a bizonytalanság a versi alaktanba. Megsokasodnak a
konkrét jelentés nélküli szavak: a bizonytalansági tényezőt jelentő határozatlan névmások, névutók, kötőszók, módosító szók stb. S a bizonytalanság alakítja
a művek szintaxisát. Nyitottá, töredékessé válnak a mondatok: beléjük költözhet a sokirányú sejtés. Mint stiláris alakzat törvényszerűen kerül előtérbe az
elbizonytalanító kételyt már egymagában szuggerálni képes stiléma: a paradoxon. Egy paradoxon — „megnyerhető veszteség" „Minden és Sosem" — itt
az élet is, melyben (mint Szép Ernőt idézve írja) egyszerre „rossz élnie és szép
élnie".
Verstani szinten a kétely, a bizonytalanság sugallatát erősítik fel a jellegzetesen tandoris, távolról összecsengő, enjambement-nal gyengített, alig észlelhető rímek, ezek a „feltételes rímek" — ahogy ő nevezi. S ugyanennek az érzésnek lenyomatát adja (legalábbis részben) leginkább kedvelt közlésformája:
a magánbeszéd, a belső monológ. Véletlenek, spontaneitások, állítások s visszavonások uralkodók benne; nincs lezártság, érvény, befejezettség. S ott tükröződik a bizonytalanság a verstípus megválasztásában. A hosszú, illetve a félhosszú vers a Tandori-kedvelte lírai változat. Külön könyvben (Az erősebb lét
közelében) foglalkozik vele. Az elbizonytalanító nyitottságot, összetettséget, a
több fajta modulációt jelöli meg legfőbb ismérveként. „A zihálás, a nyitottság,
az intellektuális útjárás, a töredezett futam" költészete ez szerinte, mikor „nem
homogén közegben, nem egészen értett vezérfonal mentén haladunk". Az ismeretlenbe vezetnek ezen a verstípuson át a kereső léptei. A gondolat a bizonytalanba nyúl.
Ahol a bizonytalanság, a kétely, a kérdőjel jelenti a művészi helyzetet,
ott (legalábbis igényes életek esetében) szükségszerűen az intenzív gondolkodás
lesz a tipikus cselekvés. A kétely választ, a bizonytalanság bizonyosságot, illetve ezért megküzdő emberi tettet: gondolkodást kíván. A felnövő kérdőjeleket csak a cinizmus legyintheti félre, az erkölcsi komolyság szembenéz velük.
81

Minden felszíni antiintellektualizmusa ellenére is a huszadik század egyik leggondolkodóbb magyar költője Tandori Dezső. Még ars poéticá-ját is ez határozza meg. Jól tudja, hogy a művészi érték nem utolsósorban tartalmi kérdés:
a világképen múlik. „Érdeklődésünk — írja — . . . mégiscsak attól támad vagy
tűnik, hogy mennyire maradandó a problémakör, amelyet az író feldolgoz."
Költészete a huszadik századi magyar lírának azt az Adyval kezdődő vonulatát folytatja tovább, amelyben a gondolatiság az egyik legfőbb formai meghatározó. Nyelvalakítása egyértelműen tanúskodik erről.
Jelen van a gondolatiság már egymagában a tipográfiában: a kurziváló
vagy verzállal élő kiemelésekben. Nyelvi nyomatékot ad a gondolati igény. Jelen van ez az indázó, barokkos, közbeszúrásokkal telített mondatszerkesztésben,
s jelen a mondatformálás másik típusában: kihagyásos, vágott, szökellő mondataiban. A gondolat nyugtalan, belső, ugráló váltására utalnak a gyakori szakító kettőspontok s értelmezős szerkezetek is.
A gondolatiság híreit hozza elvont főnevekhez való vonzódása. Szereti az
igei névszókat. Abba az irányba tágítja a nyelvet, amely a gondolatilag, filozófiailag kiművelt nyelvek sajátja: a főnevesítés felé. Főnevesíti nemcsak az igéket, de a névmásokat, névutókat, határozószókat, sőt a ragokat is. Fogalommá
gyúrja a nyelvbe sűrített tapasztalatokat. S bátran teremt új szavakat is, megtold régieket, ha fokozódik azzal a gondolati-érzelmi erő. Olyan neologizmusokat lehet kihalászni például pusztán legutolsó, A megnyerhető veszteség című
kötetéből, mint például: tülekvés, hivatáslag, találomos, környezés, elürül, zöcskődik, kavarul, koszvadó, családozás, csurizik, ficsergő stb. S főleg jelzik e gondolatiság igényét összetételei, a különféle dezautomatizáló, gondolatsűrítő szótömörítések. Megint csak utolsó verseskötetéből véve a példákat, oly kompozitumok találhatók nála, mint például: fokozatműveletsor,
tartományértelem,
szabadságellentétvágy,
magány alatt, papírtépet stb. Kiváltképp szereti a filozófiai nyelvre oly igen jellemző kötőjellel egybeötvözött szólam-, illetve mondatszavakat: „egyszerűen-csak"-oku,
nem-magyarázat-tárgya-cselekvés,
nemtudom-mi, két-szűnő-végpont-közt-szavak,
nincs-erőbb, nincs-után,
nem-tudnikicsodák,
dolgom-se-többje.
Tovább lehetne sorolni a példákat. Jelzi a nyelv, hogy nemcsak kérdező,
de válaszolni akaró, töprengő irodalom a Tandori Dezsőé. A konvenciókból való
kioldottság, a kiküzdött nyelvi-formai szabadság nemcsak szabadság valamitől,
de szabadság valamire. Laboratórium egyben „csigaháza": kísérleti műhely az
értelem keresésére. Ezt sugallja már pusztán egymagában a címpoétika. Szimbolikus átsugárzásúak, ontológiai telítettségűek többnyire kötetcímei, az Egy
talált tárgy megtisztítása éppúgy mint a Miért élnél örökké?, A feltételes
megálló, a Sár és vér és játék, A megnyerhető veszteség, A becsomagolt
vízpart
avagy a Meghalni késő, élni túl korán. Az élet, a létezés egészét idézik. Arra
kérdeznek rá.
Innen szemlélve Tandori műveit, a létezés tragikus vonásait átérző, de az
értelmetlenségbe, a tragédiába nem belenyugvó, gondolkodó, kereső művészt
látva benne, a befogadói élmény egy újabb, teljesebb szintje sejlett fel bennem.
Mindinkább érteni véltem azt az írót, akinek legutolsó naplóregényében, a
Meghalni késő, élni túl korán-ban, iróniával (öniróniával) megkérdőjelezetten
s három pontokkal elbizonytalanítva bár, de mégis átérzetten így szól vallomása: „mi jogon bátorkodtam ily igen a magam bajnokságait játszani, nektek
furcsa dolgait nyújtani és ami hasonlít, ha nem érzem ezt a szigorúan titokzatos felhatalmazást, hogy én a ti javatokra cselekszem? Ez az utolsó szavam is
82

lehet; mindig a ti javatokra akartam csinálni valamit, s a reményére, hogy ti
majd megértitek. Kik vagytok ti? Ma élő barátaim, furcsállóim, jámbor polgárok, lézengő művészjelöltek, futballkasszákhoz járulók vagy gyógyszerkiadik,
újságosok, kocsmárosok, gépszerelők, postások, k i k . . . ? Ma vagy mindenkor,
nekem nem olyan s ü r g ő s . . . nekem megvan ez a ki nem nyomtatott főfelügyelői kártyám . . . hogy én főfelügyelek rátok. Mindig valami konstruktívat
a k a r t a m . . . legföljebb ebbe fáradtam bele."
Másutt is feltűnik Tandori írásaiban ez a szó: konstruktív. Jelzi, hogy
nemcsak a nem, a konvenciók tagadása és nemcsak a keresés, nemcsak a kérdőjel, de az igen is hozzátartozik művészetéhez. Éppúgy mint Adynál, József
Attilánál és az egész (Thomas Mann-nak az orosz irodalomról mondott jelzőjét
kölcsönvéve itt:) „szent" magyar irodalomban: a „konstruktivitás", az igenek
akarása, az affirmativ jelleg az alapvonása egyéniségének. A befogadói élmény
legmélyebb szintjét számomra épp ez jelentette: az igenek megléte, egy új típusú életmegoldás nem szűnő keresése.

I

V
m

-

¿r

-f^ q S -

83

A BEFOGADÓI ÉLMÉNY ELTÉRŐ SZINTJEI:
3. AZ UTÓPIA-ÉLMÉNY
(A megkérdőjelezett
prometheuszi
emberkép) A művészi befogadás egyik
lényegi törvényét fejezi ki Goethe Faust-jában a Föld Szellemének ez a m o n data: „Du gleichst dem Geist, den du begreifst". Az ember igazán megérteni
csak azt tudja, ami részben benne is készen van. A művészi katarzis az egyén
érzéseit, törekvéseit felerősítheti, maradéktalanul azonban nem szabhatja át.
A Lukács György-i terminológiával: megfelelő Előtt nélkül csak kivételesen
létezhet radikális fordulatot jelentő XJtán. Tandori művészete talán n e m lett
volna igazán mély élmény számomra, ha új jelenségeivel a század utolsó harmada nem gondolkodtat el.
Olyan problémák merültek fel ekkor a világban, melyek meglétét a század
elején nemigen sejtették még az utópikus művek szerzői sem. Az ember kijutott az űrbe. Oly pusztító eszközök birtokába került, melyekkel önmagát
semmisítheti meg. A felgyorsult, rohamos technikai fejlődés nyomán mind
nyilvánvalóbbá vált egy új gondolkodásmódnak, a földgömbben való világszemléletnek — a globalizmusnak — a szükségessége. A huszadik század végén
ennek tudatában lehet már csak hitelesen nézni az emberi fejlődést. Mellékessé váltak a részérdekek, a külön szempontok: az összemberi megmaradás
kérdése nyomult előtérbe. Hiszen elpusztíthatja a kezében lévő vívmányokkal
már önmagát az ember, megsemmisítheti adott életterét. Megkérdőjelezte bennem ez a felismerés a hagyományos európai emberképet: a Prometheusz-eszményt. S megkérdőjelezte ennek egyik legnagyobb értékét: a harc gondolatát,
az agon eszméjét.
Végigvonul ugyanis az európai kultúrán a harc eszményítése. „Vivere, mi
Lucili, militare est" — írta valaha Seneca. „Ma vie est un combat" — visszhangzott rá Voltaire századokkal később. „Denn ich bin ein Mensch g e w e s e n /
Und das heisst ein Kämpfer sein" — hangzott Goethe jeligéje. Marxot, mikor
megkérdezték, mit tart boldogságnak: a harcot nevezte meg, to fight mondotta. S „a Harc az Isten" — vallotta a mi Ady Endrénk is. D e mindezek a nagyok még nem tudták, amit a huszadik század végének embere már tud: hogy
környezetszennyeződéshez visz a „harc a természettel", s osztályok, nemzetek
harca az atombomba birtokában már emberiséghalál. Mindinkább éreztem
Németh László korai igazát, mikor szembeállította egymással (legkövetkezetesebben az Égető Eszterben) az emberi őrületet és a belátást, az állaterkölcsöt
és a növényetikát: a harcot és a dialógusmorált. Mind nyilvánvalóbbá vált,
hogy a békés együttélés, a párbeszéd gondolata kell hogy felváltsa a harc
mindenekfölöttvalóságát. S itt adott eltöprengtető ösztönzéseket számomra
Tandori költészete: segítette a szükségessé vált újragondolást.
Első kötete megjelenésének évszáma, 1968; úgy lett mindinkább az életművet magyarázó, szimbolikus dátum, hogy nem a prágai és a párizsi mozgalmak bukásának tényét, az innen felnövő illúzióvesztést láttam többé lényegesnek benne: 68 másik arca ugrott előtérbe. Mert minden torzulás ellenére is
egy előremutató emberi törekvés is ott rejlett az ekkori korán érkezett, s így
szükségszerűen tévútra - — Párizs esetében anarchizmusba, Prágáéban pedig
ellenforradalomba — futó mozgalmakban. Elvetéltségükben is újat jelentettek
történelmileg, mint valaha hajdan az eretnekmozgalmak. Űjat, mert elsődlegesen nem anyagi okok, nem mennyiségi-fogyasztói, de minőségi szükségletek
hajtották fel őket. A személyiség fokozottabb kiteljesedését, szellemi-kulturális
84

Önmegvalósítását lehetővé tevő rendnek a vágya feszült ott bennük; egy emberarcú világ óhaja. S a mélyvonulatot Tandori művészetében is ez jelentette.
Ott kísértett írásaiban egy új minőségű emberség igénye. Ha teorétikusan
nem is tudatosította, de megkérdőjelezte ez a művészet a maga külön nyelvén,
a maga képeivel a hagyományos európai emberképet: a Prometheusz-modellt.
Mert a harc gondolatára, a harc pátoszára épült ez az emberkép: az emberi ész, az emberi cselekvés mindenhatóságának büszke hitére. Nem véletlen
(Shaftesbury, Goethe, Herder, Byron, Longfellow, Shelley stb. munkássága
egyaránt tanúskodik róla), hogy az észöntudatnak — a felvilágosodásnak — a
korában nőtt igazán nagyra, poétizálódott át a hajdani titán mítoszi alakja:
az instrumentális ész győzelmének, a világot alakítani tudó, emberi erőnek
lett a szimbóluma. Az „észskálájú" és az „észhajlamú" világot reprezentálta.
Tükröződött benne az európai ember magasra növő méltóságtudata. A személyiség rangja. Tandori viszont felmutatta, hogy nemcsak az ember szépségét,
erejét, de kíméletlenségét, nemcsak az individualitást, de az individualizmust
is nagyra növelte ez az emberkép, ennek értékrendje. Haszonéivűségbe vitt racionális célszerűsége s erőszakvilágba harcot hirdető cselekvésvágya.
„Manapság egyre többen hiszik luxusnak azt, ha valaki nem haszonra
megy. Ez valahogy benne van a levegőben" — vallotta Tandori egyik interjújában. Parancs volt számára, hogy „ne menjen haszonra". Végigvonult életművén az antiutilitarizmus. „Hajtottam, amire éppen, főleg haszon nélküli
dolgokra" — vallotta magáról. Szép Ernőben többek közt ezt is, a haszonelvűséget elvető költőt, a Baudelaire-értelemben vett flaneur-t szerette. Azt az embert, ki „járt, kelt, megállt, nézte a kocsikat, a fáknak rácsait, a lámpák oszlopát": nem érdek vezette. Egyik legjellemzőbb motívuma, a verebek is így
kerültek be alkotásaiba. Ahogy- a Celsius-ban megfogalmazta: „Találtam lényeket, akiket lehet / szeretni valóban úgy, hogy nincs / haszon, és rááldozható
minden / arra a dologra". Nem utolsósorban a hasznosságetikának volt tagadása a művek hősének „valami látszólag semmiségért és senkiért" való áldozó
élete. Tiltakozás volt egy oly világ ellen, amely „szentesít egy merőben technikai értékrendet, melyet senki sem tagadhat meg", s amelyben „az emberek
nagy többsége hozzászokott az azonnali célok gyors eléréséhez, a túlságosan
gyakorlatiasított feladatok megoldásához".
Eltűnt ebben a hasznosság jegyében szervezett világban a nemes öncélúság, a nemességetika; az hogy valaminek „teljesen önzetlenül" adja idejét az
ember. A személyes viszonyok is érdekekbe, számokba oldódtak. Ahogy a vers
írta: „de attól tartok, a taxis is ember, / idézem egy költőtársam szellemét, /
s így mellőzi a másik embert, / ha épp nem akar valamit tőle". Hiányzott „a
csekély létezők egyszerű létének megbecsülése". Egyoldalú lett a természethez
való viszony is. Szem elől vétődött a Tandoritól oly nagyra becsült Thoreau
gondolata: „Nem annyira kényelmes, mint inkább bámulatos az a világ, amit
lakunk, nem annyira hasznos, mint amilyen szép, ennélfogva bámulnunk kell
előbb és örülnünk neki mielőtt hasznunkra fognánk". Az instrumentális ész
embere elsősorban a hasznára ügyelt és nern a szépségekre. Elszegényedett az
érdekelv jegyében az ember élete.
S az érdekelvvel együtt megjelent egyben az erőszak elve. A hasznosság
jegyében gondolkodó ember a cél bűvöletében él, mindent annak rendel alá.
Ügy érzi, joga van megerőszakolni a természetet, gyilkolni a koalákat és más
élőlényeket, így az embereket is. „A toloncoló emberi elvnek" volt ez a világa.
Ahogy a vers felpanaszolta: „valami elszabadul az ember / erőszak- és ész85

hajlamánál fogva, / úgy, hogy mi tudni bírjuk, mikor mi kell, / és vagonajtókra pecsétet, / madaras dobozra kendőt, durva / látszatú és emberséges látszató / megoldásokat indokolni tudunk". Menlevelet kaphat az ész érveivel
mindenféle emberi brutalitás. Ezt is magával hozta a prometheuszi elv. Az agresszió, az erőszak világa lett egyben az instrumentális ész büszke világa.
Problematikussá vált az európai kultúra áthagyományozott embermodellje.
Mint Tandori írta: „nincs olyan emberi lépték szerint a dolog, hogy szokottabbá válhatna a tényleg emberi léptékű ügyekben kiejtett derekasabb szó".
(A szelídség hősei) Kezdettől fogva vitázott Tandori költészete a mélyre
ivódott prometheuszi értékrenddel: ellen-prométheuszi lírát alkotott. Még műfajválasztásban is kifejeződött ez. A küzdő, harcoló hősök legendáját az époszok teremtették meg. Tandori (olyan művek mint a klasszikus verselés emlékét idéző Celsius vagy A megnyerhető
veszteség tanúskodnak róla) mintegy
elleneposzokat írt. A monumentalitás műfajára rájátszón szólt a deheroizáló,
köznapi emberség. A heroikus eszményekkel szemben tért kért a szelídség.
Mert ez volt ebben a költészetben az egyik lényegi meghatározó. A szelídség példaalakjaihoz — Thoreauhoz, Kleehez, a tündéri lágyság József Attilájához, a világba gyermekként tekintő Szép Ernőhöz — kötötték Tandorit esztétikai rokonszenvei. Ott éltek műveiben a héroszokkal szemben a szelídség
hősei. Ha a prometheuszi eszmény a tömegből kimagasló nagy egyéniség volt,
itt az az ember lett az, aki a maga kivételes egyedisége, egyszerisége ellenére
is nagyon jól tudta: „Többi vagy te is". Vagy ahogy másutt megfogalmazta:
„ . . . Ennyire / közeljárunk a mindennapi lényhez, akik / mi magunk is v a gyunk". Prometheusz nem illett bele az így meghatározott emberképbe, de
nem illett bele annak Camus-i ellenalakja, a nihilvállalás hőse, Sziszifusz sem.
Emberek léptek a titánok s királyok helyére. Ember — ez a szó ebben a költészetben nem büszkén, a remény vagy a reménytelenség héroszi dacával, de
egyszerűen hangzott: „emberléptékűen".
S a szelíd emberek társaságában ott éltek, mint szimbólumfigurák, a szelíd állatok. A prométheuszi hős címerére sas vagy oroszlán illett, az ellenhősmodell emblémának, kísérő társnak verebeket és mackókat választott.
„Hanem akkor, ha már választhatok / én Micimackóékkal akarok / egy osztályba járni" — vallotta magáról. A szelídség útjaira indult el velük:
Elindulunk most szelíd tájakon,
nem is akarunk másfélékre érni.
Rímhelyzet jön: megnyugtató a régi,
mindig megújítható alkalom.
Megyünk, szelíd barátaink, Te és én,
velünk támadt útjelekre ügyelve
megyünk: örökmedvéink, Te meg én.
Hogy eddig hol voltunk? Az elejénl
.
Most itt bóklászunk erre-valamerre. .
S a végén hol...? A végén hol! A végén.
Az alkotás tematizálása, a verskészítés és a képzelt utazás egymásra játszatása,
s az ebből eredő irónia nem takarta, sőt: a maga rejtő, diszkrét játékosságával
nosztalgiává tette s így felerősítette csak a lélek alapérzését: aXzelídségigényt.
86

A prométheuszi emberképpel ellentétben, hol haszonelvűségbe, érdekgondolkodásba — individualizmusba — ment át a személyiség önépítése, az individualizáció: antiindividualizmus jellemezte a Tandori írásaiban kibontakozó
személyiségeszményt, a szelídség emberét. Jelképesek voltak ebből a szempontból jellegzetes rajztípusai: a falevél-variációk. Jelezték, hogy külön kiemelés, énhangsúlyok, azaz: individualizmus nélkül is lehetséges a világban
lévő sokféleség, a külön egyéni szín, az individualizáció. A személyiséget, a
másféleséget igen, de nem őrizte ez a művészet az éntudatnak a prométheuszi
emberképhez hozzátársuló külön nyomatékát, az individualizmust.
„A nap sugarainak / édes zápora alatt, magamat mint / egy véletlen pelyhet fuvom el / lelkemről" — írta Szép Ernő nyomán magáról a költő. Szeretett. volna egy olyan világot, melyben — mint Klee képeit nézve — jogos a
kérdés: „Hát hol van itt az én-te-mi-ti-ők?" Zárójelbe rakta önmagát: nyitottá vált a világra az én. „Nem vagyok kíváncsi magamra, amikor élettartalmakról beszélek" — hangzott vallomása. Nem az objektív költészet divatját
jelentette nála a személytelenítés, az önmagához való distanciaőrzés. Tartalmi
oka volt. Tükröződött benne egyfajta, sajátos, nem alkati, de világnézeti szerénység; a szerénység, mint filozófia. Tudta ez a költő, hogy fontos ugyan az
én, a megismételhetetlen külön személyiség, de nem fontosabb mint más: a
világba simult.
Nem individualista, jellegzetesen antiindividualista személyiségtisztelet
volt így a Tandorié. Verseinek egyik lényegi ismérve: az epizáló tendencia
már önmagában tanúskodott erről. A líra az ént helyezi mindig előtérbe, az
epika számára a világ a főhős. Epikus jellegűen — naplószerűen — voltak
szerkesztve többnyire verseskötetei. S a lényeget nézve epikus irányultságú,
elbeszélésbe és leírásba hajló volt az egyes versek felépítése is. A saját világáról írt, de többnyire nem önmagáról, hanem arról, amit megfigyelt, látott, arról, hogyan viselkednek a körülötte lévő élőlények, dolgok. S távlatot tartott
önmagához a prózai dikcióban is. Elvált egymástól szerző, narrátor s az epikai
hős. Mackója mint reflektáló „Doktor" jelezte gyakran a még tágabb fölényt.
S nem utolsósorban a személytelenítés volt a funkciója a műveltségtematika
nagy súlyú jelenlétének is. Inzertek, rájátszások, versparafrázisok, versvariációk takarták az egyént. Ezzel is éreztette a hős a maga szerepének nem-fontosságát, az énen túllépést. Folyvást megjelentek az irónia távlatot teremtő
eszközei. Kiváltképp fontos volt ezek közül az idézőjel poétikuma. A többfunkciójúság elvének megfelelően nemcsak a kétely, az elbizonytalanítás alakzata volt ez, de ugyanakkor az én-meghaladásé. Kiélezetten közvetítette a
Tandori művészetére oly igen jellemző tendenciát: a rejtőzést, az inkognitóba
zárkózást, az akart, tudatos elszemélytelenítést.
S nemcsak az én szerepét csökkentette ez a művészet, de az emberét is.
Észrevette, hogy az európai kultúrának nemcsak ereje, de gyengesége is, hogy
isten képmásának, később pedig (szekularizáltán) az ész kizárólagos birtokosának nyilvánítva önmagát, kiemelte létét a világ egészéből. A természetet romboló vakságnak, önzésnek — a haszonelvűségnek és az erőszaknak — is felnevelője volt a hangsúlyosan ember-központú világkép. „Hiszen a társas akolszellem s érdekletéteményes rétege jócskán elhitette az emberiséggel, alaposan
meggyőzte felőle az amerikánizálódó gyarapodásalanyokat, hogy e világok leghumánusabb teremtménye, növények, állatok, földmélyek világának ura, a természetmorál jegyében" — jellemezte Tandori Thoreauról írva ezt az antropocentrikus gondolkodásmódot. Szem elől vétett szerinte ez a fajta látás egy mé87

lyebb, teljesebb etikai igényt: a „lényszempontot", a lény szolidaritást; annak a
tudatát, hogy az emberen túl ott van „a lények egyessége, amelyen belül valószínűleg mindegy, hogy valaki ember vagy veréb". Egyoldalúvá vált a humanizmus, nem lett „naturizmus". Feledésbe ment egy a „paradicsom", „az édenkert" archetípusában kifejeződő ősi emberi vágy: az otthonos világnak, a kertnek az álma, a struggle for life nélküli létdemokráciáé. Minden ökológiai gondolkodást, a zöldek, az alternatívok, a környezetvédők mozgalmát előzve, észrevétlenségében is úttörő módon helyre akarta állítani ez a művészet „a megtépett, megsérült kollegalitást", a léttestvériséget; a „lények kollegialitását".
A több funkciójúság elvének megfelelően ezt a szerepet is betöltötte a
veréb-motívum.
Nemcsak a privatizálás, a történelmi dezillúzió fejeződött ki
ezen keresztül, nemcsak a célracionális érdeketikának volt ez tagadása, de az
antropocentrikus világkép megkérdőjelezése is végbement általa. A természettel való harc gondolata egy mélyebb, teljesebb etikának a természettel való
partnerség, a lénykollegialitás igényének adta át helyét. Érezte ez a költészet
„lombos ágak szívverését": madarak és fák szimbólumának ősi jelentését. Felújította a kert archetípusát, a természettel való békés együttlét nem szűnő
reményét.
(A másik-gondolat
s a felügyelőség) Egy antiindividuális személyiségeszmény fogalmazódott meg Tandori Dezsőnél: legegyértelműbben a másik élőhöz
való kapcsolatban, a létszolidaritás igényében teljesedett ez ki. Nem véletlen,
hogy nagybetűvel írta ez a nagybetűk pátoszát oly igen kerülni akaró költő
olykor a másik szót, s nem véletlen az sem, hogy másikunk-nak nevezte feleségét. Mint ahogy jelképesnek tekinthető az is, hogy jóformán mindig főnévként jelent meg műveiben ez a fogalom, holott a köznyelvi használatban elsősorban határozatlan névmás. A megnevezés fontosságát, gondolati-érzelmi telítettségét tükrözte mindez. A másik Tandorinál filozófia, elkötelezettség — a
legnagyobb érték volt. A haszon és az érdek diktálta kapcsolatokkal szemben
ez közvetítette az igaz, értelmes kapcsolatok „sűrű élményét", az emberség
hitét.
A fogalom gondolati-érzelmi tartalmát keresve a tisztelet megléte ötlött
szembe mindenekelőtt. Ez jelentette az egyik lényegi meghatározót. Tudomásul vette itt az én, hogy a másik külön világ, külön törvényekkel. A hozzá
való viszonyban nem szabad, hogy érvényesüljenek „országhatárokat átlépő
pedagógiai hajlamok". „Hiszen — mint írta — minden átlépés: sértő." „Nem
bántani", „nem sérteni" ez volt uralkodó ebben az érzésben; a tapintatos distanciaőrzés. „Én nagyon egyszerűen és csendesen szeretnék élni, / a magam
örömeivel, melyek nem bántanak senkit" — írta magáról a versi személyiség.
S hogy nem közönyt, indifferentizmust takart ez a nem-beavatkozni-akarás,
(ahogy még értő kritikusai közül is egyesek vélték), hanem valóban tisztelet,
lénymegbecsülés volt: tanúskodott erről az empátiaigény; a másikra való intenzív figyelés.
Ott élt Tandoriban folyvást a törekvés, hogy a másik szemével nézzen,
gondolkodjék. Hiszen mint írta: „ . . . az / átlagost a nem átlagostól épp az /
különbözteti, hogy a nem átlagos / az átlagosok dolgait is / érzékeli". Az empátiát megjelenítendő Thoreau gondolatát idézte mottóként: „Ki a megmondhatója, milyennek látja az életet a másik? Ha egy pillanatra egymás szemével
nézhetnénk a világot! Képzelhető-e csodálatosabb?" Erre a „csodálatosságra"
tesz kísérletet számos írásában. Áthelyeződik mintegy a nézőpont. Mégpedig
88

nemcsak ember esetében, de eltöpreng azon is, milyennek láthatja a madár az
emberi világot, s a játékmackó szemével nézeti olykorba felnőttek életét.
A tiszteleten s az empátián kívül a segítés jelenti a másik-gondolat lényegi
eszmei összetevőjét. Salinger Zabhegyező-jének
felügyelőképét sajátjává élve,
„afféle lényfelügyelő" kívánt lenni itt a személyiség. Az életmű egyik legfőbb
gondolatát jelenti ez: a felügyelőség. S ha az irónia igyekezett is elvenni a fogalom pátoszát, ha eljelentékteleníteni akarón Simenon dektektívregényeiből
eredeztette is a szerző ezt a szót, ha a játékosságot jelezni kívánva „főfelügyelőnek" nevezte is ki magát utolsó művében, ott rejlett e mögött a bagatelizáló,
eljelentéktelenítő, „illegalizáló" irónia mögött a morális komolyság, az egzisztenciális belső eltökéltség. Parancs lett számára az ott-állás a másik — a rászoruló mellett: a felügyelő-lét.
A felügyelő legfőbb ismérve az Erich Fromm-féle face to face demokrácia
a konkrétságigény volt. „Nekem kevés, hogy «lélek», «elv», «lét», / a madarak
épp hogy oly konkrétak" írta egyhelyütt a költő. Nem lehetett elvileg, elvontan „felügyelni" a létezők között, a segítő szándék, a szolidaritás komolyságát
mérőn kellett a konkrétság, a valós segítségre-szükség. Érvényesült az etikának és az esztétikának egyaránt szabályt adó törvény: a művészi, illetve etikai
kiélezésé. A szélsőséges, egyéni eset jelezte a szándék mélységét. Így lettek
szimbolikus alakjai a felügyelőségnek a legrászorulóbbak: a pusztulásra ítélt,
elvesző madarak, a zöldikék, verebek. Mindet sérülten, lőtt szánnyal vagy vakon vagy fészekből kihulltan szedte fel a költemények hőse, s így nevelte őket.
Átmentette őket — ahogy A megnyerhető
veszteség kompozíciója, — decembertől márciusig tartó időjelzése — mutatta, az élet hideg telén.
Végül a szolidaritást kitelj esítőn abszolútnak, életre-halálra szólónak kellett lennie ennek a rászorulókhoz kötő kapcsolatnak, a felügyelőségnek. Ott
kellett hogy éljen az énben annak a tudata: „van valami, ami mindennél fontosabb". Ahogy például a vak asszonyhoz fűző szeretetről írta: „ . . . akármi
szempont / érvényes a világban egyebütt, / itt csak az, hogy együtt vagyunk
vele". Különös hangsúlyt kapott Tandori művészetében a kapcsolat fogalma.
Az elkötelezettséggel jelentett ez egyet. Belesűrűsödött a szeretet lényege: a
fenntartás nélküli segítés, vállalás; az önodaadás. Ahogy a vers írta:
tizenegykor fekszünk, négykor kelünk már
hova is tünt kényelmesebb felünk! nyár
nyílik e ritmus köré, s belefér
ami az elhagyatásig kisér:
megszeretsz valakiket, hogy szerény
okod legyen az önfeláldozásra...
De épp ennek az intenzív segítési vágynak árnyékában szükségszerűen felmerült a kérdés: vajon érdemes-e? Hiszen az összes rászorulót úgy sem tudja
megmenteni az én. Miért fárad akkor egynehány esetért? A társadalmi vagy
még inkább a történelmi munkamegosztás gondolatával válaszol a költő erre
a kételyre: „ . . . igaz, hogy az összes madárról nem gondoskodhatom, de / az
ember legalább egy bizonyos területtel törődjön, maradjon / meg ezeknek a
parkrészeknek a madarainál". így töltheti be az élet törvényét: a rész kötelességét. Ahogyan írta: „A részeket azért kell részenként vállalni, mert ha valaki
nem / hiszi is, hogy belőlük az egész összeáll, / azért csak akkor állhat össze,
89

ha egy-egy részt k:i-ki / megcsinál". A fontos csupán az, hogy az egyén tudja:
minden egyes rész, s ezért vállaljon egy neki rendelt szerepet, feladatot, és ha
már vállalta, álljon benne helyt. Meg kell próbálnia „valamit alaposan, valamit
tisztán csinálni az oly sok mindent elfelületeskedő, összekavaró világban." í g y
követeli ezt — ahogyan írja — az, „amit etikának, őrzésnek, ilyesminek szokás
nevezni, felügyelésnek". így követeli a lelkiismeret, ahogy ő nevezte a „helyességtudat". S így adhat értelmet az én egyben életének. A Még így sem
kötet egyik költeményét idézve:
Ha nem volnának oly barátaim,
akik létezésemre rászorulnak,
azt mondanám: „Miért ne-? És ha holnap —!
nagyon szeretek élni; is; de ez,
úgy hiszem, nem eléggé lényeges.
Lényegesek — a medveféleségek,
ők, akik meg-megkövetelik: éljek

i

Felügyelőként, a reá szorulók közt élve, tevékenykedve teremthet az én egy
olyan világot, melyről elmondható, „hogy mint a szótagszám kivan". í g y realizálódhat legalább kis helyen a Tandori-művek legmélyén élő vágy: az otthongondolat.
(Az otthon-gondolat)
Kimondatlanul is az otthon-akarat volt a Tandori
írásaiban felmutatott emberi tartásnak a végső mozgatója. A művek legmélyén
ott élt mint hívó utópia egy oly személyiség vágya, ki minden. másféleség- s
tragédiaérzet ellenére is otthon tudja magát ebben a világban. Erről az igényről vall nem utolsósorban a művészi forma, annak egyik legfontosabb összetevője: a kompozíció.
Kettős jellegű — parallel — szerkesztés jellemző ugyanis a Tandori-művekre. A két utolsó verseskötetben a Ceísms-ban és A megnyerhető
veszteségben közvetlenül, áttétel nélkül megmutatkozik ez. A kötet túlnyomó részét kitevő költői napló konkrétságát, tényszerűségét, általánosító, reflexív jellegű
lírai betétek szakítják félbe, tükrözve a kettős szerkezetet: a konkrét és az elvont, a mikro és a makro együttlétezését. D e ahol ez a kettősség ily szembeszökően nem is válik el: ott kisért a mélyben. Szerkezeti elvként használja ez
a költészet a Baudelaire-i Megfelelések alaptételét: tudja, hogy, mint a madarak és a fák, jelkép valójában minden. „Felelő jel" maga az egyén is. A konkréton, érzékletesen átdereng folyvást egy áttételes szimbolikus sík. Ha a közvetlen érzékletes egy mikrootthon képeit hozza, egy elszigetelt kis magánvilágét, a másik szerkezeti. síkon egy makrootthon képei villannak. Látszik az
ember egysége, egybeforrottsága mindkét természettel, mind a tényleges, mind
a virtuális övező kozmosszal, mind a külső, anyagi-tárgyi világgal, mind pedig
a „másik természettel", a kultúrával, az értékek hónával. Ott él ezekben a
művekben az örök utópia, a túlvilági és az e világi emberi hitekben egyaránt
kísértő otthongondolat.
;
„A világmindenség gyermeke vagyok" — vallja Kleevel együtt Tandori
Dezső. A természet színei villannak folyvást műveiben. Rohanó felhők,
bágyasztó ködök, fényes borulatok, kéken ébredt éjek, hófelhős egek látszanak, úsz90

káló nehéz szél mozog közöttük, s kiváltképp a fény motívuma kísért untalan.
Nem véletlen, hogy az impresszionista festészet alkotásai vonzzák. Viszik a képek, melyeken „süt és süt, süt a júniusfény". Felragyognak ebben a mindentbesugárzó fényben „a reklámtábla-betűk, az ablakok szikráznak". A világ egészét ez szépíti meg. Kinyílik a tér. Kulcshelyet kap a tér motívuma, s vele az
időé: forog folyvást „az örök idő édes, keserves zenéjű körhintája" — ahogy
a vers írja. Ebben a fények által átsugárzott, tért s időt legyőző kozmikussá
tágult, baráti világban jár magabiztosan a költemények hőse, mint egy nagy
otthonban. Érzi a „kékséget" fent, s emelve fejét „közéjük néz a csillagoknak".
S amint A megnyerhető veszteség befejezése írja: „Megindul érzésem s végtelenséget érzek". Ebben a kitágult világban élve szűnik a magány, az én az
egész része lesz: „múló meg az összeadandók között". Beleolvad az érzett végtelenbe. Ügy érzi mintha „közben egy pompás vitorla / (kék ég alatt, a zöld
füvön!) / röpítene vidám körökre". Egybefonódik a játék, meghittség, a gyermeki otthonlétet jelző körhinta és a kozmosz motívuma. A nihil érzését megkérdőjelezve egyfajta sajátos materialista. életérzés kísért: „valamiféle anyagunk e halálra szánt lét után / megmarad így vagy úgy, közös halhatatlanság
részleges / ajándéka v á r . . . a világegyetem / fölfejthetetlen körkörös pályáin
járunk jeltelen" — írja a költemény az ösztönös, naiv materializmus „túlvilágiságának" hitét idézve.
Kozmikus élményekkel telített „mediterrán alkat" jelenik meg ennek a
diszkrét — nem provokáló materializmusnak a következményeképp: egy „tragikusan mediterrán alkat, aki az élet egyszerű csodálatosságát oly végtelenül
tudná s akarná, (tudja és akarja), hogy egyre a belehalásra gondol". Felnő a
természettestvériség nyugtató érzése. S mint Epikurosz óta minden materializmusban, megjelenik az életszeretet, a világáhítat: Dicsérni „a létezés tényét (s
ez a dolgom, ezt érzem gyakran)" — írja magáról. S „lelkébe belekap / a kurta
forgószél, csodálkozás: világ / felett s a fölött, hogy ő itt van ezen / a világon".
Különös hangsúlyt kap Tandori írásaiban a lehet-tel szemben a van. Az
adott, valós élet lesz a létezés célja és értelme. „Nem kell semmi különöset
csinálni, élni kell csak", „az élet főleg annyi csak, hogy éljünk" — ismételgeti
számos változatban. Ahogy egy prózai nyilatkozatában megfogalmazza: „Az állatokban több kreativitás van, ők maradéktalanul élnek. És ez az alkotásuk".
Egybeolvad szemléletében az életérzékenység, a világáhítat, s az alkotás öröme. Nyitottnak lenni a világ egészére, érzékelni s csodálkozni tudni: ez a jól
megcsinált életnek, a sikeres önépítésnek a legfőbb záloga. A freudi óceáni
érzés, a világegyetemmel való egység érzése lesz úrrá a lelken. Az otthonlét
érzése. S ezt az érzést teljesíti ki a „második természettel", az ember teremtette értékek világával való eltéphetetlen egységnek tudata.
Különleges szerepet játszik Tandori művészetében a kultúra-motívum,
a
műveltséganyag mint formateremtő elv. Jelen van ez mint téma, mint közvetlen mondandó (A becsomagolt vízpart című kötet tanúskodik róla), s jelen
van közvetve, áttételesen, mint inzert, rájátszás, beékelt szöveg, mint versvariáció, ritmusminta, képi utalás stb. S mondandót közöl ez a formai elem,
a kozmikus élmény másikát hozza: a szellem végtelenében való otthonlét-tudatát.. „Minden költő több ezeréves személy" — vallja Tandori a Hagyomány és
egyéniség-et író Eliot médiumelméletét a maga számára mintegy újjáélve. Meggyőződése, hogy „kölcsönhatás-folyamat az élő irodalom — századok nem számítanak". Meg nem szakadó az emberi szellem óriás folyama, melyben — kötetének képét idézve — „becsomagolt vízpart" csupán az egyes nevek, művek
91

sokasága: a végtelen, áradó, nem-szűnő folyó partja, jelzése. S ő bent él ebben
a többezeréves folytonosságban. „írás visszhangja csak írás lehet, / Én állandóan csak felelgetek" — írja. „Csak folytatok egy mondatot, egy örök befejezhetetlent" — vallja más helyütt. Mint a külső — természeti — kozmoszban,
ebben a belső — szellemi — kozmoszban is az én a végtelent érzi meg. S
megérzi egyben az egységet vele.
Mert óriási otthon az így felfogott szellemi tartomány, a kultúra világa.
Élők és holtak testvérisége, egybetartozása valósul meg benne. Ahogy Kosztolányi szavait magáévá élve versben, prózában is megfogalmazta (a prózát
idézve): „Kosztolányi «Halottak», ezt a verset mondtam kazettára egyebek között a minap — írja. — Itt van az, hogy futók között titkos megállók, hogy
nem téve semmit, nem akarva semmit hatnak tovább; lassú hálók; Shakespeare
elfelejtett ott angolul, Newton nem tudja többé az egyszeregyet; ábrándok
ők, kiket valóra bűvöl az áhítat, az ima és a csók, fejezetek egy régi műből,
kilobbant sejtcsomók". Szűnik a tragédia ezeknek a „kilobbant sejtcsomóknak", alkotó szellemeknek ki nem hunyó fényét maga körül tudva. Radnótiról
szóló versének szavaival szólva:
A végső szó után jön a túlélés szava
És eltűnik a szívre lopakodó éjszaka
és szelíden hagyod: kezdjük helyetted élni
és úgy írod velünk szakaszos költeményed
mint aki sose tünt el, csak Valamivé lett
Éppúgy mint a természeti kozmosz a szellem világa is a végtelenben való létezés élményét adja. Hiszen mint a madarak és a fák „ősi jelképén" a művészi
alkotásokon is a legyőzött tér — a „nagyobb tágasság" — és a legyőzött idő —
az „állandóság" — dereng át. „Még erőteljesebben érezzük — írja — a versek
által is a végtelent, az e l é r h e t e t l e n t . . . igazi költészet állandóságát és nagy tágasságát". Hazára lelhet ebben a kitágult, otthonos világban a szelídség embere.
*

Minden művészet egyik legfőbb jellemzője, hogy milyen tipikus hősöket
rajzol meg, s milyen tipikus körülmények között. Tandori hőse a szelídség embere, aki egy mikrootthonban él, egy neki rendelt, leszűkült világban. D e m ű veiben ott van egy makrootthonnak, az otthonossá tett világegésznek sejtelme,
reménye: a szelídség álma. Mint befogadói élmény, ez volt a legtöbb, amit ez
a művészet adott számomra: a recepció legmélyebb szintjét ez jelentette.
A Dosztojevszkij-regények hőseiből véve a képet: a Karamazov Aljosa-i, a
Miskin hercegi lélek jelenlétét éreztem gyakran műveit olvasva. Mintha maga
a nyelv is ezt sugallta volna. Hatástipológiailag nézve: sokszor nem is mondandót, hanem egy sajátos szuggesztiót ad csupán írása. Visz a sorok áradó zenéje,
a kihüvelyezhető, lezárt üzenetet is keresztezve szinte. A jellegzetes, tandoris
elbeszélő hangból, a ritmus csöndes, monoton hullámzásából nyugalom árad,
világ feletti testetlen lebegés, békéltető zsongás. A tónust, az alaphangot
mintha ez jelentené. Egy végtelen nyugalom. Egy nagy utópia.
Mert nem valóságként él ez a nyugalom, az otthon nyugalma, a szelídség
érzése ebben a művészetben. Domináns voltát minduntalan megkérdőjelezi a
92

művészi formálás két más jellegzetes összetevője: a paradoxitás és az irónia.
Paradoxonok újból meg újból való feltűnte jelzi, hogy ott rejlik az aljosai lélek
nyugodtsága mögött a dezillúzió, halál, idegenség, a nyugtalan keresés és a
tragédia. Aláaknázott a béke, a derű; a lélek nyári csendje. Tudja ez a költő,
hogy „szakaszos mindenünk, ami emberi", ismeri „minden emberi laktér átmenetiségét". Tudja, hogy „csak a normális átlag é l h e t ő . . . csakugyan csak az.
Mondható más, de nem élhető más". Elválik egymástól így az ember álma s a
lét valósága: a mondható és az élhető. Ennek tükrözője tragédia-derű, nihil és
otthonlét együttvonulása; paradoxitása.
S ott van a művészi formálás meghatározói közt mindig jelenlévőn, minden komolyságot, pátoszt megkérdőjelzőn, zárójelbe rakón mint kísérő esztétikai minőség, a játékos, kömiyed irónia. Jellegzetesen tandoris fordulat például
ahogy Thoreauról szóló költeményében a vágyat a hittel, bizalommal teli lét
után visszaveszi az ironikus, rácsapó befejezésben: „És most, hogy valóbb lényem visszalátsszon, / hagyom ezt, megyek és megvacsorázom". Ért hozzá ez
a költő, „hogyan nem kell túlzásba vinni a magunk mondandóját / szorongását, reményét és reménytelenjét", hogy kell bedobni folyvást a sorokba az irónia hatálytalanító ellenanyagát.
De épp ebben a hangulati összetettségben — az otthongondolatot, a szelídséghitet, a ritmikai zsongást megkérdőjelező paradoxitásban és ironikusságban
— lett ez a művészet egy korszak hű tükre. Azé a koré, mely jellegénél, űrrakétákat teremtő nagykorúságánál fogva ott hordja már magában a kozmoszban való gondolkodás, a globális látás szükségességét, annak a parancsát, hogy
ne a dzsungel, de a kultúra szintjén — az értékek jegyében — próbálja meg
élni az emberi egész a maga életét: ne háborúkkal, de a szelídség útjain —
dialógusokkal — intézze el a konfliktusait, s a természettel se „harcot" vívjon
folyvást, éljen együtt vele, léttestvériségben, megértő barátként. Ott él a korban a technikai vívmányok meggondolkodtató valóságától beprogramozottan
a szelídség parancsa. De helyi háborúk, környezetszennyeződések szüntelen
mutatják, hogy ezt a parancsot nem érti az ember, s kérdés, hogy egyáltalán
meghallhatja-e, elcsitíthatók-e a mást mondó érdekek? Kiküszöbölhető-e a fejlett és fejletlen országok közti feszültség, legyűrhető-e világgazdagság és világszegénység terrortetteket, fundamentalista indulatokat felhajtó ténye? Fékezhető-e a modern ipari termelés természetet szennyező vak dinamizmusa? öszszeegyeztethető-e a hatékonyság és az emberség ütköző szempontja, humanizálható-e a célracionális teljesítményelv, nem szükségszerű-e annak civilizatórikus értékeket, s ugyanakkor magányt, idegenséget, értelmetlen fogyasztói létet teremtő ereje? S vajon egyáltalán alkalmas-e az emberi természet eszményi
célokra, s vajon nem igaz-e, hogy sosem az orom-, de mindig az alanttermészét
irányszabó benne, s terrorhoz, önkényhez, zsarnoki, vak bürokratizmushoz visz
csupán kísérletező élettervezése?
Sorakoztathatok tovább a kérdőjelek; felsejlik bennük a kor alapvető antagonizmusa: természettudományos előreugrás és kulturális elmaradottság
közti ellentmondás. A technikai civilizatórikus fejlődés teremtette nagykorúsághoz erkölcsi-szellemi kiskorúság társul, s innen szemlélve minden objektív
szükségessége ellenére is lehetséges, hogy utópia csupán a szelídség vágya, az
otthonossá tett világ reménye. A költészetnek azonban épp az a feladata, hogy
bármily félénken és visszafogottan, de ilyen utópiákat — reális utópiákat —
írjon be a szívbe. Mert mint Tandori írta, ha nem is élhető, de mondható, sőt
mondandó ez már. S a kimondott szó is van: „van, ha szív tenni vagy gondolni
93

bírta". S nem véletlenül idézi ez a költő legutóbbi naplóregényének, a Meghalni késő, élni túl korán-nak befejezésében azt, „amit József Attila ír, hogy
a bányászok mindig újra nyitnák azért az aknát, bár beomlanak a bányát vázázó . . . vagy támasztó . . . oszlopok, igen, mindig újra meg újra, amíg szívük
dobog. Ezt nem szabad elfelejteni a «szívről», hogy ez az alapténye van: a dobogása". Éppen ezért kellenek a Tandori-típusú költészettől hozott érzések, eszmék. csöndes „szívverések". Nemcsak azért van szükség rájuk, hogy ne hunyjon ki a cél, a messzi hívása, hanem azért is, hogy korrigálni tudja ezek üzenetét magában hordva a saját életét mégiscsak az egyes, s bevigye a maga
másfajta haszon- és érdeketika diktálta viszonylataiba: a makro és a mikro
közt létező középvilágba — a mindennapjaiba (legalábbis néha) a szelídség
parancsát.

ti^m^

94

km.

«

Ára: 16 Ft

SZEGEDI
'¿NEMZETI
JZINHAZ

Rendezte:
RUSZT JÓZSEF
kiváló művész

ANATOLIJ RIBAKOV

ARBAT
GYERMEKEI
1989. j i i n i i á r ó - i í n . p é n t e k e n e s t e 7 ó m k o r : i K i s s / i n l t á z h n

