iszatáj
76. JÚN. * 30. ÉVF.

ányádi
Sándor,
Simái
Mihály,
Orbán Ottó versei; Czakó Gábor
rózája; Bakos István tanulmánya;
László Gyula esszéje;
Kiss Anna verses játéka;
Köpeczi
Béla és
J. Róbert
Nowak
írása
Rákócziról

tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: A N N U S

JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési díj: negyedévre 18, fél évre 36,
egy évre 72 forint. Kéziratot nem őrzünk meg és nem adunk vissza. Indexszám: 25 916.
76-1952 — Szegedi Nyomda — Felelős vezető: Dobó József

4 V*
Tartalom

iu

v-v-

VAil

"'V'

XXX. ÉVFOLYAM, 6. SZÁM
1976. J Ü N I U S
KÁNYÁDI SÁNDOR versei: Dal, Jönnek hozzám, Lamentáció, Vernisszázs
SIMÁI MIHÁLY versei: Most itt tántorgok, Ez is csak
film, Szerda robinzon péntek
ORBÁN OTTÓ: Weimarban minden csendes (vers)
CZAKÓ GÁBOR: Várkony (regényrészlet)
KISS DÉNES versei: Forgolódó, Mindennapi gond, Tábornoki békeüzenet
RÓZSA ENDRE: A tűz rapszódiája (vers)
KISS ANNA: Históriások (játék)
LÁSZLÓ GYULA: Egy Anjou királyfi legendáskönyvéről (esszé)

3
5
7
9
21
22
25
34

HAZAI TÜKÖR
BAKOS ISTVÁN: Termelőszövetkezeti vezetők munkakörváltozása
40

ÖRÖKSÉG
KÖPECZI BÉLA: Néhány gondolat Rákóczi államáról 51
JERZY RÓBERT NOWAK: A lengyelek és a Rákóczifelkelés
53
CSETRI LAJOS: Berzsenyi Dániel: Amathus
64

KELET-EURÖPAI NÉZŐ
IMRE LÁSZLÓ: Crnjanski: London regénye
73
LAGZI ISTVÁN: A magyar kultúra bő esztendeje Lengyelországban, 1975-ben
75
KOVÁCS ISTVÁN: Magyar költők antológiája
78
1

KRITIKA
GREZSA FERENC: Babits Adyról — Dokumentumgyűjtemény
81
BÁLINT CSANÁD: Két könyv a magyarság őstörténetéről
82
KÓSA LÁSZLÓ: Győri Klára: Kiszáradt az én örömem
zöld fája
86
HORPÁCSI SÁNDOR: Czele György: Minden jegy elkelt 89

MŰVÉSZET
Képzőművészet
BODRI FERENC—APRÓ FERENC: Vélemények Szelesi
Zoltán: Szeged képzőművészete című könyvéről

91

Szerkesztői asztal

96

i...

ILLUSZTRÁCIÓ
Fritz Mihály rajzai a 8., 20., 24., 39., 50., 63. és a 72.
oldalon

2

KÁNYÁDI

SÁNDOR

Dal
elhúzza két konok bivaly
ha
nekitérdepelhet
elhúzza két konok bivaly
ezt a megrakott
földet

csillagképekké
roppanó
járomszög
járompálca
igésül ami látható
se füst se" köd se pára

nekitérdepelt
két bivaly
egy
életem-halálom
nekitérdepelt
két bivaly
recseg-ropog a járom

csak távolodó
szuszogás
csak közeledő távol
gyűrűző
ostorcsattogás
s egy mezítlábos
lábnyom

Jönnek hozzám
jönnek hozzám hajnalonta
ködbe bújva lopakodva
jönnek hozzám hajnalonta
honnan jönnek mit akarnák
csontomig ki mért takarnák
csontomig ki mért takarnak
kebelembe
rezgőnyárfát
kötnek alá árva bárányt
mért ültetnek
rezgőnyárfát
szívem májam mint a gyermek
akit ha kell ha nem, vernek
akit ha kell ha nem vernek
szívem májam mért szedik
szívem májam mért szedik
s vetik a kutyáknak enni

ki
ki
3

kötnék bár egy tiszta gyolcsba
annyit érdemeltem
volna
kötnék bár egy tiszta gyolcsba
két szememen
ki-bejárnak
elmenőben
meggyaláznak
két szememen ki s bejárnak
földdel tömik

be a

számat

Lamentáció
északos helyen élek ahol a
fákhoz kövekhez tapadó moha
minden évszak itt félárnyék soha
be nem süt az áldott nap mosolya
de naponta bőrömbe kóstol a
nyirkos borzongás ólmos ostora
tengődöm menekülni
ostoba
százlábúak kétlábú rokona
^

Vernisszázs
K. L.-nak szeretettel

a képeiket
fölaggatták
a verseiket
fölolvasták
kvartettet is játszottak
volna
pedig csak hárman voltak
és álltak aztán
álldogáltunk
mindannyian
kalaplevéve
akár egy temetésen

SIMÁI

MIHÁLY

Most itt tántorgok
enyém ez a pillanat
félig-írt
vers
félig-megálmodott
ja
árnyéka — fény
csak kölykök és csak öregek
sütkéreznek
alatta
szemlélődöm — és ez is győzelem
egy üresség szoborral
megtelik
íme a márvány
s márványban a kéz
— még tétováz
aztán megnyitja
ereit
már azt hittem nincs senkim
kívülem
most itt tántorgok testeden belül
arcátlanul arcommá
sminkelem
a bőröd
íme a színész amint
elárvultságából
átlényegül
talán kettőződsz
talán feleződsz
jön egy halott táj s egy
ma-született
egy másik időben testeden belül
még részeg még hős
még minden lehetek

Ez is csak film
ez is csak film mi más lehet
ahogy a busz kapaszkodik
egy látszat-hegyen
fölfelé
egy igazi hegy
belsejében
kövek kövek kövek

kövek

5

valami abszurd film lehet
egy látszat-alagútban
egy
sohsemvolt csúcsra fölfelé
egy távvezérelt buszban állva
hátamon a banális tábla:
ez egy különleges izé
egy senki aki senkié

Szerda robinzon péntek
szerda robinzon péntek
és mindez a karácsonyszigeteken ahol egyedül élek
bár millió a társam és barátom
de hol de hol de hol
s eljönnek majd? mikor?
hisz nem is tudják
vagyok
itt vagyok
csak a keselyűk köröznek
fölöttem
s a vizet hasítják
cápauszonyok
s jönnek a szombatok
vasárnapok
s róluk már
róluk nincs kit < elneveznem
a part fövenyén koponya
péntek — halott
én
pénteket
megettem

ragyog

ORBÁN

OTTÓ

Weimarban minden csendes
A TANÁCSOS ŰR REGGELIJE
Gyűjtögetve évre évet,
bölcsességet,
érveket,
ez a semmi
kalitkája,
háborúk holdbeli tája
s rajta a fű zöld ruhája
mondhat-e újat még neked?
Vagy nincs szilárd
magyarázat,
kerek, mint a mítoszok,
amiben, mint
foglalatban
a mindenség egy alakban
mondható és mondhatatlan:
kő, mely álmában mozog?
Csak ez a sistergő
tűzhely
s lapján a lyukas fazék,
ez a kozmás
városállam,
a lidércnyomásos
álom,
ahogy verssé szublimálom —
s fedőnek fölénk az ég?
Chorus mysticus . . . leánykar . ..
Tenni fentebb dolgodat?
Lehet-e lepke annak egésze,
aminek szőrös
hernyó-része
döglött csipkékkel
igézve,
udvaroncként
megrohad?

ECKERMANN KITESZ MAGÁÉRT
„A kompromisszum
érdekelte, a két véglet között a rés, melyen
átcsúszhat a nemzedékről nemzedékre szálló, titkos örökség — vízművek,
úthálózat, népszokások. A híd, melyen a hétköznapok vonulnák át az időbe,
kilőtt tankok és a kordivat egyéb kellékei közt. Meglepte, hogy az örökösök nem tartanak igényt örökségükre. Ez a fölfakadt-tályog
vidék neki
nem tájélmény volt; láthatta, hogy gyökerezik a legelvontabb eszme is a
kor gennyes húsában, míg a tüzes gerendák közül füstölt a tanulság:
»Megosztani, ha mást nem, a sötétet!« Hogyne, csak kivel? Szivarozva zúg
Volkswagenjein
a számítógépes hodálynak hitt jövő felé a legifjabb utó7

pia, és mélyen lenéz minden alkut vágy és valóság között. Az örökség, ha
van egyáltalán, nem kézből kézbe vándorol, mint az ősöktől
megmaradt
ezüstkanál. A fuldoklóból valami tovább él; a vallásos változat szerint a
tekintete, ahogy ottragadt egy uszadékfán, a jövőn; valójában csak az
ürességet tagadó hiány, a vizén támadt, örvénylő gödör, amit hiába temet
be a tenger, az ismeretlen partok között, süket mennydörgésben
hánykódó világ."

8

CZAKÓ

GÁBOR

Várkony
A kocsmáros körtepálinkát töltött a kultúrház igazgatójának. A Kártyavár elülső
szobájában ültek, a zöld posztóval bevont hatszögletű asztal mellett, amelyen a „kis
játék" szokott folyni.
— Körülbelül jó — mondta az igazgató, mert a kocsmáros nem használt mércét.
— Nem körülbelül, hanem pontosan — méltatlankodott a kocsmáros. — Ez az
első különbség kocsma és a maguk csapszéke — intőn fölemelte poharát —, ha úgy
tetszik kocsma és kultúrház között. A bizalmon múlik minden, direktor úr. Ahol
bíznak egymásban az emberek, ott se a pálinkát, se a kultúrát nem mércézik. Ezért
ül maga is szívesebben nálam, és csak akkor megy át oda, ha már végképp muszáj.
— Nana!
A kocsmáros legyintett.
— Ismerem a csaposát! Hiába mércézik — csal. Nekem elhiheti. Csavargó.
Tótágast áll a fejében a világ. Az ilyenfélék azt képzelik, hogy a vendég arra való,
hogy legyen kinek eladni a sört; ezek nem azért mérnek italt, hogy legyen mivel
jól tartani a vendéget.
— Mi mással foglalkozunk.
— Öreg hiba. Könyvek, filmek, előadások, meg bormérés helyett a kultúrával
tessék foglalkozni kérem! Én vagyok ebben a faluban az egyetlen kultúrmunkás
negyven esztendeje, de különösen szegény Gaál-Guti úr halála óta. Elhiheti az igazgató úr, mennyire örülnék, ha végre akadna már segítségem. — Nagyot fújt. —
Persze az igazgató úr ú j ember nálunk, fiatal még, ráadásul iskolán tanították a
kultúrára — nem tudhatja.
A kopaszkás, szomorú fiatalember minden nappal szomorúbb és kopaszabb lett,
amióta átvette a Ház vezetését. Hetvennégy napja tartott a folyamat. Már arra se
volt kedve, hogy eldöntse: megveszi-e részletre Éjszaky Pál valamelyik házát, vagy
a község vásárolja meg neki szolgálati lakásnak, nemhogy vitába mert volna szállni.
A kocsmáros újra töltött: vajon ki kell fizetni vagy sem? (Brrr!) Végső tartalékai
összeszedésével elhitette magával, hogy most bölcsen hallgat. A kocsmáros megérezte, hogy az egész pálya az övé. Járkálni kezdett.
— Én már sokat éltem, fiatalember, maga pedig keveset. Adja Isten, hogy
utolérjen. Higgye el nekem, hogy itt, Várkonyban, de fejemet rá, hogy máshol se
érdeklik az embereket a maguk előadásai a csillagokról, a delfinekről, meg Afganisztánról vagy micsodáról. Az se érdekli őket, amit az újság ír Chiléről, a Déli
Sarkról, meg a hőerőművekről. A könyvek se érdeklik őket, legföljebb egy-kettő,
amelyik róluk szól. Itt a lényeg, a többieken meg a bibi. — Hátrabökött hüvelykujjával, mintha előbbi szavai hadseregként sorakoznának mögötte. Az igazgató inni
próbált, de a kocsmáros elvette előle a poharat. — Várjon egy csöppet. Ehhez józan
fej köll. A holnapi nagy parádé se fogja fölcsigázni őket. Elmegy majd, aki unatRészlet egy készülő regényből.

9

kőzik vagy akinek muszáj — mint magának, meg a csaposnak —, némelyik t á n vesz
könyvet, mert azt hiszi, jót tesz avval a szegény íróval. A templomi perselybe is
szoktak tenni, még a pogányok is. — Két kézzel megkapta az igazgató vállát és a
szemébe nézett. — Jegyezze meg, hogy bennünket csak az érdekel, ami rólunk szól.
Maguk meg folyton másról beszélnek. Idefigyeljen. A kultúra a beszélgetéssel kezdődik. Amikor a népek mernek beszélgetni egymással, saját magukról. H a nem,
akkor kérem megeheti a fene a könyveket meg az írókat. — Elengedte az igazgatót.
A kocsmába kérem nem inni járnak az emberek. Ne kapkodja a fejét, mert
maga csak iskolán tanulta a kultúrát. A kocsma nem ellensége, hanem temploma a
kultúrának! Nálam nem előadásokat kell hallgatni, meg Pestről szalajtott írókat
bámulni, mint maguknál, hanem beszélgetni lehet! A fröccse mellett akárki elmondhatja az életét. Mert minden beszélgetés erre megy ki, hogy elmesélhessük
valakinek az életünket, no meg az álmainkat. Nálam jobban ezt senki se tudja, m e r t
én már megszámlálhatatlan életet, tengersok reménységet hallottam a söntéspult
mögül. Hát képzelje el, hogy nézne az ki, ha maguknál egyszer csak fölállna valaki
valamilyen előadáson, amelyen mondjuk a juhtenyésztéssel traktálják a közönséget,
és elmesélné az életét?
A szomorkás fiatálember még fáradtabb lett. Talán mosolyogni akart fölényesen, netán gúnyosan; ajka mindenesetre lefittyedt. — Sajnos mennem kell. — P o h a r a
után nyúlt bizonytalanul, és egy bágyadt mozdulattal ajkához emelte. Csukott
szemmel ivott; meg ne lássa, ha lecsap rá a kocsmáros tilalma.
— Magának sajnos is — búcsúzott tőle a kocsmáros, és elrakta a poharakat.
Még utána kiáltott, mert egy örökkévalókágig tartott, míg az igazgató elérte az ajtót.
— Az igazi kocsmában a kugli, a sakk, a kártya, a bor és a jó csapos nem másért
kell, csak azért, hogy segítsen megoldani az emberek nyelvét!
Az igazgató a lépcsőn egyensúlyozott. Lefelé vitt; nem kellett sok energia a
haladáshoz. Visszaszólt hát.
— Földalatti Gaáltól tanulta ezt a fene nagy bölcsességet?
A kocsmárost elöntötte a pulykaméreg. Mélyeket lélegzett.
— Mit akar maga ebben a faluban, ha se őróla, se énrólam nem tud semmit?
— Mit kellene tudnom?
A kocsmáros sóhajtott.
— Semmit. Ott kellene kezdenie, hogy megtanulja kihüvelyezni az egyenes
beszéd igazságát.
A szomorú fiatalember cipői lepotyorásztak a lépcsőn.
— Mi az igazság? — kérdezett vissza nyeglén.
A kocsmáros utánaugrott a küszöbre.
— Az az igazság, hogy az emberek tojnak a maga kultúrájára! Tudja miért?
Mert maga is olyan mint Földalatti! Egyikük se merte még elmondani az életét,
soha, senkinek!
*

Két fiatalember baktatott Laci előtt. Beérte őket, de csak annyira, hogy hallja
a beszédüket.
— Én még tovább megyek! — kiáltotta hevesen a nagyobbik. — Erkölcstelen
falu ez! Dologtalan, tunya, elpuhult emberek falva! — Ujját hirtelen a kisebbik
mellének szögezte. — És tudod miért? Mert a. történelem elkerülte! Mindig mellette,
körülötte zajlott, ide sose tette be a lábát! .
.— Agyon is verték volna a várkonyiak!
— Ez nem tréfa. Ezek az emberek még nem éreztek a mellüknek feszülni erőt!
Igazi erőt!
— Kár! — Ég felé döfő ujja elől nagyot ugrott a körtefán egy varjú.
— Nem vicceltem az előbb. Ha a várkonyiaknak túlerőt mutatsz, visszaütnek,
ha sokszoros túlerőt, kitalálnak valamit. Mint a sárkányvári királylány történetét —
a Vashegy felé intett —, aki a koporsója födelével agyonütötte a török sírrablókat.
10

.— A meséket hagyd.
— A képzelet szubjektív valóság.
. — Ami nem létezik, az nincs.
— Ami befolyásol, az létezik, Boldizsár.
•
— Csak az!
— A céljaink is befolyásolnak, pedig csak utólag derül ki róluk, hogy léteznek,
sőt, hogy egyáltalán lehetségesek-e vagy sem. Ugyanígy a vágyaink, az elveink, a
hitünk és hitetlenségünk, a múltunk, amelyben kedve szerint válogat a tudatunk és
a tudatalattink. A várkonyiak ugyanolyanok mint te. Csak másként.
— Miért nem tudnak értelmesebb — némi undorral mondta ki a zömök szavait
— szubjektív valóságot kitalálni?
— Ilyenek.
— Marhaság. — Megmutatta magának az ökleit. — Van mivel galléron kapni
őket. Képzeleghetnek, ahogy akarnak, de ugyanazon a földön állnak, amelyen én,
és itt mindenhová elér a kezem!
— Szeresd őket.
— Én jobban szeretem őket, mint te. Én jobban szeretem őket, mint ők saját
magukat. Ez a legnagyobb bajom. Hányszor odébbállhattam volna már innen! Nem
hiszed?
— Eltunyultunk már régen, Boldizsár — szólt csöndesen a zömök.
— Én nem! — Mérgesen háta mögé kapta ökleit, és hosszú léptekkel megindult.
Társa alig bírt lépést tartani vele. Laci átugrotta az árkot és a másik járdán igyekezett a nyomukban maradni.
A kocsma előtt javában dúlt a harc ifj. Szegény (Gazdag) Guti Lajos és Sörös
Gaál között. Ott tartottak, hogy az utóbbi testrészeként viselt söröskorsójával kupán
vágta ellenfelét. Az lehanyatlott. Homlokából megindult a vér. A kocsmárosné, aki
több hasonló esetet látott mint egy baleseti sebész, eddig megszokásból csitítgatta a
küzdőket, most kijelentette:
— Ügy kellett! — ezzel a maga részéről lezártnak vélte az ügyet, csupán a
korsó árát szerette volna behajtani Sörös Gaálon. Id. Szegény (Gazdag) Guti a
fiához rohant.
— Fiam! Fiam!
A legény eltaszította az apját.
— Megállj!
Sörös Gaál hátrahőkölt, amint meglátta, hogy a másik nyitott bicskával indul
feléje.
— Netene!
Boldizsár megragadta társa kezét.
— Látod, ilyenek! Ezt kell kiverni belőlük! Beisznak és ölik egymást! Egy liter
borral a hasukban képesek akárkit megbicskázni. — A zömök kiszabadította magát
a keze közül és a bicskás emberhez ugrott.
— Azonnal r a k j a el azt a kést!
— Mit ártod bele magadat, te csuhás!? — Bal kezét ütésre e m e l t e . . .
— Puff! — vastag nyakára csapódott apja keze. — Nyughass, fiam! A tisztelendő urat nem ütjük, szent ember, Isten szolgája!
— Táguljon innen!
— Tisztelendő ú r . . . — id. Szegény (Gazdag) Gutit elsodorta a fia. — Milyen
jogon avatkozik a dolgomba?
— Az ember jogán . . . a pap j o g á n . . . és ha mindez nem elég — szemtanúk
szerint a harmadik érvnél egészen kipirosodott a füle — . . . az erősebb jogán.
— Verekedni akar velem?
Sörös Gaál tátott szájjal tért vissza a helyszínre.
— Szeretnék — vallotta be pironkodva az ifjú plébános, aztán erélyes hangon
hozzátette —: ha maga nem akar másként észheztérni!
11

A késes ember megtapogatta vérző homlokát. Már elállt; éppen csak megkarcolta egy üvegszilánk.
— A f e n e . . . Na, tűnjön el innen, amíg-szépen beszélek! — Máris Sörös Gaál
felé fordult. — Téged pedig megtanítlak a magyarok Istenére!
— Az ügy tehát az én hatáskörömbe tartozik! — A plébános elkapta ifj. Szegény
(Gazdag) Guti Lajos csuklóját. Villámgyorsan átbújt a hóna alatt, s máris kicsavarta
a kezét. A bicska leesett a földre. A pap ellökte Gutit, majd fölvette a kést. Bekattintotta, zsebrevágta. — Majd ha lehiggadt, visszaadom.
Ifj. Szegény (Gazdag) Guti Lajos egy pillanatig dörzsölgette kimarjult vállát,
aztán nem habozott.
Most kezdődött csak az igazi verekedés! A behemót, meg a zömök hatalmasan
öklözték egymást! Guti kalapácsütésekkel kezdett, a pap beugrásokból sorozott, Guti
fejre, a másik gyomorra mérte ütéseit. Reesegett-ropogott a plébános szögletes koponyája, döngött-buffogott Guti Lajos melle, pocakja. Tátott szájjal bámultak a népek!
Tanácsházi lakása ablakából nemcsak Vak Gaál nézett ki, de a felesége is letette
örökös keresztrejtvényét. Lajost nem egyszer látták m á r verekedni, de a tisztelendő!
Mintha nem jámboran prédikálni, bűnösöket pironkodóan pirongatva gyóntatni,
meghatottan halottat búcsúztatni szokott volna világ életében, hanem mindig itt
öklözni a kocsmasarkon!
Amikor Guti Lajos belátta, hogy hatalmas, de ritka tagló ütéseivel nem sokra
megy, és gyomrát zubogni érezte mint a fövő vizet, térden rúgta a papot. Az végre
megingott. Megingott, de el nem esett, mert megkapaszkodott néhai édesapja jótanácsában: „verekedés közben mindig használd a fejedet, fiam!" Mondom, megingott, ám egyúttal elrugaszkodott, és akár a faltörő kos, fejjel nekizúdult ellenfele
gyomrának. Puff! Szegény (Gazdag) Guti Lajos alul-fölül nagyot szólt, m a j d összecsuklott, akár a földre ejtett bugylibicska.
— Gyönyörű volt, tisztelendő úr! — ismerte el született ellenzéki létére Háromkerekű Gaál. — Jól kifejelte belőle a lelket!
— No de ilyet! — és a kocsmárosné mesélni kezdte a történteket férjének, aki
az események végére ért át a Kártyavárból.
Sörös Gaál csak ingatta a fejét, ingatta, és nem értett semmit.
Boldizsár előlépett a gesztenyefa mögül.
— Ez lett az idealizmusodból — mondta gúnyosan.
— Nem lett belőle semmi. Jöjjön, Lajos. Jót fog tenni a gyomrának egy kis
körtepálinka. De azt hiszem, az én fejemnek se fog ártani. — Betámogatták egymást
a kocsmába.
*

Az esperes mostani állapotában egyetlen pillantással átfogta a levelek tartalmát.
Sok kis ficni volt rengeteg borítékban — de nem ugyanannyiban, mert az első levél
egy gondosan fölbélyegzett és barna ragasztószalaggal kétszeresen leragasztott borítékból állt; az apró, szögletes betűk kívülről lepték el minden négyzetcentiméterét.
„Tisztelt Esperes úr!
A ház az enyém! És a föld is, 994 négyszögöl! Mint nagycsaládos Édesanyának
juttatta az álladalom, annak, akinek 3 gyermeke volt, nos nekem 6 gyermekem volt
és van is! Azt a kicsiny darabot, ami még van az országútig, fölajánlotta a volt
gazdája nekünk vételre, mert ő máshová elköltözött, így lett a dupla házhely 2X360
= 720 négyszögöl + 276 négyszögöl, amit hozzávettünk az országút mellől!
Továbbá van egy rendelet, amely már régóta úgy is volt, de Kádár János Miniszter Úr fölújította és jóváhagyatta a „Parlamentális Gyűlés" által, és így szól a
rendelet: „Közös szerzeménynél, ha az egyik Szerzőtárs meghal, a megholtnak
vagyonrésze kell, hogy automatikusan átszálljon az életben maradottra, mert így
nem fordulhat elő, hogy az életben maradt Édesanyát az örökösök kitúrják a v a gyonból!" Kérem tehát a mélyen tisztelt Esperes Urat, hogy a fenti rendelet értelmében álljon mellém, és jöjjön el értem ide!!!
Haza akarok menni! Engem erőszakosan vitetett be Valamiség a kórházba, ami12

kor a Főorvos Ür nem volt odahaza! 1971. febr. 22-én! Ma írunk 1972. nov. 14-ét,
tehát 1970. nov. 25-től a mai napig majdnem két év telt el! Itt nem írtam alá a
rendőrségi bejelentőt! Tehát itt nem maradhatok! Amikor kérdezték tőlem, hogy
miért nem? — azért, mert én várkonyi lakos vagyok, és az is akarok maradni! Csak
ennyit mondottam! Tehát jogtalanul tartanak itt! Én Istenem! Ilyen messzire elhozatni engem a szülőfalumtól! Borzalom! Tisztelettel kérem önt, Önöket! Kérem!
Jöjjenek!!!"
A boríték szegélyén körben, mint egy margódísz: Szaubert Katalin szobatárs,
tolószékes néma. Lujzika szobatárs, sámlitoló lány. özv. Szabó Andorné (sz.: Kovács
Magda) szobatárs, férje irodatiszt volt! Üjsághoz kérdést intézni! Férjem harminc
évet szolgált Gohl névvel és csak tízet Gál néven, de nyugdíjat csak Gál néven
kapok! Háromnegyedét elsikkasztják! Vőm! Cig. asszonyok? Villanydrót? Ledobva
stb. magasból? Vasút? Meteorit láda? Putyikámék dobozosán csomó érettségizett
diákkal! Két hétig nem kaptak enni! Agyuk hangosan kiabált stb. Zúg a drót! Hol
a három autó, melyen fiam, Leslie F. Gaál érkezett? Hol a családja? Hol a Sofőr Ür?
Vőm gyilkos! Kitépett szemek és vili. drót halmozása! Stb!"
— Egyen inkább — tolta az esperes elé a lila hagymát Éva asszony. Az készségesen megszagolta, majd vette a következő borítékot.
— Ebből a faluból csak elmennek az emberek — mondta Gaál-Guti. — Vissza
csak ilyenek jönnének, mint ez a szegény Dóra.
— Valamit csak kellene tennünk — bújt elő a régi programmal az ételpárából Gutái.
A konyhaajtón kopogtattak: titi, tá-tá-ti, titi tá-tá-ti, titi tá-tá-ti, titi tá-tá-ti.
— Földalatti! — nézett a férfiakra Éva. A kántor kétszeres lendülettel szívta az
ételek szagát, és lelki szemeivel siratta a kolbászt, a hagymát, a paprikákat, a frissen sült kenyeret.
— Megjött a gyerek is — szólt Gaál-Guti.
Az esperes a második levelet pillantotta át. Az egyik oldalán egy segélykiáltás
volt: „Jöjjenek!", a másikon egy naplótöredék: „ . . . b e s z ó l t a m V.-hez, hogy miért
ássa a kertemet Gyula? Miért akarjátok mindenáron elvenni tőlem? Erre föl kitört,
borzalom rá visszagondolni!
— Ha enni adok, az jó, mi? Maga az anyám? Gyilkos! Rendőrt hívok! Főorvost hívok!
Ezeket a szavakat feledni soha, soha nem lehet! Minél tovább él azzal az emberrel, annál jobban erőt vesz rajta a hisztéria! A gyerekek, meg az emberek az
utcán mind hallgatták. Végül bezárkózva a szobába, lefeküdtem. (A szívem.) Február
28. Hétfő. Du. 1/2 4 ó. Mónika kérdezte, hogy kell-e valamit hozni a boltból. Kenyér,
paprika, mondottam, és adtam rá pénzt. Megjött, kért és kapott tőlem csipkeszörpöt.
Megitta és ment. Utána szóltam: köszönöm, hogy vásároltál! Ezt felelte rá: köszönöm, hogy beengedtél, nem úgy, mint anyut és aput!
Óh, de bántanak az ilyesmikkel! ő k a bűnösök, és engem okolnak a gyermekek
előtt! Hová fog ez fajulni?
Este Gy. bejött hozzám és megkérdezte, mi történt? Nyugodt hangon felelősségre
vontam, hogy mért neveli ellenem az unokáimat? Erre fölcsattant: Kiskorúsíttatom!
Természetesen kiutasítottam ezt a bugaci betyárt a szobámból, erre ő erős, arrogáns
hangon: Nem megyek! Még egyszer kértem, hogy menjen haza: Neeemü! Erre fölkeltem székemről, és én mentem ki a saját szobámból! (A lelki fájdalmak jobban
ölnek, mint a testiek! Erősen hatnak reám! Enni jóformán alig eszem, csak sírok,
sírok azért is, mert a gyermekeim nem az én javamra beszéltek! A közjegyző előtt
egyöntetűen ki kellett volna jelenteniök, hogy nem fogadják el a Papa végrendeletét! És akkor pör! Stb.) Március 1. Kedd. Egész éjszaka álmatlanul hánykolódtam,
pedig három kevertport vettem be. Beszélni fogok Éjszakyékkal! Nem tűröm, hogy
Valamiség az én házamban pöffeszkedjék, mert a Papa őrült végrendeletet írt!
*

13

Az író és a kritikus háromkerekű Velorex gépkocsin érkezett a kocsma elé.
Néhány perccel azután, hogy a hadakozók sebeik ápolásába, a szemtanúk pedig a
látottak elemzésébe merültek. Vak Gaál ugyan még az ablakban könyökölt az érkezés pillanatában, mégse esküdött volna meg arra, hogy melyiküké a jármű, m e r t
mind a két férfi sánta volt. Az alacsony, testes kritikus a bal lábára, a kehes mellű,
hórihorgas író a jobbra. Jártukban egymás felé döccentek: úgy tűnt, hogy a kritikus
az író vállára, ez pedig amaz üstökére hajtaná a fejét minden lépésnél. Laci nem
figyelt rájuk, mert észrevette a futva közeledő Pannikát. Kemény varkocsa úgy
húzott a lány után, mint egy póruljárt unikornis szarva.
A két sánta elbicegett a kocsma lépcsőjéig, ott a kritikus megfogta az író kabátjának gombját.
— Tehát sáfrányos szeklicével főzöd a húslevest.
— Természetesen.
— A kérdés lényege a hogyan!
— Beleteszem a levesbe.
— Hoppá! Ez a dilettantizmus! Áztasd előbb alkoholban egy napig, és az oldatból önts a levesbe pár csöppet, csudás sárga színe lesz!
A kocsmában Guti Lajos a gyomrát ápolgatta, sutyiban. árult, de valódi körtepálinkával, a plébános pedig egy tányérból mártogatta zsebkendővel a maga féldecijét, és az arcát borogatta.
A kocsmáros fogadta az érkezőket.
— Mi holnapra jöttünk — mondta az író.
— Étlap persze nincs — állapította meg a kritikus első pillantásra.
— Ö, a könyvünnepre? Nincs — válaszolt mindkét kérdésre a kocsmáros.
— Megfelelően fogadtak bennünket — szögezte le az író.
— Dehogy kérem, dehogy! — szabadkozott a kocsmáros. — A szobát előkészítettük, és rögtön lesz vacsora; kolbász, tojás, s o n k a . . . talán csirke is, ugye
Katinkám?
— Hogyne, parancsoljanak! — az aprócska kocsmárosné előgömbölyödött a
konyhából.
A kritikusból kiszólt az elemző elme.
— Tehát mégse megfelelően fogadtak bennünket. — A kocsmáros nyomában
végigvonultak az ivón a bámuló Gaálok és Gutik között. Még nem érték el a K á r t y a várhoz vezető ajtót, amikor belépett az ajtón Panni Lacival.
— Jaj, Lajos, jaj, Lajos! — ezzel rontott be a lány a kocsmába és még azt tette
hozzá: — mit műveltél már megint?
Az író megállt az ajtóban.
— Hm. Talán történt valami?
— Nálunk mindig történik — sóhajtotta a kocsmárosné. — De a mi falunkból
még nem veszett ki a jó magyar szemérem, és ha r á j u k jön, odakint verekszenek.
— Végre egyszer nem volt unalmas, Pannikám! — ifj. Szegény (Gazdag) Guti
Lajos a plébánosra emelte poharát.
— Dicsértessék! — köszönt zavartan a lány a papnak, mert Mária-lány is szokott lenni Boldogasszony ünnepein.
A pap leitatta sebeiről zsebkendője száraz sárkával a pálinkát.
— Mindörökké, ámen.
— Te meg ki vagy? — emelkedett szólásra az atyai féltés id. Szegény (Gazdag)'
Guti Lajosban. A nyomaték kedvéért fölállt és Laci meg Panni közé állt.
— Gutisgaál Lászlónak hívnak — felelt a fiú, m a j d hirtelen támadt jókedvvel
hozzátette — egyébként magam se tudom pontosan.
— Itt vacsorázunk! — döntött az író. Gyöngéd összebiccenésekkel visszatért
barátjával a plébánosék melletti asztalhoz.
— Mit keresel itt? — faggatózott tovább öregebb Lajos.
— Ezt se tudom egészen pontosan.
— Hogyhogy nem tudod?
14

— Ki. tudja, hogy kicsoda voltaképpen? — kiáltott az író. — Kocsmáros! Ez a
fiú a vendégem! Ülj. le, fiam, egyél-igyál! Pezsgőt!
Egy üveg nyolcesztendős Törley pöffeszkedett az italospolc tetején. Korát nem
megbízhatatlan címke igazolta, hanem a kocsmárosné, aki épp ennyi ideje törölgette
róla a port minden leltár alkalmával.
— Pezsgőt? — csodálkozott a kocsmáros.
— Hallhatta — szólt a kritikus.
Elképedt mindenki.
— Micsoda világ! — csóválta fejét id. Lajos.
-T- Maga talán tudja, hogy kicsoda?
— Gazdag Guti Lajos vagyok! — felelte önérzettel a kicsi öreg.
— Szegény — röhhentétte a sarokból Sörös Gaál.
— Már megint kezded?
— Elég a, veszekedésből! — lépett közbe a tisztelendő.
— Gondolom, senki se itt lenne, ha tudná, ki is ő voltaképpen — sóhajtotta
az író.
— Vagy talán épp azért vagyunk itt — mondta a kocsmáros.
*

Földalatti Gaál rendes termetű, rendes arcú, természetesen őszülő öregúr volt.
A korabeli hetvenévesektől leginkább fiatalosan leeresztett bajuszával és magas
nyakú sípulóverével különbözött. A redőnyös ablakú nappaliban máskor nagy csókot szokott cuppantani Éva asszony arcára, de most szeméremből és bölcsességből
nem akarta ingerelni a bentieket. Egy pillanatra lekattintotta a villanyt, és a
konyhaasztal mellett egy halk puszit lehelt kedvese homlokára.
A szobában a kanapéra ült, Gutái mellé.
— Én sajnos korán fekvő ember vagyok — kezdte —, így kétszeresen is örülök,
hogy nemcsak meghívásomat fogadták el, de ezt a . . . nem az önök órája szerinti
időpontot is.
— Nyugodtan tegeződhetünk — ajánlotta az esperes.
— Persze — biccentett Gaál-Guti.
Gutái tétován intett.
— Mi azelőtt is . . .
Éva asszony a Gaál-Guti hagyatékból négy ezüst talpú metszett poharat vett
elő. Vörösbort töltött beléjük. Földalatti a többiekéhez koccintotta a magáét, aztán
zavarba jött. Ennyit még kiötlött: — szervusztok — de folytatni nem tudta. Nem
ateizmusa, hanem a másik három állapota, helyzete (nem lelt pontosabb kifejezést)
akadályozta meg a szokványos folytatásban: Isten éltessen benneteket! Végül egy
egs-sé sorvadt szómaradékot kotort elő fogai közül.
Gaál-Guti így is megértette.
— Egészség! Az aztán van nekünk! — szólt keserű mosollyal.
— Bocsánat.
— Folytasd csak. Én mindenhez hozzászoktam — biztatta az esperes. — Egy
hajdani népfrontgyűlés megnyitója végén rám került a sor. A megyei ember egy
pillanatig habozott, és így fejezte be: „valamint üdvözlöm a klerikális reakció helyi
képviselőjét". Az avitt történetet kísérő illedelmes nevetés alatt Földalatti összeszedte magát. Éva nesztelenül töltött a poharakba.
— Tehát. Gondolom, tudjátok, hogy miért kérettelek ide benneteket.
— Mi még csak-csak. Tán a hátsó gondolatodat is sejtjük, de te vajon tudod-e,
hogy mi mért jöttünk el? — kérdezte csípősen Gaál-Guti.
— Márton! — nézett rá megrovóan az esperes.
Gutái boldogan fedezte föl, hogy Földalatti, poharából némi bor kiömlött, és
tenyérnyi felületen párolog. Vámpírként csapott le rá.
— Valamennyiünk előtt nyilvánvaló, hogy szeretett szülőfalunk népessége vesze15

delmesen fogyatkozik. A harminc év előtti ezerkétszáztíz lélek helyett tavaly már
csak ötszázhetvenen lakták. — Zsebkendőjével gondosan föltörülte a borfoltot.
— Na és? — Kapta föl fejét ingerülten a kántor.
— Egy-két évtizeden belül Várkony kihal. — Földalatti ivott egy keveset.
— A halált is ki lehet bírni! — jelentette ki dacosan Gutái.
Éva rászólt.
— Ha én nem leszek, vajon kihez jársz bort, meg kolbászt szimatolni?
— Gyerek egyre kevesebb született az utóbbi években, mert a fiatalok m á r
majdnem mind elköltöztek. — Földalatti Gaál ezzel befejezte tényvázlatát, m a j d
sorban harapott a kolbászból, kenyérből, hagymából, és a végén bekapta egy ecetbe
áztatott cseresznyepaprika fejét.
— Mi nem egészen emiatt jöttünk — mondta az esperes.
— Te se — morogta a kántor.
— Hanem a fiú miatt — fejezte be az esperes mondatát Gaál-Guti.
A kántortanító lelke már annyira keserű volt, hogy az se enyhítette volna meg,
ha felesége egy tál töltöttkáposztát tesz elébe.
— A fiatok! — sziszegte — a fiatok!
— Miféle fiú? — kérdezte Földalatti Gaál.
— A fiunk. A mi fiunk! — sóhajtotta az esperes.
— Szép kis szülői értekezlet! — döfölődött tovább Gutái.
— Én lennék a legboldogabb, ha te nem vennél részt rajta! — szólt rá dühösen
Gaál-Guti.
— Én sose akartam közösködni! — kiáltotta a kántor. — Sose kértelek benneteket, hogy részt vállaljatok a gyerekemből!
— Miféle gyerekről beszéltek? — állta el a további veszekedés útját Földalatti.
Csönd lett. Gutái dacosan elfordult. A másik kettőt férfiúi tapintata nem engedte
szólni; mégiscsak az asszony dolga, hogy kedve szerint tálalja az igazságot. A konyhaajtó felől molypille közeledett.' Az esperes karjánál megtorpant, tett három, aprócska kört, mielőtt nekivágott volna a dunnányi pocakot ölelő cingulusnak. Éva
asszony türelmesen várakozott — mégse csaphatott oda! —, majd amikor a gonosz
gyapjúfaló előbarnult a cingulus fátyolos lilájából, ügyesen agyontapsolta. A sikertől fölélénkült.
— A fiatokról. Abban az i d ő b e n . . . éppen a kérdéses i d ő b e n . . . — lesütötte
szemét. Pongyolájába törölte a molylepke maradványait. — S z ó v a l . . . éppen a
kérdéses napokon mind a négyötöket szerettem...
— Legalább azokon a napokon szerettél volna egyedül engem! — fakadt ki
keserűen a kántor.
— Most már ne veszekedj ezen, Áron! — nézett szelíden férjére Éva asszony. —
Mért éppen azokon a bizonyos napokon n e szerettem volna mind a négyötöket?
— Mért nem derült ez ki akkor? — jött elő alapkérdésével Földalatti.
Éva nagyot nyelt.
— A ciklusom azelőtt is összevissza... jött meg. Amikor. m á r biztos kezdett
lenni a dolog, akkor is elmaradt a többi, szokásos jel. Nem lettem kívánós, nem
hánytam, sőt, alig h í z t a m . . . a hasamra úgyszólván semmit. Meg egyébként i s . . .
se előtte, se utána nem estem teherbe.
Földalatti továbbment a nyomon.
— Mi lett a gyerekkel?
— Ö — Éva férjére nézett — azt mondta, hogy neki közös gyerek nem kell.
Vetessem el.
— Gutái, Gutái! — csóválta fejét az esperes.
— Senkiházi — morogta Gaál-Guti.
— Gyilkos! — vágta a kántor fejéhez a katolikusok szentenciáját Földalatti.
— Mit sértegettek? A gyerek megmaradt.
— Igen — folytatta Éva. — Elmentem Fehérvárra. Három napig kóvályogtam a
kórház körül, de nem tudtam rászánni magam. Aztán jó két hónappal az időm
16

előtt fölmentem Pestre a nővéremhez, és nála maradtam végig. A Lászlót kórházban
szültem...
— Mi lett a gyerekkel? — szívóskodott alapkérdésével Földalatti.
— Nem mertem hazahozni. Jó emberek gondjaira bíztam a Bosnyák téri templomnál.
— És aztán?
Éva sírva fakadt. Az esperes felelt helyette.
— Ma este megérkezett a faluba. Mártonnal együtt már évekkel ezelőtt ide
akartuk csalni, de aztán jobbnak láttuk várni, amíg az iskoláit befejezi.
Gaál-Guti elhalványodott, majd egy pillanat múlva megszólalt.
— A kocsmában ül a bejárattól balra, két idegennel a negyedik asztalnál.
— Azonnal szaladj el érte! — parancsolt Évára Földalatti. — Méghogy a kocsmában!
— Mit mondjak neki?
— Volt rá tizenhét éved, hogy törd rajta a fejed — jelentette ki az igazságot
a férje.
*

Laci egy bérlettokot mutatott ú j barátainak a kocsmában. Már elmesélte a harangozót, az árvaházi éveket, Éjszaky tanár urat, az ipariskolát, a bádogosmunka
lényegét, az utazást idáig. A tüzes késsel beforrasztott végű műanyag tasakban egy
papírlap volt. Az író olvasta:
— Született: 1958. június 6.
Neve: László
Szülő Guti s Gaál.
Ceruzával írta egy gyakorlatlan kéz egy sebtiben letépett újságszélre. Az író
gyanakodva végigmérte a fiút.
— Ezek szerint a te tudatlanságod nem bölcseleti meggyőződésen, hanem egyszerű tényeken alapszik.
Laci körmönfontnak és értelmetlennek találta a mondatot. Hallgatott.
— Makacs tényeken — vigasztalta csalódott barátját a kritikus.
— A tények folyton változnak! — legyintett az író.
— Az ő esetében tizenhét esztendeje makacskodnak.
— Semmiség. — Az író megitta pezsgője maradékát, és hogy nyomatékot adjon
szavainak, fölállt. — Ha holnap vagy holnapután megtalálja a szüleit, képes azt
hinni, hogy mindent megismert, amit eddig titoknak vélt, és egy reményteljes
bizonytalanságban indult emberi sors máris holtvágányra került. Vigyük vissza!
— Ittam. Neked pedig nincs jogosítványod.
.— Ide a kulcsot! Hülye közlekedési szabályok miatt nem hagyok veszni egy
embert!
— Nem megyek vissza — avatkozott saját sorsába Laci. — Azért jöttem Várkonyba, hogy fölkutassam a szüleimet, ha valóban itt é l n e k . . . ha még élnek
egyáltalán.
Éva asszony megkövülten hallgatta a kocsmaajtóból. Demizsonját, amellyel jövetele célját leplezte, kebléhez szorította.
— Én bízom a fiúban — hárította el a felelősséget a kritikus. — Ülj csak le
nyugodtan.
Boldizsár — a helybéliek között rangban elsőnek érezve magát, megszólalt. Nem
tűrhette, hogy az író és a kritikus azt higgye; az ő eszmefuttatásuk Várkonyban
mindenkinek magas.
— Abból nem lehet nagy baj, ha megtalálja a szüleit. A neve után ítélve van
rá esélye.
Háromkerekű Gaál nem hagyhatott egy állítást csak úgy, akár a csönd által
megigazulni.
— Más faluban is előfordulnak Gaálok meg Gutik. És minálunk nem születnek
gyerekek se nyíltan, se titokban, öngyilkos falu a mienk, úgy irtja ki magát, hogy
17

-2 Tiszatáj
/

nem szaporodik! — Nagy szónoklathoz köszörülte a torkát, ezt használta ki ifj. Szegény (Gazdag) Guti Lajos.
— Lehet, hogy a Fatűkör Gaál gyereke!
Kacagtak a helybéliek.
— Viszont annak a felesége is Gaál! — szólt az idősb. Guti.
— Hol fogsz aludni? — kérdezte Pannika, és közben apjára sandított.
— Biztos találok jó e m b e r e k e t . . . — kezdte a fiú, ám id. Szegény (Gazdag)
Guti közbeszólt, mert elértette lánya pillantását. — Azok akadnak, de vagy helyük
nincs, vagy a körülményeik olyanok.
Éva asszony melléjük somfordált és hálásan megsimogatta a lány fejét.
— De megszépültél, Pannikám! Egész nagylány lettél!
— Egy volt tanárom szülei laknak itt. Éjszakyék . . . — nézett körül Laci.
Sörös Gaál nagyot röhögött.
— A Másnevűek már fél falu házát elörökölték, de a legrosszabb viskójuk padlására se engednének föl!
Az író konokul nézett a nagy tál kolbászos rántottára, melyet a kocsmárosné tett
elé. A vacsorameghívást nem vonta vissza, de elhatározta, hogy a fiúért többé
egyetlen lépést sem tesz.
— A temetőnél láttam szénakazlakat — mondta Laci. — Még nincs olyan hideg.
— Neked kellene szoba? — Éva asszony belepirult a kérdésbe. Bizony mindenki
fölháborítónak érezte, ám Földalatti Gaálra való tekintettel csak Háromkerekű Gaál
mert halkan dünnyögni a bajusza alatt.
— Még mi nem kéne ennek a vén cafkának?
A tisztelendő óvatosan krákogott.
— Nálunk, a paplakban . . .
— Tudják jól, hogy szoktam kiadni szobát — nézett körül vakmerően Éva. —
És olcsón.
— Még ő kérne érte pénzt — dünnyögött tovább Háromkerekű Gaál.
Laci örült, hogy a húszasát megmentette a gyaloglással, ám korántsem volt
biztos benne, hogy elég lesz a szobára.
Az írót hirtelen jeges fuvalom csapta meg. Rossz bokájától a nyakszirtjéig megfagyott benne a velő, minden heve az agyába szökött és dobhártyájában úgy zakatolt valami, mintha a felesége pörölne vele. Réveteg mozdulattal tányért tolt
Laci elé.
— Egyél. A meghívás a szállásra is vonatkozik. — A gerincét szorító dermedet
hirtelen édes, bizsergéssé változott. Már tudta, mit beszél. — Kifizetek neki egy pár
napot, asszonyom. — Agyából a hév édes melegségként leereszkedett; csigolyáit
egyenként meglapogatva zsongítóan szétterült egész l é n y é b e n . . . .
— Tele! — nyújtotta demizsonját Éva asszony a kocsmárosnak. Gyönyörűséggel
nézte a jóízűen falatozó gyereket. — Természetesen kosztot is adok. Aki ilyen jó
étvággyal eszik, annak öröm főzni.
— Némelyek mindent megengedhetnek maguknak ebben a rendszerben — f ú j tatott Háromkerekű Gaál. — Nem így van? — Körülnézett, hogy tekintetével híveket
toborozzon zászlaja alá. Éva asszony kedvesen mosolygott a szeme közé.
— Én sose tudom, hogy milyen rendszer van nálunk.
*

Földalatti Gaál föl s alá járkált a szobában. Lépteit gondolatai vezérelték, amelyek labdáztak vele. Életében először történt vele olyasmi, ami nemcsak terveiből,
de azok ellenkezőjéből is hiányzott.
— Akár a mostani igazgató, az a Boldizsár — intett feléje Gutái. — Az is így
szaladgál a tanáriban, ha törnie kell valamin a fejét, mígnem a döntés elől, huss,
egy óvatlan pillanatban kiszalad az ajtón.
18

— Nem szokásom elszaladni. Kiálltam életemben egyet-mást — Földalatti rá se
nézett a kántorra beszéd közben.
— Emberemlékezet óta nem látott senki téged a tettek mezején. Csak a háttérből, titokban szeretsz . . .
— Ejnye, Áron — szólt a békeszerető esperes.
— Talán nem igaz?
— No és? Mindnyájan tudjuk. Legkivált ő — mondta bölcsen Gaál-Guti.
— Kötözködtök? — Földalatti végre megállt.
Az esperes kedvesen megcsóválta a fejét.
— Nincs bennünk rosszindulat.
Gaál-Guti intőn fölemelte az ujját.
— Ne fecséreljük az időnket taktikára, a dolgok szépítésére. Nekünk nem érdekünk semmiféle hazugság, ezért el kell viselned az igazság okvetetlenkedéseit.
— Előlünk nem lehet elbújni a molnárszobába — vigyorgott a kántor. — Máshová se. Ismerjük a telefonbeszélgetéseidet, Lábatlan Trafikos galambpostáját, és
nehogy azt hidd, hogy a levegőbe beszélek; Csonka Guti Dezsővel a sakkpartid
6758:6757 — egy pillanatra elhalványult, majd helyesbített; — 6756! arányban vesztésre áll.
Földalatti karba fonta kezét.
— Mindent a faluért tettem. A régi világban és most is. Ezért nem vállaltam
semmilyen hivatalt, pedig csak a kezemet kellett volna kinyújtanom, és lehettem
volna akármi! összes cselekedetemért vállalom a felelősséget!
— A szerencsétlen Háromkerekűt is ennek jegyében jelented föl folyton —
mondta a kántor.
— Bűnösök nélkül nem létezhet a falu. Háromkerekűnek ez a lételeme, ö bármilyen rendszerben ellenzéki lenne. Községi mártírnak született.
— Való igaz — bólintott az esperes. — A suszterek általában boldogtalanok
lesznek, ha a kaptafájuk mellett kell leélni az életüket. A borbélyoknak könnyebb.
— No, azért egy kicsit féltél is — mondta Gaál-Guti. — Volt néhány esztendő,
amikor a forradalom szívesen be-bekapott néhányat a saját gyerekei közül.
— Elismerem. Viszont, ha akkor nem vigyázok magamra, abból a falunak származik baja — esze gyorsan forgó kerekei máris a jelenbe kanyarodtak —, és a fiú
úgyszólván teljesen árván marad.
A kántor keserűen sóhajtott.
— Még mindig több apja lenne a kelleténél.
Földalatti eleresztette a füle mellett.
— Az a leglényegesebb kérdés, hogy a fiú dolgában számíthatok-e rátok?
Gaál-Guti egy röpke elhalványulással az esperes után kukkantott a kocsmába.
— Laci számíthat ránk — jelentette ki elégedetten. — Amióta megtaláltuk, minden lépését figyelemmel kísérjük, támogatjuk, ellátjuk mindennel, amire szüksége van.
Az esperes, aki hosszú másodpercek óta láthatatlan volt, élénken földerengett a
nagy fotelben.
— Még loptam is a kedvéért — vallotta be derűsen. — Egyszer elhagyta a pénztárcáját az ösztöndíjával együtt. Kénytelen voltam szerezni neki egy másikat a talált
tárgyak osztályáról.
Gaál-Guti gyerekesen vihogott.
— Ketten csináltuk, ö rászedte a tisztviselőt, hogy zárás után csórja el, én meg
a sarkon megijesztettem az ipsét, de úgy, hogy egyből eldobta.
— Utána már semmiség volt odaterelni a gyereket — vette vissza a szót az
esperes.
— Én gyötörtem lelkiismeret-furdalással, ha elhanyagolta a leckéjét — mondta
közönyös ábrázattal a kántor.
— Eközben én semmit se csináltam — vonta le a következtetést Földalatti.
A másik három hallgatott. Körülbelül ide akartak kilyukadni. Földalatti idegesen dobolt az esperes foteljének támláján.
2*

19

— Ügy viselkedtek, mintha engem ki akarnátok zárni. Jó. Utánajárhatok a
dolognak.
— Mit mondtam — gondolt két társára Gutái, majd hangosan hozzátette: —
Szégyelld magad!
— Nekünk biztosabb módszereink vannak, mint az orvosoknak — mondta megrovóan Gaál-Guti.
— No? És? — Földalattinak sehogy se sikerült lepleznie kíváncsiságát.
A kántor válaszolt.
— Ha bebizonyosodna az én apaságom, utána hogy nézhetnék a gyerek szemébe, én, a kétkedő?
— Vagy apának érzi magát valaki — mondta csöndesen az esperes —, vagy nem.
Nyílt a konyhaajtó.
Gaál-Guti zárta le a beszélgetést.
— Én biológiával foglalkoztam valaha, de csak Lacitól tanultam meg, hogy az
apaság nem bizonyítékok kérdése, hanem síron túl is tartó érzelem, aminek semmi,
de semmi köze nincs a tudáshoz, de még a génekhez sem.

20
I

\

KISS

DÉNES

Forgolódó
Halálossal játszani
játékosnak
látszani
Szántani bántani
önmagamra rántani
szerelmeket
egeket
feketedett
híremet

földköpő égevő
bohócokkal illegő
nevető-bevető
húsod is csak temető
A gödrödet jól megásd
vagy megássa hasonmás!

Mert véglegest
keresek
nem láthatom csak vakon
s nem találok képletet
mely túlsüt az álmokon!
Ami nyílik az a rés
szemfényvesztő
szívverés

A merész a merész
anyahúsba
visszanéz
Visszanézből hova lát?
Odaátról ideát
ha megtanult
játszani
játszani-bátszani
halálosnak látszani
Vért akarna ontani
rontani-bontani
mert nem lehet mondani

Játszani-bátszani
halálosnak látszani
ontani-bontani
de sohase mondani
ha nem lehetsz az ami
végzeteket
viselő
önsebekkel felelő
ámító-bámító
számolatlan
számító

Játszom-bátszom
könnyedén
mint a tűre szúrt bogár
Nem egy táj fordult el tőlem
de az egész láthatár

Mindennapi gond
Üjra meg kell
teremtenem
naponta minden csillagot
Gondold el Uramistenem
keserves munkás állapot
21

Kevés az idő ehhez nekem
nem segítenek
angyalok
E sokféle
lélekelemen
alighogy
eligazodok
Gyűröm a földet láb alá
sugarat sárrá átgyúrok
De nincs aki megmondaná
amit tudok és nem tudok

Tábornoki békeüzenet
„Ágyúk hangján
majd
megbeszéljük
a
békeföltételeket"

ROZSA

ENDRE

A tűz rapszódiája
Csoóri Sándornak és Kósa Ferencnek,
az ítélet és a Nincs idő című filmek
alkotóinak ajánlom

Hej, ti
százezer
sejt-emeletnyi
fegyház-fatörzsek,
cellafalak,
antracit rostok,
rácsok —
őrizzétek
sötétzárkáitokban,
kötve
nyirokban
a lángot!
Egy tömlöcbe
gyömöszölve
mennyi szabadság
lobbanhat össze;

jelszó:
kitörés!
Minden börtön és
ez a vad
világ-kaszárnya
kongjon kiégve, fitogó
koromlakatot ütve magára
a tűzbe

vele!

Kriptaköveken
átfúrja,
átveri magát,
kicsírázik
a tűz levele!

is

S szilajodnak
a lángok:
nem
légbőlkapják;
fénybőlégből
harapják,
a szélből
kiszaggatják,
rabságuk
mélyeiről
magukkal cibálják elő
a

szabadságot!

S mert tűz
a tűz:
sohasem ég meg!
Beléfogódznak
sikolyok,
sziszegő
pengeélek,
tündöklő,
okos okok,
szép
veszélyek!
Már mindenütt
felszáll
a füst.
A sötétben
a tűz füve sarjad.
Gyönyörbe az érett
asszonyok és

gyümölcsbe
a gallyak.

merülnek

A kisfiú
a tüzet szereti,
csiga-biga dallal
csöpp szarvait
élesztgeti.
A kislány:
macska,
dorombol neki.
Ég

a költőben,
ezért hirdeti:
pusztuljanak
ellenségei!
őrizzétek
csak
hét zár alatt,
lekötözve
a lángot,
hej, ti
százezer
sejt-emeletnyi
fegyház-fatörzsek,
cellafalak,
antracit rostok,
rácsok!

KISS

ANNA

Históriások
AKIK A JÁTÉKBAN RÉSZT VESZNEK:
TÓBIA

akinek a nagy várakozásban pamuk
nőit a fején

PEÖNIA

akit születésitül üldöznek a férfiak

BENIGNA

aki már maga sem tudja kicsoda

AMBRUS

a vak

ÖRVÉNYJÁRÖ ADORJÁN
a KATONA
a SÁRKÁNYGYEREK
meg a FAHAL

(A töltés. Táblán ez áll: ÖRVÉNY.
Harangláb haranggal. Nagy, sárga napot tart valaki)
FAHAL:
(billeg az örvény felé)
t%ol farral, hol meg fővel
célozom az eget,
úszók, mit tehetek,
vagyishogy nem merülök el,
de itt világosodik már a fej
ama fából való, s a farkamig
elfog az eszme,
át vagyok lényegülve, na!
A többi csak duma,
rám nézve nincs hatása,
én a vízbe ejtett
festett fahal vagyok,
reménység a sorsban,
hát úgy tekintem
balesetemet,
mint a váratlan ráadást,
jöjjön, aminek jönni kell,
a nagy hal akár,
eltolatok épségben a lyukig,
s vagyok, aki voltam!
(Elkapja az örvény)

ÖRVÉNY JÁRÓ ADORJÁN:
(feljön az örvényből a fahallal)
Fahal eddig
nem volt!
Volt kőkenyér,
vasbocskor,
vasfésü,
vasorr,
vaspatkó négy is,
fahal soha!
Valaki
praktikázik.
(Alábukik)
PEÓNIA:
(jön, az örvénybe bámul)
Te örvény,
jól figyelj rám!
Már a pólyámban
megkísértett
házas,
vén,
suttyó
és legény,
s azóta is
babrálják
ajtózáramat,
•

25•

szoknyám után
kapdosnak,
de én
téged
választalak,
örvény ... !
ÖRVÉNY JÁRÓ ADORJÁN:
(feljön az örvényből)
Menjél innen
Peónia.
PEÓNIA:
(csalódottan)
Örvényjáró
Adorján.
ÖRVÉNY JÁRÓ ADORJÁN:
Ne próbálkozz
Peónia.
Csak iszol
egy akó
vizet.
(Peónia zokogva el)
FAHAL:
(kiveti az örvény)
Űszok, mit tehetek,
hol farral, hol meg fővel
célozom az eget,
de itt világosodik már a fej,
ama fából való, s a farkamig
elfog az eszme,
át vagyok lényegülve, na!
(És célozza tovább az eget, amint
mondta)
ÖRVÉNY JÁRÓ ADORJÁN:
(utánabámul)
Mi a
fa-pihe ... !
TÓBIA:
(jön)
Örvényjáró
Adorján!
ÖRVÉNY JÁRÓ ADORJÁN:
Jaj.
(Alábukik)
TÓBIA:
(az örvénybe)
Esz a penész
utánad ... !
Várjak? ... !
Meddig várjak? ... !
Ennyi
várakozástól
pamuk nőit a fejemen ... !
Sárga pamuk ... !
Miből vagyok én? ... !
Várakozásból? ...'!
(Leül a töltésre)
ÖRVÉNY JÁRÓ ADORJÁN:
(az örvényből)
Itt pörgők,
mint az orsó,
csak hogy tőled
nyugtom legyen ... !
26

Már ez is
kevés? ... .'.'.'
TÓBIA:
Mindent
hallottam!
(Benigna jön a sárkánygyerekkel, Berúgna kardot, pajzsot visel)
SÁRKÁNYGYEREK:
Be szép pamuk!
TÓBIA:
(felpattan, mélyen meghajol)
A Bölcs
Sárkánygyerek.
Illendően
beszél.
BENIGNA:
(nevet)
Anyjának
mond,
szopja az ujját,
valójában
kicsike,
és nincsen
sok esze.
hát nem olyan,
mint a bíró fia!
Szarvacskái
ütköznek,
karmocskái
nőnek,
de nékem azt mondja:
anyám.
(Széttárja tenyerét)
Hát nem olyan,
mint a bíró fia!
TÓBIA:
Nem baj,
csak meg ne nőjjék.
BENIGNA:
Dugdosta
karmait
előlem,
szarvacskáit
letörni akarta,
mosdattam sírva,
etettem sírva,
most már csak
nevetek ezen.
Akárki
az én gyerekem,
el sem űzöm,
el sem is vehetik.
TÓBIA:
(összecsapja a két kezét)
Jaj, Benigna!
BENIGNA:
(arrébb tolja a sárkánygyereket)
Az a kérdés,
ki ment el
karddal meg pajzzsal
arra a mezőre ... !
TÓBIA:
Hát...
oda te mentél el.

BENIGNA:
Hol volt akkor
a bíró?
TÓBIA:
Állítólag
a zápfoga
kínozta.
BENIGNA:
És az én uramat?
TÖBIA:
Azt is
a zápfoga.
BENIGNA:
Hát én ott
azon a mezőn
három napig harcoltam,
sárkányvérben
gázoltam
térdig,
ez meg csak
bámulta
vért,
szopta az ujját'.
Még hogy ezt is
le kellett volna
vágnom ... !
(Megtörli a sárkánygyerek orrát)
Én pedig
úgy
döntöttem,
le van mindenki...
!
Érted?!
(A sárkánygyerek pille után totyog,
Örvényjáró Adorján feljön az örvényből, levegő után kapkod, sebesen alábukik)
A SÁRKÁNYGYEREK:
(a pilléhez)
Tégedet
elengedlek,
fogok egy másikat.
Azt is elengedem,
fogok egy másikat.
Azt is elengedem ...
(Benignához)
Azt mondja,
én vagyok
a Bölcs
Sárkánygyerek!
FAHAL:
(billeg az örvény felé)
Hol farral, hol meg fővel
célozom az eget,
úszók, mit tehetek,
vagyis hogy nem merülök el,
de itt világosodik már a fej,
ama fából váló, s a farkamig
elfog az eszme,
át vagyok lényegülve, na!
(Elkapja az örvény)
ÖRVÉNY JÁRÓ ADORJÁN:
(feljön az örvényből)

Én nem tudom,
hogy ezzel
ki praktikázik itten ... !
(Feltartván a fahalat)
BENIGNA:
örvényjáró
Adorján,
az én gyerekem
sárral játszik.
(örvényjáró Adorján sebesen alábukik)
TÖBIA:
(az örvénybe)
Gyanúsítsd
a bíró fiát... !
Annak még a
bilije is
szantálfa ... !
(Benigna, Tóbia el. Előretartott kezekkel Ambrus jön, a vak. Megáll, valamiket húzkod ki a földből, teszi a
kalapjába)
AMBRUS:
(magában beszél!)
Akárki
akármit
beszél,
jó étel
a
tulipánhagyma.
Terített asztal
a világ!
(Szagolgatja)
Te is itt vagy,
bürök? ... !
Nem kellesz.
(Maga mögé dobja,
méregeti a kalap súlyát)
Mára elég.
(A sárkánygyerek elébe áll, szopja az
ujját)
(mindenestől fejébe teszi a kalapot)
Az az igazság,
meg kéne
házasodni.
(Megindult előre tartott kezekkel,
beleütközik a sárkánygyerekbe)
Hóha!
(megtapogatja a sárkánygyerek arcát)
Micsínálsz
le itten?
(A sárkánygyerek tovább álldogál,
szortyog)
Mutasd
az orrod!
(Megtörli)
Tanuld meg,
mert
aranyigazság:
minden
orrtörléstől
világosabb lesz!
27

Egyáltalán,
hogy kerültél
ide?
SÁRKÁNYGYEREK:
Nem tudom.
AMBRUS:
Bölcs válasz.
Egyél.
(Leveszi a kalapját, leülnek)
Nem is kell
mindent
tudni.
Neked
Benignánál
van az eszed.
(A sárkánygyerek sutyorog a vakkal)
A bíró fia,
az a bíró fia.
összezavarod
minden
tudományod
az ilyen
beszédekkel.
És törüld meg
az orrod.
(A sárkánygyerek sutyorog a vakkal)
Mér,
hát asztal körül
kergettek
ottan a mezőn,
ha nem
lapulevélbe
törülted
az orrod?!
Nézni mán'!
(Megtörüli a sárkánygyerek orrát)
(A sárkánygyerek sutyorog a vakkal)
A nagyapád
megette
a fél falut,
te meg itten
lakomázol
velem.
Kérdeztem én
a nagyapádat?!
Nézni

mán'!

Ki tanít
ilyenekre?
(A sárkánygyerek sutyorog a vakkal)
Az istenit
a bíró fiának!
(A sárkánygyerek sutyorog a vakkal)
Álljon meg
a menet!
Tenéked
egy fejed van.
(A sárkánygyerek tovább sutyorog)
Persze,
hogy a bíró fiának
28

van az a
két feje!
Tiszta

haszon!

Az egyiket
mindig
pihenteti.
(A sárkánygyerek tovább sutyorog)
Rá se ügyelj!
Egy fej
azért
elég.
Fő, hogy a kalapot
legyen mire
tenni.
(Szemléltetésképpen
az üres kalappal)
És most
megtanítlak
egy nótára:
„Réz fűben zöld tojás,
benne
Kunkori,
körmös-karmos
sárkány,
Jakab találta kiRéz erdőben
Jakabbal
csoszog nagy tarka ló,
rezi tóban híg réz,
rezi réten tó,
réz fűben zöld tojás,
benne
Kunkori,
körmös-karmos
sárkány,
Jakab találta ki."
Na most együtt!
(Megy ám az éneklés, összecsattintják
egymással a tenyerüket, néha mellé sikerül, meg az ének is fals)
Én a nótára,
te a csattintásra.
Mindenki csak
egy dologra
figyeljen.
(Csinálják)
SÁRKÁNYGYEREK:
A Jakab ki?
AMBRUS:
Nem tom.
Én se tok
mindent.
(Csinálják)
ÖRVÉNY JÁRÓ ADORJÁN:
(feljön az örvényből,
fáj neki a nóta)
Valaki falsot fog
minduntalan!
Lááááá!
AMBRUS:
Te csak forogjál
Örvény járó Adorján!
Ki-ki a maga dolgát!

A végén
bíró leszel.
(A sárkánygyerek sutyorog a vakkal)
Nem is embernek való
az.
Azzal a nagy
rézkupakos
pipával
mérgesen
csattogtatni ... !
Ne is legyél te
bíró!

(örvényjáró Adorján alábukik)
(fejével az örvény felé bök)
Mi baja ennek?
SÁRKÁNYGYEREK :
Nem tudom.
AMBRUS:
Megint neked van
igazad.
Te vagy
a Bölcs Sárkány gyerek!
(A sárkánygyerek sutyorog a vakkal)
(teszi, hogy feldől a meglepetéstől)
Na-hát!
Még hogy
mindenki
ezt beszéli. .. !

Te csak énekeljél.
(Nótáznak, csattintgatnak)

II.
(A szín ugyanaz)
ÖRVÉNY JÁRÓ ADORJÁN:
(feljön az örvényből)
Ki ott az a
fehérszemély?
PEÓNIA:
(a haranglábon, fejére borítva a szoknyája)
Én vagyok.
Peónia.
ÖRVÉNY JÁRÓ ADORJÁN:
Ide figyelj
Peónia.
Az rendben van,
hogy ott vagy,
de kilátszik
az alsóruhád.
Ne így szégyelld
magad!
így megvakul
tőled
az ember!
(Alábukik)
PEÓNIA:
(a szoknya alól)
örvényjáró Adorján ... !
Hát én most
micsináljak...?.'
ÖRVÉNY JÁRÓ ADORJÁN:
(az örvényből)
Máshogy
szégyelld magad ... !
Eriszd le a szoknyát,
de humd be
a szemed ... !
(feljön az örvényből)

Egyáltalán,
ki járkál
te utánad?
PEÓNIA:
(a szoknya alól)
Mindenki.
ÖRVÉNYJÁRÓ ADORJÁN:
Nem tévedsz te,
Peónia?
Én sem járkálok
példának okáért.
PEÓNIA:
(a szoknya alól)
Mert
maga is csak
az örvény miatt.
ÖRVÉNYJÁRÓ ADORJÁN:
Peónia!
Nem vagy te
felleng ér es?!
(Peónia sóhajt, csaknem lefordul)
Sorolj
neveket!
PEÓNIA:
(jön)
örvényjáró
Adorján!
ÖRVÉNY JÁRÓ ADORJÁN:
Jaj.
(Alábukik)
TÓBIA:
(az örvénybe)
Utoljára
kérdeztelek
örvényjáró
Adorján,
hogy én
meddig várjak? ... !
29

Sárga pamuk
•nőit a fejemen ... !
Addig vártam ... !
Feleljél,
meddig kell
énnékem várni? ... !
Mert felkötöm
magam
a haranglábra ... !
Akkor aztán
mást se látsz,
csak engem ... !
Azzal a sok
pamukkal...
!
Mert már
a tomporom veri
a sárga pamuk ... !
(Leül a töltésre bőgni)
ÖRVÉNY JÁRÓ ADORJÁN:
(az örvényből)
A haranglábon
laknak ... !
TÓBIA:
Tudob ... !
A hollók .. . !
Beg fogok
hálái
érted ... Hü
Vagyishogy
biattad ... !
ÖRVÉNY JÁRÓ ADORJÁN:
(az örvényből)
Akárki miatt... !
Nem hallom ... !
(Billeg az örvény felé egy MOS 6-os
flakon)
(Feljön az örvényből)
(Peóniához)
Soroljad hát,
kik járnak
utánad.
PEÓNIA:
ÖRVÉNYJÁRÓ ADORJÁN:
A Benigna
ura?
(Peónia a fejét rázza)
A bíró
vagy a vak?
(Peónia rázza a fejét)
Nincs több férfi
a faluban.
Vagyishogy
senki se jár
teutánad.
Vagyishogy
fellengérezel.
(A MOS 6-os flakont elkapja az örvény, örvényjáró Adorján feje körbe30

forog, alábuknak, Ambrus jön előretartott kezekkel, a harangláb alá ér)
AMBRUS:
(beszél magában)
Nekem a
tulipánhagyma
is egy étel.
No-ha!
(feltartja ujját)
Tojás-sal!
(Húzkodja ki a hagymákat,
teszi a kalapjába)
És teszem fel
például,
ki nem ad nékem
egy tojást?
Hatot.
Mondjuk.
Mi-vel hogy!
(feltarja az ujját)
A baromfiakat
megmentették
az asszo-nyok.
Meg kéne
házasodni.
(Csap a kezével)

A.

Eszem a hagymát.
(Szimatol, nagyon egy irányba)
Tűz van!
(Nekimegy a haranglábnak, kaparász a
kötél után, teljes erőből húzza a harangot)
Tűz van!
Tűz van!
(Peónia beleszédül a nyakába, elengedi
a harang kötelét, megtapogatja Peónia
arcát, „nézni mán'!", vonszolja magával, Peónia csak a karjait emelgeti
ütemre, haldokló hattyú módjára)
ÖRVÉNY JÁRÓ ADORJÁN:
(feljön az örvényből a MOS 6-os flakonnal)
(körbenéz)
Hallucináltam.
(Alábukik)
(Benigna jön karddal, pajzzsal, a sárkánygyerekkel)
BENIGNA:
(a sárkánygyerekhez)
Sose légy
bíró,
(megtörli a sárkánygyerek orrát)

(Örvényjáró Adorján feljön
vényből)
Azt csak azt a
rézkupakos
nagy pipát
csattogtatja.
összeveszett
a birónéval,
hogy az ő gyerekének
bizony nincs
két feje,
és ezért nem is ád
két új kalapra pénzt!
Mintha nem volna mindegy,
hogy ki gyerekének
hány feje van ... !
Nem akarta
megszámolni
a saját fia
két fejét . . . !

az

ör-

ÖRVÉNY JÁRÓ ADORJÁN:
Már pedig
a bíró fia
bikefál.
(Benigna úgy tesz, mintha víz ment
volna a fülébe)
Bi-ke-fál...
!
Két ka-lap
kell ne-ki... !
BENIGNA:
(mély meggyőződéssel)
Nem jó
ez a sok forgás.
(örvényjáró Adorján alábukik, Benigna a sárkánygyerekkel el)
ÖRVÉNYJÁRÓ ADORJÁN:
(feljön az örvényből)
Jaj.
(Alábukik)
TÓBIA:
(jön, nagy csipkés zsebkendővel)
Az én időm
már
meg vagyon
számlálva.
ÖRVÉNY JÁRÓ ADORJÁN:
(az örvényből)
Van az már
negyven is ... !
Száznegyven...!
Kétszáznegyven ... !
TÖBIA:
És csak
várakozok.
ÖRVÉNY JÁRÓ ADORJÁN:
(az örvényből)
Távozz tőlem ... !
Távozz tőlem ... !

TÓBIA:
Betelt
a mérték
csakugyan.
ÖRVÉNY JÁRÓ ADORJÁN:
(feljön az örvényből, számolja
az ujján)
Elmegy,
nem megy,
elmegy,
nem megy ...
(a tizedikhez ér,
gyorsan változtat a sorrenden,
elölről kezdi)
Nem megy,
elmegy,
nem megy,
elmegy...
(A MOS 6-os flakon kiszabadul az örvényből, tovabilleg)
TÓBIA:
Kinn vagyok én
a vízből,
szent igaz,
hogy talpig hűség
meg pamuk... 1
Esz a fene,
s hiába esz,
míg szárazon
vagyok.
(Készül az örvénybe ugrani, de észbekap, szépség, illendőség és a szerep
okából hosszan lengeti a zsebkendőt a
publikumnak)
ÖRVÉNYJÁRÓ ADORJÁN:
Segítség!
(Alábukik)
TÓBIA:
örvényjáró
Adorján!
(be az örvénybe)
ÖRVÉNY JÁRÓ ADORJÁN:
(feljön az örvényből)
Segítség!
(Alábukik)
TÓBIA:
(feljön az örvényből)
örvényjáró
Adorján!
(Körbetapogat, alábukik)
ÖRVÉNY JÁRÓ ADORJÁN:
(feljön az örvényből,
ujjával homlokára bök)
Itt a segítség.
Istenemre,
ez kimódolható!
(Alábukik)
TÓBIA:
(feljön az örvényből)
31

örvény járó Adorján!
(Kétségbeesve körbetapogat,
alábukik)
ÖRVÉNYJÁRÓ ADORJÁN:
(feljön az örvényből)
Csak egyszerre
soha!
(Alábukik)
FAHAL:
(billeg az örvény felé)
Hol farral, hol meg fővel
célozom az eget,
úszók, mit tehetek,
vagyishogy nem merülök el,
de itt világosodik már a fej,
ama fából való, s a farkamig
elfog az eszme,
át vagyok lényegülve, na!
A többi csak duma,
rám nézve nincs hatása,
én a vízbe ejtett
festett fahal vagyok,
reménység a sorsban,
hát úgy tekintem
balesetemet,
mint a váratlan ráadást,
jöjjön, aminek jönni kell,
a nagy hal akár,
eltolatok épségben a lyukig,
s vagyok, aki voltam!
(Elkapja az örvény)
ÖRVÉNY JÁRÓ ADORJÁN:
(feljön az örvényből)
Nem tehetek
róla.
Nem állhatom
ezt a dumát.
(Alábukik)
TÓBIA:
(feljön az örvényből)
Adorján!
(Vigasztalanul alábukik)
FAHAL:
(kiszabadul az örvényből)
De itt világosodik már a fej,
ama fából való, s a farkamig
elfog az eszme,
át vagyok lényegülve, na!
a többi csak duma,
rám nézve nincs hatása . ..
(Katona jön hintalovon, piros mundérban, még a nadrágja feneke is csupacsupa aranysújtás)
KATONA:
Hóha!
(Azonmód ülve, kitereget egy lepedőnyi
térképet)
örvény.
32

Harangláb.
Nap.
Helyben
vagyunk.
(A sárkánygyerek jön, szopja az ujját)
(megpödri a bajuszát)
Hely-ben
va-gyunk.
Na,
hogy ityeg
a fityeg
sár-kány
fi-am?
SÁRKÁNYGYEREK:
Nem tudom.
KATONA:
(a kardjára üt, tovább vitézkedik)
Hogy ilyen
rus-nya
vagy,
kire is
ü-töt-tél?
SÁRKÁNYGYEREK:
A Benignára.
KATONA:
(csak vitézkedik)
Szó-val
az anyádat
formázod.
Mert hogy az is
szopja az uj-ját?
(A sárkánygyerek egyik lábával zavarodottan piszkálja a földet)
Én meg mindjárt
kard-élre
h ány-lak!
BENIGNA:
(előront, a sárkánygyereket maga mögé
tereli, a katona lovastól nem tud hová
lenni, curikkban az örvény iránt)
Hát te „vitéz",
téged meg
ki nevez fiának? ... !
Csak nem asszony
az istenadta? ... !
Mert hogy olyan
akárki-féle
vagy,
mundérban járó
disznó leginkább!
ÖRVÉNY JÁRÓ ADORJÁN:
(feljön az örvényből)
Te jó isten!
(Alábukik)
BENIGNA:
Kardot elő,
mert
elhasítalak,
mint a tököt!
KATONA:
Ez...
mert ez nem eljárás . . . !

Nékem
papi-rom van ... !
BENIGNA:
Törüld ki vele!
KATONA:
Ott repül
a madár!
(Benigna megállíthatatlan, ilyen módon a katona is, le a lóról, be az örvénybe)
BENIGNA:
(a sárkánygyerekhez)
Sose leszel olyan,
mint a
bíró fia,
mindig ragyog
az orrod.
(Megtörüli a sárkánygyerek orrát)

választ
asszonyt
magának,
és akkor majd
a népek
selyem,
bársonyban
járnak,
a földből
tej buzog,
a fákról
méz csorog,
megnő bizony,
s olyan lesz, mint
a csillag ...
(Az örvényből párosan feljönnek Tóbia meg a katona, alámerülnek)

Az efféle pedig
nem ember.
Hat kiló sújtás.
Fele a fenekén.
TÓBIA MEG A KATONA:
(feljönnek az örvényből)
Nocsak!
(Alámerülnek)
(Örvényjáró Adorján feljön az örvényből, kiugrik, felpattan a hintalóra, „ellovagol". Benigna leül a sárkánygyerekkel, maga mellé teszi a kardot meg
a pajzsot, dajkálja a behemót gyereket. A Nap elgyalogol a háttérben,
gyalogol utána a Hold, kísérgetik egymást)
BENIGNA:
Megnő bizony,
olyan lesz mint
a csillag,

FAHAL:
(billeg az örvény felé)
Hol farral, hol meg fővel
célozom az eget,
úszók, mit tehetek,
vagyis hogy nem merülök
el...
(nyomában a MOS 6-os flakon)
BENIGNA:
Olyan lesz, mint
a csillag,
választ
asszonyt magának,
megnő bizony,
olyan lesz, mint
a csillag,
olyan lesz, mint
a csillag,
a csillag,
mint a
csillag...
(Nap és Hold kísérgetik egymást)

3 Tiszatáj

A SÁRKÁNYGYEREK:
Á, á ...
(szopja az ujját)

33

LÁSZLÓ

GYULA

Egy Anjou királyfi legendáskönyvéről
Nemrégiben adta ki a Corvina Kiadó szemet-lelket gyönyörködtető h a s o n m á s
kiadásban a Magyar Anjou Legendáriumot, Lévárdy Ferenc tudós gondozásában.
Nagy gazdagodása ez művészetünknek, művészettörténetünknek. J ó érzés, hogy
„annyi balszerencse közt s oly sok viszály után" még m a r a d t valami régi m ű v e l t ségünk emlékeiből, amely megmutatja, hogy „egy nemzetnél sem vagyunk a l á b b valók" (Zrínyi).
Mostanában egy másik örvendetes gyarapodást is el kell könyvelnünk, s mivel
az is a miniatúrák világából való, hadd m o n d j a m el örömömet n é h á n y szóban
erről is, a most bemutatásra kerülő s eddig Vatikáni Legendárium névvel ismert
mű előtt.
Most tavasszal került sor az Akadémián Fehér Géza kandidátusi értekezésének
vitájára, és éppen én voltam egyik bírálója. Elhangzott jelentésemből idézek most
néhány gondolatot:
„A török miniatúrafestészetben a XVI. század közepe u t á n feltűnő európai jellegzetességek vizsgálatánál Fehér Géza megállapítja, hogy feltűnő stílusbeli eltérések
vannak az egyes miniatúrák keleti harcosokat ábrázoló részei és a nyugatiakat példázó alakjai közt, s ezt csak úgy magyarázhatjuk, hogy egyazon m i n i a t ű r é n együtt
dolgozott a török festő és a nyugati. Ez utóbbiakra bízták azoknak a részeknek
megfestését, amelyeket ők jobban ismertek. Az egykorú számadáskönyvekből k a p u n k
hírt a nyugati mesterek között dolgozó magyar festőkről is. Fel is soroljuk őket,
mert olyan korból ismerünk meg mesterneveket és műveket, amelyekben a hazai
művészettörténet igen-igen szegényes. Magyar festő Parvane, Dzsáfer-i Madzsar, Ali
Madzsar, Hüszein Üngürüsz. A r á j u k vonatkozó defterekben még béreikről is t á j é koztatást kapunk. Ezek a mesterek működtek közre a magyar történelmi tárgyú
miniatúrákon, méghozzá Fehér Géza szerint: „ . . . k o m o l y helyismerettel, t á j i és
építészeti tájékozottsággal, a magyar főrangúak öltözetének, magyar hadi viseletnek,
hadfelszerelésnek kitűnő ismeretével rendelkező művészeink" voltak! M u n k á j u k p e dig jelentékenyen hatott a következő évtizedek török festészetének kialakulására.
Fehér Géza nagyszerű felismeréseit most m á r követnie kell e m i n i a t ú r á k részletekbe
menő elemzésének, műtörténeti, művelődéstörténeti méltatásának (a szerző a m i n i a t ú r á k leírásakor meg is teszi e felé az első lépéseket, de t a r t v a m a g á t feladatához,
nem mélyed a részletekbe). A magyar művészettörténet örvendetesen ú j területtel
bővült, most m á r nemcsak román, gót, reneszánsz és b a r o k k stílusban dolgozó mestereink vannak, h a n e m olyanok is, akik a miniatúrafestészet iszlám világában
dolgoztak!
Most pedig vegyük elő az Anjou-kori Magyar Legendáriumot és lapozzuk á t a
tüneményesen szép képeket. A szerző találóan „képregénynek" nevezi ezt a m i n i a túragyűjteményt, amelynél valóban csak egy-két sor utal a t a r t a l o m r a (feltehető,
hogy a részletező szöveg elveszett). Kalandos útja volt a könyvnek, amíg így ú j r a
egybekerültek képei. Ma ugyanis három nagy gyűjteményben őrzik őket: a V a t i k á n ban, a New York-i Morgan-könyvtárban és a leningrádi Ermitázsban. Lévárdy
Ferenc, a bevezetés tudós írója immár harminc esztendeje foglalkozik a legendáriummal, minden lehető párhuzamát felkutatta, minden lehető kérdésre feleletet keresett.
Bizonyos megilletődéssel olvastam ezt az emlékezést, m e r t én meg m a j d n e m negyven éve foglalkozom a legendárium Szent László legendáját idéző képekkel. Így h á t
a szerző és az ismertető egyformán régen szívügyének tekinti ezt a csodálatos, színes
legendavilágot. Rövidre fogva az eredményeket, akár a fülszöveg világos összefoglalását is idézhetnők: „A gazdagon díszített kódex az Anjou-családból származó
34

Károly Róbert magyar király kisebbik fia számára készült, 1337 k ö r ü l . . . A kódex
Krisztus és a szentek élettörténetét beszéli el k é p e k b e n . . . Jakobus a Voragine
Arany legendája alapján", kiegészítve a magyar szenteknek Szent Gellértnek, Szent
Imrének és Szent Lászlónak (Szent István életéről való képes lapok még nem kerültek elő) életével. Az eredeti mű mintegy 240 színes képet tartalmazott (négy-négy
került egy lapra), ezek közül mintegy 50 még lappang. A Vatikáni Legendáriumhoz
Meta Harrsen fedezte fel az Amerikában levőket, Vayer Lajos pedig a leningrádiakat.
Lévárdy Ferenc feltevése szerint a kódexet Hertul királyi festő (pictor domini
regis) festette volna, méghozzá egymaga. Többen úgy vélték, hogy a miniatúrák több
festőtől származnak. Erre a kérdésre majd a Szent László-legendával kapcsolatban
visszatérek.
Lévárdy Ferenc minden ízében megfontolt, komoly szöveggel kíséri ezt a szép
képeskönyvet, amit csak azért nem lehet a „biblia pauperum" megjelöléssel illetni,
mert bizony nem a szegénység számára készült, hanem egy Nápolyba szakadt magyar királyfi számára (nagyanyja Mária királynő, V. István Árpád-házi királyunk
leánya volt). Mi sem mutatja jobban az idők változását, mint az, hogy ami egykor
nagyurak féltett kincse volt, most hasonmásában mindenki kincse lett. Akárcsak a
múzeumokban az egykori királyi s főúri, egyházi paloták kincsei közt járhatunk,
akként most kézbe vehetjük András herceg legendáskönyvét, azt, amelyből a Nápolyban nevelődött kis királyfi megtanulta a magyar szentek életét is.
Röviden vessünk számot, hogy mit derített ki a kutatás, főként a kötetet gondozó Lévárdy Ferenc, a műről. Néhány mondatban summázzuk a könyv egymás után
következő fejezeteit.
A kódex korának és környezetének megállapításakor Lévárdy szép, elgondolkoztató sorokat szentel Mekcsei Dömötörnek, az Aba nembeli magisternek, aki a fiatal
Róbert Károlyt magyar királlyá nevelte. Róbert Károly alatt indult meg Margit
királyleány szenttéavatási eljárása, s az Árpád-házi elődök közül Szent László vált
lovagi mintaképévé (nem csodálható, hogy a kódexben 24 színes kép mutatja be
életét, halálát és csodatételeit). Itt, hazánkban született András fia, akinek neveltetésére készült a legendárium. A legendárium 1925-ben vált ismertté a magyar
művészettörténeti irodalomban s ezt követően kitűnő művészettörténészeink vitatták
mestereit, korát, tartalmát. Mind a mai napig t a r t j a magát Gerevich Tibor meghatározása, aki Nicolo di Giacomo da Bologna valamelyik tanítványában kereste a
kódex mesterét, és a magyar vonatkozású lapokat a műhely magyar festőjének
tulajdonította. Lévárdy Ferenc az egykorú festett kódexek pontos ismeretével ellenőrzi elődeinek vélekedését és úgy gondolja, hogy a kódexet Károly Róbert udvarában festette egy magyar mester. Hosszan és meggondolkoztatóan elemzi azokat a
véleményeket, hogy nem egy, de több mester kezemunkájával állnánk szemben és
stíluskritikai alapon az egy mester mellett dönt. Ebben nem tudjuk aggodalom nélkül követni, bármennyire is tiszteljük alapos, megbízható elemzéseit. De erről később
ejtünk még szót.
Nagyon jelentős Lévárdynak az a megfigyelése, hogy a kódex miniatúrái a
pergamennek csak a fehérített oldalára kerültek, ez tetemesen megdrágította a kódex árát s már egymagában is fejedelmi megrendelőre vall, de ugyanerre vall a
képecskék laparany háttere, míg másutt (például a Képes Krónikában is) festett
hátteret találunk.
A szakember számára izgalmas és szép gondolatmenettel köti a mű festését
Lévárdy Hertul magisterhez, a királyi festőhöz, az egyetemet végzett tudós férfihez.
Hertul nyilván Bolognában szerezte meg egyetemi fokozatát, s az ottani miniatúrafestő bottegában alakította ki saját stílusát s festette meg később az Anjou sarj
képeskönyvét, de ő volt az is, aki Nekcsei Demeter Bibliáját (Library of Congress,
Washington) is festette.
A szerzőnek magyar értekező próza nemes hagyományainak szellemében fogalmazott, lényegre szorítkozó szövegéhez gazdag könyvészet csatlakozik. Az ismertető
3*

35

személy szerint sajnálja, hogy a szerző nem ismerte az ő részletes Szent Lászlólegenda elemzését és a hozzáfűződő Vargyas Lajos-féle kommentárokat.
A legendák teljes ismert képanyagának kritikai rendezésével és közzétételével
Lévárdy Ferenc megnyitotta az utat a vitás kérdések további kutatásához. Hála a
Magyar Helikon és a Corvina pompás vállalkozásának, és a Kossuth Nyomda magas
színvonalú, az eredetit hűen követő munkájának, az olvasó olyan hitelességgel
kapja a legendárium képeit, mintha az eredeti lapokat tartaná kézben.
Az alább következő hozzászólást éppen e nagyszerű alkalom jegyében fogalmaztam meg, és kérem az olvasó türelmét még akkor is, ha netán nehezebben követhető, hiszen arról van szó, hogy gótikánk magyar festőit ismerjük meg, azokat
felfedezhessük, akikről jó ideig azt hittük, hogy hazánk sok dúlása közben hírük s
munkásságuk végleg hamvába holt. A Vatikáni Legendáriumnál alig 20—30 évvel
későbben, a Képes Krónikában és az óbudai Krónikában olvashatjuk a Szent
László-legendát s a továbbiakban a szöveget és a legenda falfestményeit vetjük
össze a legendárium képeivel, hogy ellenőrizzük: mit s hogyan tudott a festő a
cserhalmi ütközetről. Lássuk először a szöveget (Erdélyi László fordítása): „ . . . László
négyet a legvitézebb pogányok közül az első összecsapásnál megölt s az ötödiknek
nyilától súlyos sebet kapott, de ezt is csakhamar ott levágta. Aztán Isten irgalmából
a seb hamar begyógyult... Boldogságos László herceg végül látott egy pogányt, ki
lova hátán egy szép magyar leányt vitt, Szent László herceg tehát azt vélve, hogy
az a váradi püspök leánya, noha maga súlyosan sebesült volt, mégis a k u n t a leggyorsabban üldözte Szög nevű paripáján. Mikor pedig már-már elérte, hogy meglándzsázza, ezt sehogy sem tehette, mert sem az ő lova nem futott gyorsabban, sem
annak a lova nem maradt el egy kissé sem, hanem egy emberkarnyi távolság maradt
az ő lándzsája és a kim háta között. Odakiáltott hát Szent László herceg a leányhoz: „Szép húgom, fogd meg a kunt övénél s vesd le magad a földre!". Az meg is
tette. S mikor boldog László herceg a földön fekvő kunt közel majdnem meglándzsázta, s meg akarta ölni, a leány kérte őt, hogy ne ölje meg, hanem bocsássa el.
Ebből jegyezzük meg, hogy nincs hűség a nőkben, mert talán az erőszak szerelme
miatt akarta megszabadítani. A szent herceg pedig hosszú küzdelemmel elvágta a
kun inát, megölte. De a leány nem volt a váradi püspöké."
Vessük össze mármost ezt a szöveget azzal, amit a legenda festője megfestett,
és közben állandóan figyeljünk falusi templomaink festőinek ismereteire is.
Kezdjük tehát az összevetést mindjárt az első képpel (XLIV:I0, quomodo pugnabat cum tartaris, azaz hogyan küzdött a kunokkal). Itt mindjárt meg kell jegyeznünk, hogy bár a Krónikában szó van arról is, hogy Salamon király is részt vesz az
ütközetben, de itt nyilván Szent Lászlót ábrázolta a festő, pajzsáról ismerhetjük fel,
mert ugyanezt a pajzsot tartja kezében, amikor fejét a leány ölébe hajtja. A képen
a király koronáját sisakon viseli, a következőn is, aztán a következő öt képen a
korona közvetlenül fürtjeire illeszkedik. A képen feltűnő az, hogy a nyilak egy része
a királyra tart, másik része visszapattanva róla (?) a kunra irányul. Alig képzelhető
el, hogy ezzel a festő csak a háttérben folyó csatát akarta érzékeltetni. A későbbiekben látjuk majd, hogy a falfestményeken mindkét hős sebezhetetlen. Itt is szó esik
arról, hogy a király lándzsája nem érte el a kunt. Feltűnő a képen, hogy a k u n nem
íjat tart a kezében s árasztja el nyílzáporával a szent királyt, hanem kivont szablyát
s azt is nem hadakozva, hanem szinte tisztelegve tartja, de főként az a feltűnő, hogy
nincs ott a háta mögött az elrabolt leány! A kun viselete jobbra áthajtott k a f t á n —
ez korhű — süvege valami, ami a későbbi kun süvegekhez hasonlít, de nem hasonlít
a legenda falusi változataihoz, hitelessége legalábbis kétes, valami félreértésről lehet
szó. Feltűnő még a képen, hogy Szent László lovának színe gesztenyebarna (a falfestményeken mindenütt fehér, vagy szürkefoltos). Általában falfestményeink nagy
részén Szent Lászlón minden fehér vagy ezüst: itt kék, piros köpennyel.
Ugyanilyen különbségek figyelhetők meg a legendárium második képén is
(XLIV:11), amely azt mutatja, hogyan ütötték meg buzogánnyal, ámde a szöveg
szerint nyíltól sebesült meg, nem buzogánycsapástól! Hadd jegyezzük meg, hogy
36

néhai nagy fegyver történészünk, Tóth Zoltán, éppen annak a miniatúrának buzogánya alapján határozta meg az addig bronzkorinak tartott tömör bronzbuzogányainkat kun koriaknak.
A harmadik képben hirtelenül feltűnik a leány alakja, rózsaszínű, derékban át
nem kötött, lenge viseletű, gyöngyös-pártás leány szaporán csapdossa egy nagy
bárddal a kun lábszárcsontjait! A feltűnő az, hogy itt nyilván egy harmadik kunt
látunk (az első téglaszínű kaftánban van, a második világoskékben, ez meg fehérben), de még feltűnőbb, hogy a falfestményekkel ellentétben, a leány itt nem a kun
horgasinát igyekszik elmetszeni, hanem lábszárát töri csapásaival, ami a legenda
általam helyreállított eredeti alakja szerint értelmetlen művelet; a kun harisnyában
van, a falfestményeken csizmában. Szent László a kun fekete fürtjeit fogja közben.
Ezt teszi a harmadik képben is (XLIV:13) és nem ő, hanem a leány vágja le a kun
fejét. Ezzel is ellentétbe kerül mind a szöveggel, mind pedig az összes falfestménynyel. A minket érdeklő képsor utolsó képén (XLIV:14) a király a leány ölébe h a j t j a
a fejét, akinek jobb keze a király hajában nyugszik (nos ez végre „hiteles", mert
az összes falképen is így van, hogy miért, arra később kerül sor). Idegen ezen a
képen, hogy a király nem akasztja fel pajzsát a fára — mint a többi képeken —
hanem magánál tartja.
A legenda „képregénye" nem simul hűségesen a szöveghez, és olyat is tud (a
kun megölésében a leány segítkezik, a hős fejét ölébe hajtva pihen, bár az itt
közölt szöveg szerint ápolja a sebesültet), ami a szövegben nincsen benne, de igen
is látható — méghozzá hitelesebben — az összes fali képen. Különösen meglepő
aztán az a fordulat, amely szerint e megmentett leány voltaképpen a Boldogasszony
lett volna. Ez azt mutatja, hogy a képek festője, illetőleg a szöveg tervezője már
egyáltalán nem tudta — vagy nem akarta tudni —, hogy az eredeti legendában is
miről van szó.
Hogy a fenti ellentéteket még élesebbé tegyük, elmondjuk, hogy magunk mire
jutottunk eddig a legenda értelmének kutatásában. Elsősben is meg kellett állapítanunk, hogy a legenda képtípusainak egyike-másika (közte éppen a pihenés jelenete) ezer évekkel korábbi, mint a falfestmények vagy a legendárium, és megvan
m á r a késő szkíta művészetben. Aztán pedig kiderült, hogy a két hős sebezhetetlen,
fegyvertelenül küzdenek, a kun csupán egyetlen helyen, a horgasinán sebezhető
meg (itt vágja el Achilles-inát a magyar lány). Szent László lován általában minden
fehér vagy világos, a kunon és lován minden sötét: ezek szerint küzdelmük kozmikus erők küzdelme, a világosság, sötétség drámáját testesíti meg. Az utolsó jelenetben a lány a hős ölébe hajtott „fejébe néz" azaz motoz, terveket keres, a hős
fegyverzetét pedig a fára akasztotta. A falképeken a kun nem fekete, hanem vörös
hajú. Ezek tudtában még erősebben mutatkozik meg, hogy a miniatúrák festője
már nem tudta miről van szó, pedig falusi templomaink festői még nagyon is jól
tudták (itt sem mindegyik, mert például a kakaslomnici freskón Szent László lándzsája átdöfi a kunt, bár az fel sem veszi; a fehér-sötét ellentét is hol megvan, hol
nincsen). Ez a sok bizonytalanság, értetlenség legalábbis azt mutatja, hogy a legendárium miniatúráinak festője kívül élt azon a környezeten, amelyben a Szent
László-legenda élő valóság volt.
Feltehetően ugyanezt a tájékozatlanságot mutatja a Szent László sírja körüli
események négy képe is (XLIV-.21—24). Itt ugyanis a sír négy lábon nyugvó, asztalszerű kőkoporsó, amelynek oldalát növénydíszű faragás ékíti. Igaz, hogy Janus Pannonius éneke a Zudar püspök emelte oszlopos síremlékről szól, de a hermával kapcsolatos megfigyeléseim arra a meggyőződésre vezettek, hogy a III. Béla által készített síremlék is alakos volt, a halott király volt rajta kifaragva úgy, mint e kor
minden nagyobb szabású síremlékén. Talán nem túlzás ezek után az a kijelentésünk, hogy a festő nem járt Nagy-Váradon, a magyar zarándokhelyen. Ez bizony
meggondolkoztató a festő személyét illetően. Igaz, Lévárdy Ferenc arra a feltevésre
jutott, hogy a festő a soproni illetőségű Hertul mester lenne, s ez esetben már
inkább érthető lenne, hogy az ország másik felében (és a gyepűvonal templomaiban)
járatlan voít.
37

Van azonban olyan mozzanat is éppen Szent László fejének megformálásában,
amely mintha arra mutatna, hogy a festő ismerte a hermát (kettéfésült szakáll,
ráncolt homlok, megpattanó száj). Bizony megfigyeléseink kapcsán inkább csak kérdéseket vetünk fel, semmint felelnénk, d e hát így van ez a kutatómunkában sokszor.
Ám van még valami, ami meggondolkoztatja az embert, s erre már régebben
jómagam, most pedig Lévárdy Ferenc is felhívja a figyelmet. Ez pedig az, hogy míg
a legendárium többi képeinél látszik, hogy a kép szerkezete kialakult, öröklött festői
hagyomány, mert szépen illeszkedik az adott keretbe, itt a keret néha valósággal
kettévágja a jelenetet, nyilvánvaló tehát, hogy nem volt miniatúraelőzménye, a
festő elsőként kísérelte meg a zsúfolt történéseket beleszorítani a kis képtükrökbe.
Mintha-mintha egybefüggő képszalagból vágta volna ki őket. Csak erősen kérdőjelesen merjük ezt megfogalmazni, mert a cserhalmi ütközetnek ismerjük ugyan vagy
20 megmaradt falképét, de Szent László életének többi jeleneteit — úgy látszik —
nem ábrázolták a templomok falain, ezeknek tehát nem kereshetjük mintáit freskókban — ám ezek is éppen úgy zsúfoltak, mint a cserhalmi ütközet képei. Nem
azt jelenti-e ez, hogy a festő elsőként birkózott meg feladatával, amihez esetleg
csak szóbeli útmutatásokat kapott.
Mindez felveti azt a kérdést, amit eddig mindegyik kutató felvetett: egy kéz
munkája-e a kódex, vagy több mester készítette a miniatúrákat. Legyünk tisztában
azzal, hogy a kódexet nem mint bekötött könyvet kezdték képekkel díszíteni, h a nem lapjai külön voltak s úgy kötötték aztán össze. Minden nehézség nélkül elképzelhető tehát, hogy az előre beosztott lapokat más és más mester festette meg.
Egyet bizonyosnak látok: a mesterek úgy kapták kézhez a lapokat, hogy a díszes
szegélyek már készen álltak! Vizsgáljuk meg tehát a szegélyeket, s talán közelebb
jutunk ahhoz a kérdéshez, hogy egy helyben, egy műhelyben készült-e a kódex!
Anélkül, hogy a párhuzamnak bizonyító értéket tulajdonítanánk, gondoljunk a jó
kétszáz évvel későbbi török miniatúrákról megtudott dolgokra. Ez a miniatúrafestészet a bizánciból gazdagodott meg s íme, néha egyazon miniatúrán is több mester
dolgozott! Mindezt csak azért mondjuk el, mert lehetséges, hogy a gótikus festőműhelyekben is volt bizonyos munkafelosztás!
A Vatikáni Legendárium nagyértékű kincse művészetünknek, s most arról van
szó, hogy megismerjük azokat a művészeket, akik ezt a virágos szépségű művet
megalkották. A legegyszerűbb, ha a legegyszerűbbel kezdjük, azaz a képek keretezésén. Ezek növényi alakzatoknak, leveleknek, virágoknak, rügyeknek szabad képzelettel tovább szőtt, mintává nemesített játékával koszorúzzák a képmezőket:
négyet-négyet laponként. A négy kép közötti kereszt szalagját általában kettéosztották s vagy úgy díszítették, hogy a díszítés indaként kanyarogva kúszik végig a
kereten, vagy úgy, hogy a sávokat hosszában kettéosztották és a díszítmény a középtengelyre épült. A díszítmények kimaradt közét pedig a sáv egyik oldalán kékkel,
a másikon arannyal alapozták úgy, hogy ha a díszeket leválasztjuk a keretről, akkor
a keret aranya és kékje szélrózsaként váltogatja egymást. A keretre kerülő minták
szegélyét fehérrel szegték s így olyan az egész, mintha ötvösmű lenne, amelynek
kiemelkedő szegélyén megcsillan a fény. Az ötvösmunkával való hasonlat annál
találóbb, mert a minták színei zománctisztaságúak. Mármost, az arany-kék kereten
mindenütt végigfut a belső képtáblákat keretező vékony kettős vonal. Ez egységbe
fogja az amúgy rendkívül változatos mintajátékot. Gyakorlott kezek hallatlan ügyességgel, biztos vonalvezetéssel és színfoltokkal alakították a kereteket. Bár a keretekben nagyjában-egészében egyetlen irányító akarat és hagyomány uralkodik, bizonyos, ahogy a kereteket nem egy mester csinálta s az is bizonyos, hogy a keretek
festői nem voltak azonosak a képek festőivel. A Szent László-legenda egyik kerete
(beleillesztett tájképpel) teljesen más jellegű, mint a többi, könnyen lehetséges,
hogy ezt az egyet a miniátorfestő készítette a maga kedvére.
Nem szeretném itt pontos idézésekkel igazolni megállapításaimat, mert ez szakfolyóiratba való lenne, de kétségtelennek látom, hogy a keretek egyetlen műhely
38

termékei, de a műhelyben legalább négy-öt „keretező mester" dolgozott, akik közös
iskolázottsággal, de külön-külön egyéniséggel végezték feladatukat.
Nos, ugyanez a véleményem a festőkről is: kétségtelenül egyazon iskolába jártak (s a művészettörténészek egyértelműen Bolognára gondolnak), de külön-külön
egyéniségük átütött a közös tanultságon.
A keretek kizárják azt a lehetőséget, hogy valamely olasz legendáriumhoz hazánkból küldött képekben csatlakoztak volna a magyar szentek jelenetei. így hát
csak arra gondolhatunk, hogy mind a kereteket festők, mind pedig a képeket festők itt nálunk dolgoztak, nyilván a királyi udvar festőműhelyében.
Ez a festőműhely európai színvonalú, olasz iskolázottságú mesterekből állt, hogy
kik lettek volna, hogy részt vett-e benne Hertul is, vagy éppenséggel a műhely feje
volt, arra bizonyságunk nincsen.
Mindenesetre az Anjou-időkből három remekbe készült festett kézirat maradt
reánk: ez a Magyar Legendárium, Nekcsei Demeter Bibliája és végül a Képes Krónika. Avatott művészettörténészek további feladata a képek és az ornamentika
összevetése. A kanyargós minták biztos vezetése arra mutat, hogy az ornamentika
mesterei egyúttal a díszes kezdőbetűk (iniciálék) és oklevelek festői is voltak, s ez
emlékekben szegény középkorunknak újabb gazdagodást jelent.
Ez a középkor Zolnay László érdeméből csodás szoborsorozattal gazdagodott
napjainkban. Ilyen környezetben dolgoztak miniátoraink. Nem egyes kiemelkedő
teljesítményekről van tehát szó, hanem az egész királyi udvarról, amely egyenrangú
volt a többi európai udvarral!

39

BAKOS

ISTVÁN

Termelőszövetkezeti vezetők
munkakörváltozása
Erdei Ferenc emlékének

(A Magyar Szocialista Munkáspárt Központi Bizottságának a k á d e r - és személyzeti munkáról hozott határozatával összhangban a TOT Elnöksége megbízásából felmérést végeztem, illetve megvizsgáltam a termelőszövetkezeti elnökök, főagronómusok és főkönyvelők helyzetét, munkakörváltozását, a n n a k ütemét, kiváltó okait,
tényezőit 1967. j a n u á r 1.—1973. július 1. közötti időszakban.
A vizsgálat a termelőszövetkezetek területi szövetségeinek bevonásával 1973
augusztusában készült, és az ország valamennyi termelőszövetkezetére kiterjedt.)
Gyermekkoromból emlékszem, hogy a szomszéd község zöldágra nehezen vergődő téeszcsé tagjai elhatározták; kéthavonta v á l t j á k egymást az elnöki székben.
Akkoriban ugyanis ez a funkció — a járási szervekkel és a tagokkal folytatott
állandó viták mellett — n e m kis fizikai megterheléssel is j á r t ; v a s á r n a p és ü n n e p napokon az elnök feladatai közé tartozott a közös állatállomány itatása, etetése,
talán még a tehenek fejése is.
Nem csoda hát, hogy ezeket a megpróbáltatásokat hosszú ideig csak kevesen
bírták, ezért aztán rendszeressé vált a téeszcsé-vezetés válsága, rendszere, a közgyűlésezés, a szervezetlenség, és bizony gonddá még a mindennapi kenyér előteremtése is.
A közösség — ha ugyan e szóval lehet nevezni az önmagukra nehezen találó,
szegény, lerongyolódott tagokat — amikor m á r tűrhetetlennek érezte helyzetét, m i n dig keresett és talált alkalmat, többnyire a közgyűlést, és személyt vagy személyeket: az elnököt, a párttitkárt, a vezetőséget, vagy a könyvelőt, akiken bosszút állhatott, akiket bűnbaknak kiáltva ki, leváltott, s ezzel — úgy vélte — rendet teremtett.
A b a j az volt, hogy többnyire az újonnan választottak sem t u d t á k jobb ú t r a téríteni a téeszcsé szekerét, s egy idő múltán megismétlődött a kiátkozás, a leváltás, és
a folyamat ismét kezdődött elölről. Ennek betetőzése volt a kéthavi őrségváltás.
Aztán arra is emlékszem — fiatal agronómusként dolgoztam akkoriban —, hogy
a megyeszerte híres téesz elnöke — a h a j d a n i cselédfiú — micsoda k é n y ú r k é n t b á n t
tagságával. Neki akkoriban mindenre előjoga volt; az állami kölcsönökre — hiszen
a járásiak és a „bankosok" hozzá j á r t a k ki mulatni — a közös pénzén tett külföldi
luxusútra, a balatoni üdülőre és egyebekre. Az előjogokból környezete is részesedett,
de valahogy a jobblét ellenére sem érezték ebben a téeszben igazán jól m a g u k a t a
tagok, úgyhogy föntről kezdeményezett leváltásakor szinte senki n e m állt mellé, egy
jó szót alig szóltak róla, holott az ő vezetése mellett ugrásszerűen fejlődött a gazdaság, nőtt a tagok jövedelme.
Egy szociológiai vizsgálat során valahol az Alföld h a t á r á n fekvő kis falu elsötétített szobájában találkoztam a harmadik tsz-elnökkel — illetve volt elnökkel —,
akinek sorsát példaként említem. Tizenhét éves kemény küzdelemben elérte, hogy a
vezetésével működő termelőszövetkezet a sivár környezet ellenére az ország legjobb
gazdaságai közé került, ő, mint hat elemit és gazdatanfolyamot végzett egykori középparaszt, az ú j követelmények hatására és belső igénytől h a j t v a diplomát szerzett.
40

Hogy eközben mit kellett kiállnia — a járásiaktól, akik mint volt középparasztot
mindig gyanakodva figyelték, mit a szűkebb közösségétől, akik iskolai tanulását nem
tudták mire vélni — azt immár senki sem tudhatja. Amikor ott a félsötét szobában,
ideg- és szívbetegen, egy ismeretlen fiatalembernek sorolta életét, soproni gyógykezelését, már csak a szép halál reménye éltette. Negyvenhét éves volt, de az egész faluban mindenki — a 85 éves öregasszony is — csak Pista bácsiként emlegette, nagy
tisztelettel. A rokonokon kívül meglátogatni azonban senki sem merte. Mintha szégyellték volna az emberek az értük hozott áldozatot, vagy azt, hogy ők tovább
élhetnek.
Mindenki sorolhatná a maga példáit a fentiek mellé, hiszen szemünk előtt játszódott le, emlékszünk még az alvég és felvég téeszére; a volt cselédek, középparasztok, nagygazdák egymással rivalizáló téeszeire; az ötezres gazdasággá vált, de továbbra is csak kisüzemi módon és eszközökkel gazdálkodó téeszekre; az alakulások,
az egyesülések nehézségeire; a közös gazdaságokba vezetőknek „kihelyezett" pártmunkások, ipari dolgozók és tsz-közösségek megpróbáltatásaira; a szövetkezeti demokráciának az eredményekkel párhuzamos kibontakozására; a parasztság átrétegződésére és a mezőgazdasági munka szakmásodásóra; arra a nagyüzemi fejlődésre,
azokra a csodálatra méltó eredményekre, amelyet termelőszövetkezeteink az elmúlt
évtizedben produkáltak. Hogy ez a társadalmi folyamat milyen politikai, erkölcsi és
emberi hatások közepette ment végbe, azt legföljebb az irodalom tudja majd az
utókor számára érzékeltetni. Amire én vállalkoztam, az csupán egy szűk réteg, a
termelőszövetkezeti vezetők körében az utóbbi időszakban végbement változások,
mozgástendenciák rövid, statisztikus áttekintése.
A mezőgazdaság szocialista átszervezése és az ú j gazdaságirányítási rendszer
bevezetése óta a termelőszövetkezetekben létrejött, felnőtt, megedződött a szocialista
mezőgazdaság ú j típusú vezetése, amelyben uralkodó vezetői vonások az önállóság,
a felelős kezdeményezőkészség, a döntéseket megelőző demokratikus vezetési módszer alkalmazása és a felkészültség, tudás állandó bővítésére való készség. A termelőszövetkezetek törvényben meghatározott demokratikus működési elvei és szervezeti feltételei teremtették meg a fentiekkel jellemzett, korszerű szemléletű, eredményes vezetői réteg kialakulását.
A szövetkezeti törvény kibocsátásával és a pártnak a káder- és személyzeti
munka továbbfejlesztésére vonatkozó határozatával jelentős változások jöttek létre
a termelőszövetkezetek vezetésében. Ezért elemzésünk az 1967 utáni időszakra vonatkozik. Indokolja az 1967-es időpont megválasztását az is, hogy ekkor hívták létre a
termelőszövetkezetek helyi és országos érdekképviseleti szerveit, a Termelőszövetkezetek Országos Tanácsát és a tsz területi szövetségeket is.
Az 1967 utáni időszakban bekövetkezett változások tendenciája:
— emelkedett az önkormányzati szervek, a testületi vezetés (közgyűlés, bizottságok, vezetőség) színvonala, szerepe, jelentősége a döntések előkészítésében, a döntésekben és a belső ellenőrzésben;
— a titkos választás bevezetésével növekedett az elnökök függősége a tagságtól;
— növekedett a vezetők közötti munkamegosztás, csökkent az egyszemélyi vezetéssel (elnök) működő üzemek száma, ugyanakkor a tervek kidolgozásában és végrehajtásában megnőtt a szakvezetők szerepe;
— a vezetők felkészültsége, a felkészültebb, iskolázottabb vezetők száma nagymértékben gyarapodott, de nőttek a szakmai követelmények is.
Egy vezetőréteg alkalmasságának és helytállásának legfőbb mutatója, hogy milyen eredményesen képes azokat a feladatokat teljesíteni, amelyre mint vezető hivatott. Köztudott, hogy a termelőszövetkezetek célja egyszerre gazdasági és társadalmi
funkciók ellátása is. Gazdasági téren egyértelműen pozitív tendenciának vagyunk
tanúi. Jelenleg az ország mezőgazdaságilag művelt földterületének 78 százalékán
gazdálkodnak termelőszövetkezetek, s a tagok háztáji gazdaságaival együtt ezek
adják a magyar mezőgazdaság össztermelésének közel háromnegyed részét.
A mezőgazdasági termelés fejlődése 1967 óta a korábbi évekhez képest felgyorsult és kiegyenlítettebbé vált, a fejlődés üteme meghaladja a fejlettebb országok
4L

mezőgazdaságának növekedési ütemét. A termelés növekedése a termelőszövetkezeti
'"közös gazdaságokban volt a legdinamikusabb. A termelés évi növekedésének üteme
— az országos átlagot meghaladó (4,7 százalék) volt a III. ötéves terv folyamán, és
elérte az évi 8—9 százalékot a IV. ötéves terv első négy évében.
A halmozott termelési érték növekedési üteme 1970 óta évi 13 százalékkal haladta meg az előző évek átlagos szintjét. A fenti eredmények a taglétszám állandó
csökkenésével jöttek létre, s a gazdálkodás hatékonyságának javulásából és a termelékenység nagymértékű (több mint 200 százalékos) növekedéséből származnak.
Ennek következtében a termelőszövetkezetek közös vagyona 1968. óta megkétszereződött.
A termelőszövetkezetek gazdasági fellendülése magával hozta a dolgozók civilizációs körülményeinek, élet- és munkafeltételeinek javulását is. A technikai fejlődés,
a kemizálás, az intenzív kultúrák és termelési módszerek bevezetése és alkalmazása
nemcsak a tagok munkájára, hanem ezzel együtt szemléletére, életmódjára is jelentős mértékben hatott. Hiszen ebben a folyton újuló gazdasági környezetben ú j és ú j
ismereteket kell elsajátítani ahhoz, hogy az ember alkalmazkodni tudjon a maga
alakította változó világhoz. Ez a fejlődés kíméletlen kényszere. Különösen a vezetők
esetében fontos e követelmény, hiszen az önálló vállalati gazdálkodást a népgazdasági érdekeket tükröző, változó közgazdasági szabályozórendszer feltételei között kell
eredményesen megvalósítani a termelőszövetkezeti demokrácia rendszerében. A vezetést nem csak a gazdasági mutatókon, hanem a társadalmi, önkormányzati eredményeken is le lehet és le kell mérni. Azon, hogy a tagok mennyire érzik magukénak a szövetkezetet, mennyire kötődnek hozzá, s hogy ott milyen emberi-közösségi
funkciók megvalósítására nyílik lehetőségük
A gazdálkodásnak, s a gazdasági téren lezajlott fejlődésnek számokkal, arányokkal jelzett mutatói vannak, ugyanezt hasonló módon a társadalmi-közösségi téren s
az emberek életmódjában, gondolkodásában lezajlott folyamatoknál érzékeltetni nem
tudjuk. A nagyarányú minőségi változást azonban e téren is tapasztaljuk; az igények növekedését az élet- és munkafeltételekben; az életmódban bekövetkezett változásokat, a társadalmi érdek elsődlegességének elismerését, az önzés és az elvtelen
•előnyök szerzésének elítélését.
A TERMELŐSZÖVETKEZETI VEZETÉS SAJÁTOSSÁGAI
A termelőszövetkezeti vezetés elméleti kérdéseit Erdei Ferenc a 60-as években
vázolta fel, és vont le a gyakorlat számára hasznosítható következtetéseket. A Társadalmi Szemle 1968. évi számaiban a szövetkezetek elméleti kérdéseiről lefolytatott
vitában szintén nagy súlyt kapott a vezetés problémája. Időközben azonban a tszvezetésben dolgozók szakképzettsége döntően megváltozott. 1967-ben a termelőszövetkezetek vezető állású dolgozói közül mindössze 4300 embernek volt felsőfokú végzettsége, 1974-ben már több mint 13 000-nek.
A szellemi kapacitás és a felsőfokú végzettek számának nagymértékű növekedése mellett, közel a felére csökkent a termelőszövetkezetek száma. Így az egy
üzemre jutó, egyetemet és főiskolát végzett szakemberek száma 8 év alatt hatszorosára emelkedett. A fejlődési ütemet ma már egyre inkább csak azok a közösségek
képesek nagyobb mértékben fokozni, ahol törekednek a meglevő szellemi kapacitás
minél hatékonyabb felhasználására, a termelési kooperációra, az egyéni törekvések
és a közösségi célok összhangjának megteremtésére, a műszaki-technikai feltételek
és a biológiai környezet adta lehetőségek optimális bővítésére és kihasználására. Ezt
a belső munkamegosztás, az üzem- és munkaszervezés, a döntési szintek állandó
tökéletesítésével, az érdekeltségi viszonyok és az ösztönzési feltételek folyamatos
javításával érhetik el a közösségek.
Ugyanakkor törekedni kell arra is, hogy a szövetkezet minden tagja a demokratikus önkormányzat keretében állást foglaljon, kockázatot és felelősséget vállal42

jon, részt vegyen, a közügyek intézésében. A szövetkezet vezetése a testületi és egyszemélyi vezetés sajátos ötvözete.
Az egyszemélyi vezetők megbízásukat a tagságtól kapják és közvetlenül a tagságnak felelősek. A testületi vezetés mind a közgyűlésen, mind pedig a tagok soraiból választott szervek működése során a közvetlen demokrácia elvén alapul. Ebből
következően a vezetők és a dolgozók egymástól való kölcsönös függősége erősebb,
mint az állami vállalatoknál.
A termelőszövetkezeti vezetésnek azonban a vállalatszerű gazdálkodás követel-'
ményeit is teljesítenie kell, s így a tagság választotta vezetők beosztottként bánnak
választóikkal, rendelkezéseiket azok kötelesek végrehajtani.
A termelőszövetkezetek szervezetében a vezetők hierarchiája általában nem
jelentkezik élesen. A felső vezetés inkább összehangoló mint utasításokat osztogató,
vagy konkrét üzemági politikát kidolgozó szerepet játszik. Vagyis az effajta „részvételen alapuló" vezetésben a hatalom és felelősség széles körben megoszlik és elég
mélyre hatol a szövetkezeten belül, tehát — a középszintű vezetőktől a termelésben
és a döntésekben részt vevő tagokig — valamilyen formában mindenki úgy érezheti, hogy konkrét hatást gyakorol az üzemi eredmények elérésére. Ebben a szervezeti környezetben az elnök integráló szerepet tölt be, alapvető feladata, hogy —
a fentiekkel számolva — úgy irányítsa közösségét, hogy közben a különböző belső
és külső gazdasági és társadalmi érdekek kellő harmóniába rendeződjenek.
Nem csupán a szakvezetői kollektívára támaszkodik, hanem ugyanúgy vagy még
jobban, a közösség összetételét, szándékait, érzéseit, véleményét képviselő „laikus"
vezetőségre. Munkatársainak, az alkotó-szervező szellemi magnak önállóságot és
bizalmat adva, meghagyja a kezdeményezés, a szellemi alkotó tevékenység lehetőségét, biztosítja, segíti és védi őket. Nem dolgozik a többi vezető helyett és felelősségüket is meghagyja.
A választott testületi és a szakvezetők a munkamegosztásban, gazdasági-szervezeti hierarchiában különböző szinteken helyezkednek el; közöttük a kapcsolat elsősorban a termelőszövetkezetek elnökén keresztül valósul meg, aki képviseli egyfelől
a közösség vezető szerveit (közgyűlés, vezetőség) másrészt gyakorolja az egyszemélyi
vezető funkcióit. Tevékenységi köre szélesebb, mint például egy vállalati igazgató
feladatköre, hiszen a gazdasági feladatok mellett olyan társadalmi feladatokat is
ellát, amelyeket a vállalatoknál többek között szakszervezetek végeznek el. Ugyanakkor hatásköre, felelőssége szűkebb, korlátozottabb, mint a vállalati igazgatóké,
mivel minden intézkedéséről, funkciójából adódó tevékenységéről köteles beszámolni
a közgyűlésnek, illetve a vezetőségnek, döntéseire jóváhagyást kell kérnie, illetőleg
a hozott döntéseknek megfelelően kell a végrehajtást megszerveznie, ellenőriznie.
A szövetkezeti elnök, mint egyszemélyi vezető, lényegében az egyetlen törvényes
kapocs a külső szervek, a hatóságok, vállalatok, társadalmi szervek és a termelőszövetkezet között. Minden lényeges és lényegtelen, hivatalos vagy nem hivatalos
ügyben őt zaklatják, mint a tagság egyedüli jogos képviselőjét. E funkciójából adódóan kap különböző társadalmi megbízatásokat, vagy választják be társadalmi testületekbe. Így jelenleg a termelőszövetkezeti elnökök 45 százaléka pártszervezeti
vezetőségnek, pártbizottságnak tagja, 27,4 százaléka tanácstag, 13,2 százaléka egyéb
tömegszervezet, társadalmi, érdekképviseleti szervezet választott vezetőségi tagja.
Természetesen itt van némi átfedés is, de adataink és személyes tapasztalataink
is megerősítik, hogy a termelőszövetkezeti elnökök jó kétharmada-háromnegyede
jelentős társadalmi funkciót tölt be faluja, megyéje, vagy az ország egy vagy több
társadalmi testületében. Ebből adódóan ezernyi kötelességnek kell eleget tennie.
A gyorsuló gazdasági fejlődés, a munkamegosztás szélesedése, a kooperációk
növekedése egyre több ú j megoldást, hosszabb távra ható döntést, vezetési formát
igényel, amit egy több irányban lekötött, elfoglalt elnök csak rendkívül nehezen tud
kézben tartani. Ezért ma már megfigyelhető tendencia a fejlettebb gazdaságoknál,
hogy az operatív gazdasági ügyek konkrét intézését a szakvezetés vállalja magára
43

s az elnök — a jobbik esetben — egyik résztvevője, de nem meghatározója a születő döntéseknek.
A vezetés és az üzemi szervezet hatékonyságának fokozása érdekében a szakemberlétszámtól, összetételtől és a gazdasági feltételektől függően igen változatos
irányítási-szervezeti kísérleteknek vagyunk tanúi a termelőszövetkezetekben. Legszélesebb körben elterjedt irányítási-szervezeti forma még ma is az úgynevezett
„vezetői hármas", a 60-as évek közepén vált általánossá. Ez a választott egyszemélyi
felelős vezetőből, a tsz elnökéből; a termelés szakmai vezetőjéből, a főagronómusból;
valamint a tsz pénz- és hitelgazdálkodásának, számvitelének és ügykezelésének szakmai vezetőjéből, a főkönyvelőből áll. E vezetői hármas — háta mögött a tsz-vezetőséggel — a legfontosabb operatív irányító funkciókat tölti be a termelőszövetkezetek gazdasági szervezetében, életében. Ezért vizsgálatunkat. a termelőszövetkezeti
vezetés e szűkebb körében végeztük el.
A TERMELŐSZÖVETKEZETI VEZETŐK MOBILITÁSA,
ÖSSZETÉTELÉNEK ALAKULÁSA
1967. január 1. és 1973. július 1. között — a vizsgálat szerint — a termelőszövetkezetek e három vezető posztján összesen 15 322-en működtek. A felmérés lezárásának időpontjában 6648-an voltak funkcióban, tehát az összesen választottaknak
43.4 százaléka. A legnagyobb mértékű volt a fluktuáció a tsz-főagronómusok között,
akiknek 60,8 százalékát váltották le, majd őket követik a főkönyvelők (58,1 százalék)
és a tsz-elnökök, akiknek felét váltották le a hat és fél év során.
Nagyobb mértékű a mobilitás, ha aszerint tekintjük át a vezetők összetételét,
hogy az 1967 januárjában funkcióban levők közül hányan maradtak meg eredeti
helyükön. Eszerint a tsz-elnököknek csupán 40 százaléka, a főagronómusoknak alig
több mint egynegyede (25,3 százaléka), a főkönyvelőknek is csupán 29,8 százaléka
maradt meg eredeti pozíciójában. A tárgyalt időszakban az egyesülések folytán a
vizsgálatba vont 3109 szak- és termelőszövetkezet száma (1967) 1973. július l - r e
2290-re, tehát több mint nyolcszázzal csökkent. Az azóta eltelt kétéves időszakban
újabb ötszázzal csökkent a szövetkezetek száma. Az ebből adódó fluktuáció tehát
fokozódik.
összességében az 1973 közepén működő tsz-elnökök fele 1967 óta folyamatosan
dolgozik jelenlegi beosztásában, több mint egyharmada (35,8 százalék) egy vezetőcsere után, tehát 1967 óta második vezetőként, 10 százaléka pedig két vagy több
vezetőcsere után harmadik, negyedik stb. vezetőként került mostani funkciójába.
A főagronómusoknak csupán 35,5 százaléka tölti be 1967 óta változatlanul
munkakörét, másodikként 39 százalék, harmadik, negyedik stb. vezetőként pedig
25.5 százalék működik, vagyis a főagronómusok több mint egynegyedének két vagy
több előd örökségével kellett megbirkóznia az elmúlt hat és fél év során.
A főkönyvelőknél 40,8 százalék az 1967 óta folyamatosan e munkakörben dolgozók száma, és szintén magas (37,6 százalek, illetve 21,6 százalék) az egy vagy több
vezetőcsere után funkcióba kerülteké.
Az összkép tehát, hogy a három vezető közül a négyévenkénti titkos választással
funkcióba kerülő elnökök helyzete volt viszonylag a legstabilabb, és jóval bizonytalanabb volt ennél a főkönyvelők és különösen a főagronómusok helyzete, összességében megállapítható, hogy a tsz-vezetők átlagban egy választási ciklus időszakáig
sem, vagy csak alig hosszabb ideig maradhattak eredeti munkakörükben a nagymértékű fluktuáció miatt.
A korábbi időszak rendkívül gyors mobilitását egy — a generációváltással összefüggő — szervesebb fejlődés váltotta fel az utóbbi években. Ez azonban még nem
tudott kellőképpen stabilizálódni, így a vezetők munkahelyváltozásának mértéke a
korábbihoz hasonló maradt. A 60-as évek elejének-közepének évi 10—12 százalékos
(elnökök), illetve évi 12—15 százalékos (főkönyvelők, főagronómusok) fluktuációja, a
44

különböző intézkedések ellenére sem csökkent a tárgyalt időszakban; többé-kevésbé
ezen a szinten maradt.
A gyors ütemű vezetőcserék hosszabb távon sok szempontból egészségtelenek, a
jelenlegi helyzetben viszont, amikor a vezetésben is a generációváltás folyamata
zajlik, negatívumai mellett a fluktuációnak sok pozitív vonása van.
A TSZ-VEZETŐK MUNKAKÖRVÁLTOZÁSÁNAK ÁLTALÁNOS JELLEMZŐI
A vezetőcserék során nagymértékben növekedett a fiatalabb, dinamikusabb, képzettebb vezetők aránya, különösen a főagronómusok között. A tárgyalt időszakban
összességében 15 százalékos volt a 40 éven aluli tsz-elnökök aránya. Ez 1973-ra 21
százalékra növekedett. A főagronómusok esetében 52 százalékról 61 százalékra, a
főkönyvelőknél 37 százalékról 41 százalékra nőtt a 40 évesnél fiatalabb vezetők
aránya. Ez a fiatalodás az átlagéletkorok alakulásában is megfigyelhető. Az 1967
után választott tsz-elnökök átlagéletkora 43 év, a főagronómusoké 37 év, a főkönyvelőké 42 év, míg az 1967 előtt választottak átlagéletkora 5—8 évvel magasabb
volt ennél.
A jelenlegi tsz-elnökök 35 százaléka 1945—56 között, 43 százaléka 1957—1964
között, míg csupán 22 százaléka került 1965 után vezető beosztásba. A főagronómusok és főkönyvelők esetében 19 százalékos az 1956 előtt, 38 százalékos az 1957—64
között és 43 százalékos az 1965 után vezető beosztásba kerültek aránya.
Az 1957—64 között vezető állásba jutottak nagy többsége azonnal jelenlegi beosztásába került. A későbbiek során a vezetők egyre kisebb hányada kapott helyet
közvetlenül jelenlegi beosztásában. Tehát a tsz-ek magasabb vezető állású dolgozói
egyre erősebb szűrőn, belső szelekciós mechanizmuson keresztül jutnak pozíciókba.
Ez egyben azt jelenti, hogy egyre nehezebben lehet vezető beosztásba kerülni a
tsz-ekben is.
A különböző történelmi időszakban, különböző körülmények között kiválasztottak, a főagronómusoknál az 1957—60 között, a tsz-elnököknél és a főkönyvelőknél
az 1957—1962 között vezető beosztásba kerültek helytállása nagyobb mértékű, mint a
többieké, közülük maradtak meg hosszú évekig nagyobb arányban, folyamatosan
vezető állásukban. Többségében ők alkotják a hosszú évek óta stabilan és eredményesen gazdálkodó termelőszövetkezetek vezető garnitúráját, ily módon a szövetkezeti mozgalom meghatározó erejét képezik, közülük töltenek be legtöbben nagyobb,
országos vagy megyei társadalmi funkciót. Sokan ismerik és segítik egymást, illetve
ismerik — mert mellettük nőttek fel — a megyei, járási, tanácsi és pártvezetőket.
Ebből adódóan biztonságtudatuk is jóval nagyobb, mint a frissen vezető beosztásba
került szakembereké.
A vezetők beosztásának nagyobb stabilitását a külső környezettel szorosabb kapcsolatuk is elősegíti. Nem kis mértékben az a tény, hogy a tsz-vezetők jelentős
hányada a tanácsi, illetve a pártszervek közvetlen javaslatára került vezető funkcióba. Eszerint az 1967—73 között összesen funkcióba került tsz-elnököknek több
mint a felét (55 százalékát) közvetlenül e szervek javaslatára választotta a tsz-tagság
a termelőszövetkezetek elnökévé. Alátámasztja ezt az a tény, hogy a tsz-elnököknek
több mint a fele megválasztása előtt nem helybeli munkahelyen dolgozott.
A tsz-főagronómusok és -főkönyvelők már jóval kisebb arányban (41, illetve
34 százalékban) kerültek felsőbb párt-, illetve tanácsi szerv közvetlen javaslatára beosztásukba, annak ellenére, hogy közöttük jóval nagyobb számban vannak azok
(73, illetve 70 százalékban), akik korábban nem helyben dolgoztak.
A tsz-elnökök a szövetkezeti kollektíva vezetőjeként fontos politikai és hatalmi
pozíciót töltenek be. Ez tükröződik abban is, hogy évről évre növekszik a párttag
tsz-elnökök száma. Amíg 1967-ben a tsz-elnököknek 73 százaléka, 1973. július 1-én
már 81 százaléka volt tagja az MSZMP-nek. A tsz-főagronómusok között jelenleg
64 százalékosba -főkönyvelők között pedig csak 49 százalékos a párttagok aránya.
45

A fluktuáció valamivel nagyobb mértékű volt a pártonkívüli, mint a párttag
tsz-vezetők között. A párttag elnököknek például 45 százalékát, míg a pártonkívülieknek 61 százalékát váltották le, illetve mentették fel a tárgyalt időszakban.
A jelenlegi tsz-elnökök nagy része egyben a pártnak is régebbi, kipróbált tagja.
(13,5 százalékuk már 1948 előtt tagja volt az MKP-nek, 22 százalékuk 1949—1956
között lépett be az MDP-be, 25,2 százalékuk 1957—1964 között, a mezőgazdaság szocialista átszervezésének kezdeti időszakában, a többi tsz-elnök pedig ezt követően
lépett be a Magyar Szocialista Munkáspártba.)
Az elmúlt hat év során jelentősen növekedett a tsz-elnökök politikai iskolai
végzettsége is. (1968-ban a tsz-elnököknek csupán 35 százaléka, 1973-ban m á r 57,5
százaléka rendelkezett alsó-, közép-, vagy felsőfokú politikai iskolai végzettséggel,
amellyel megközelítik más területek vezetőinek politikai iskolai végzettségi szintjét.)
Rosszabb ennél a főagronómusok és főkönyvelők politikai iskolai végzettségi szintje,
akiknek csupán 29 százaléka végzett valamilyen politikai iskolát.
A tsz-elnöki funkció nem köthető szorosan szakképzettséghez, de felsőbb iskolai
végzettséghez sem, míg a másik két vezető beosztásban előírás a speciális szakképzettség. Tehát a tsz-elnöki pálya viszonylag tágabb kör számára kínál lehetőséget
arra, hogy magasabb vezető beosztásba kerüljön.
A jelenleg tsz-elnöki funkcióban levő vezetők előző foglalkozás szerinti összetétele a legváltozatosabb. Amíg a szakvezetők (főagronómus, főkönyvelő) előző foglalkozásukat tekintve viszonylag homogén területről, és hasonló vagy csak valamivel
kisebb beosztásokból kerültek jelenlegi állásukba, addig a tsz-elnöki pályára szinte
azonos arányban kerültek fizikai dolgozók, középszintű vezetők és magasabb vezetőállásúak. Amíg a főagronómusoknak, főkönyvelőknek több mint kétharmada gazdasági vonalról, mint közép- vagy magasabb vezető, illetve közvetlenül az egyetemekről, iskolákból került jelenlegi beosztásába, addig a tsz-elnökök alig több mint egyharmadának (37 százalék) volt ilyen életútja, a nagyobb részük közvetlenül a fizikai
munkából (20—25 százalék) állami-közigazgatási vonalról (17 százalék), a pártapparátusból (6 százalék), illetve egyéb szervektől, területekről, intézményekből (14—18
százalék) került jelenlegi beosztásába.
A tsz-elnöki pálya a társadalmi mobilizáció szempontjából tehát nyitottabb és
rugalmasabb, mint a szakvezetőké, de nyitottabb bármely más terület első számú
vezetőjénél is. (Egyedül a községi tanácselnökök pályája hasonlítható hozzá, amely
közel olyan tág csatornáját nyitja meg a mobilitásnak, mint a tsz-elnököké.)
A mobilitás csatornái azonban a vezetőkkel szembeni követelmények, valamint
a műszaki-technikai fejlődés, a szakvezetők és a tsz-tagság képzettségi szintjének
növekedésével együtt szűkülnek. Egyre növekszik a megfelelő iskolai végzettség és
a szakmai tapasztalatok szerepe az elnökké választásban és ez az egészséges tendencia. Amíg az 1967-ben funkcionált tsz-elnököknek fele nyolc általános iskolát végzett
vagy annál kisebb képzettséggel rendelkezett, addig az 1973. július 1-én funkcióban
levő tsz-elnökök között ezek aránya 27 százalékra esett vissza. Egy részük továbbtanult, a többségüket viszont leváltották vagy felmentették beosztásukból. Az 1967
évihez képest növekedett a középiskolát (23,5 százalékról 29 százalékra), a főiskolát,
felsőfokú technikumot (7 százalékról 13,5 százalékra), és nagyobb mértékben az egyetemet (7 százalékról 18,5 százalékra) végzett tsz-elnökök száma és aránya. Ezzel
együtt állandóan csökkent a közvetlenül fizikai dolgozókból tsz-elnökké választott
vezetők száma és aránya is (31 százalékról 21 százalékra).
A fluktuáció növekedése a magasabb képzettségűek vezető beosztásba kerülésének esélyét és arányát növelte a főagronómusoknál is. 1967-ben a főagronómusoknak még csupán 35 százaléka, 1973-ban m á r több mint a fele (50,5 százaléka) egyetemet végzett, s 21 százalékról 28 százalékra növekedett a főiskolát vagy felsőfokú
technikumot végzettek száma is. Ugyanakkor felére csökkent a középfokú végzettséggel rendelkező főagronómusok száma (35 százalékról 18 százalékra).
A fentiektől elütő változásnak — gyakorlatilag stagnálásnak — vagyunk tanúi,
ha a főkönyvelők iskolai végzettség. szerinti összetételének alakulását tekintjük át.
46

E szerint 1967 óta nem, vagy csak alig változott a tsz-főkönyvelők minőségi összetétele, ami különösen szembetűnő akkor, ha a két másik funkcióban bekövetkezett,
ugrásszerű minőségi változásokat, illetve a termelőszövetkezetekben foglalkoztatott
felsőfokú végzettségű szakemberek létszámának nagyarányú (háromszoros) növekedését vesszük alapul. A jelenleg működő főkönyvelőknek csupán 5 százaléka végzett
egyetemet (1967-ben 3,5 százaléka), és 6 százaléka főiskolát vagy felsőfokú technikumot, míg 23 százaléka általános iskolát, illetve ezt kiegészítő hosszabb könyvelői
tanfolyamot. A nagy többség (65 százalék) érettségivel és azt kiegészítő mérlegképes
könyvelői tanfolyammal rendelkezik.
A főkönyvelői munkakörben a mutatkozó problémák mellett egy pozitív vonásra
is fel kell hívnunk a figyelmet. A három vezető funkció közül itt viszonylag magas
(25 százalékos) a nők aránya, s ez a jó arány a nagymértékű fluktuáció ellenére
sem változott. Az elnökök és a főagronómusok között a fél százalékot sem éri el
a nők aránya.
Kedvező folyamatot tükröz a tsz-vezetők szakképzettség szerinti összetételének
alakulása is. A főagronómusok és főkönyvelők esetében ez meghatározott irányú, és
szintje az iskolai végzettséggel szoros korrelációt mutat.
A tsz-elnökök szakképzettsége viszont igen nagy mértékben és több irányban
fejlődött. 1967-ben a tsz-elnökök 45 százalékának még semmiféle szakképzettsége
nem volt; ma viszont mindössze 20 százalékra rúg a szakképzettséggel nem rendelkező tsz-elnökök száma, ami arra utal, hogy az elnökcserék során egyre több
olyan elnököt választottak a tsz-tagok, akik valamilyen szakképzettséggel rendelkeztek, illetve az eredetileg megválasztott elnökök időközben igyekeztek szakképzettséget szerezni.
A TERMELŐSZÖVETKEZETI VEZETŐK MUNKAKÖRVÁLTOZÁSA,
OKAI ÉS KÖVETKEZMÉNYEI
A termelőszövetkezeti vezetők fluktuációja nagyobb mértékű, mint más területek vezető beosztású dolgozóinak munkakörváltozása.
Sokan e nagymértékű fluktuáció demoralizáló hatásának tulajdonítják, hogy a
termelőszövetkezetek fiatal vezető garnitúrája nem tudott kivívni magának olyan
erkölcsi-politikai tekintélyt, olyan társadalmi-közéleti szerepet, amilyenre munkája,
tehetsége, eredményei alapján rászolgált volna.
A munkakörváltozás sohasem vezethető csupán egyetlen okra vissza; általában
több tényező váltja ki, s közülük egy az adott szituációban erősebbé válik.
A tsz-elnökök felmentésének, illetve leváltásának leggyakoribb oka a termelőszövetkezetek egyesülése. (A távozott elnökök 37 százaléka emiatt vált meg beosztásától.) Ez azonban nem mindig a fejlődés igényéből fakad.
Ismert, hogy az egyesüléseket sok esetben ellenszerként próbálják alkalmazni
a már leromlott közös gazdaságok megjavítására. A tsz-főagronómusok és -főkönyvelők között számszerűleg és arányban is jóval kisebb (22 százalék, illetve 25,7 százalék) az egyesülések miatt funkciójukat vesztett vezetők száma.
E két vezető esetében a saját kérésére távozottak aránya (43 százalék, illetve
45,5 százalék) hallatlanul magas, és egyre növekszik a tsz-elnökök esetében is.
Az 1967 óta elsőnek funkcionáló elnökök 15,5 százaléka, a másodiknak funkcionálóknak már 23 százaléka távozott saját kérésére vezető beosztásából.
Az utóbbi években szembetűnő a saját kérésre felmentettek növekvő aránya.
Amíg az 1960 előtt funkcióba került és tárgyalt időszakban leváltott elnököknek
10—12 százaléka, a főagronómusok 29—30 százaléka, a főkönyvelők 32—33 százaléka
távozott saját kérésére, addig az 1967 után választottaknál sorrendben így alakul a
saját kérésre távozottak aránya: elnökök 21,3 százalék, főagronómusok 49,8 százalék,
főkönyvelők 55,1 százalék.
Növekszik — s ez a szövetkezeti önkormányzat erősödésére vall — a tsz-tagság
által leváltott vezetők száma és aránya is.
47

A vizsgálatot megelőző években választott és távozó tsz-elnökök jelentős hányadát (19—23 százalékát), a főagronómusok (14—16 százalékát) a tsz-tagság váltotta le.
Kisebb mértékben tud vagy mer beleszólni a főkönyvelők fluktuációjába, ahol még
a 8 százalékot sem éri el a tagsági javaslatra távozók aránya.
Viszonylag jelentős arányban szerepel, különösen a korábbi évjáratokban választott vezetők esetében, a nyugdíjba menetel, mint távozást kiváltó ok. A tszelnökök 11,2 százaléka, a főagronómusok 5 százaléka, a főkönyvelők 7 százaléka
távozott nyugdíjaztatás miatt. Az 1956 előtt választott és a tárgyalt időszakban távozó
tsz-elnököknek például kö2el egynegyede nyugdíjba vonult. A távozások, leváltások,
felmentések kifelé, a közvélemény felé jelentkező főbb okait tehát már felsoroltuk.
Jóval kisebb mértékű, de hatásában jóval nagyobb, súlyosabb ok, amikor a
vezető megbízatása állami szervek döntésére, illetve tanácsi szerv javaslatára szűnik
meg. Ilyen javaslat esetén ugyanis a törvényességi, illetve a büntető eljárás m á r
megindult az illető vezető ellen, sőt alapos bizonyító anyagokkal is rendelkezik a
bíróság vagy a tanácsi szerv. Meglepő, hogy viszonylag milyen nagy (4 százalék,
illetve 4,6 százalék) az ilyen módon távozó tsz-elnökök száma (az összes távozóknak
egytizenketted része), akad jó néhány tsz-főagronómus is (5 százalék), ugyanakkor a
főkönyvelőknek csupán 3,3 százaléka távozott ily módon.
Mindemellett a tsz-vezetők erkölcsi-politikai magatartása, „vezetési k u l t ú r á j a "
rendkívül sokat javult az elmúlt évek során, s ehhez a nagyarányú fluktuáció is
hozzájárult. A morális hibák, a szocialista, közösségi normák megsértése, a lazaság,
szervezetlenség, a hatalommal való visszaélések száma, a közös tulajdon elsajátítása,
az elvtelen előnyszerzés, a szocialista és a szövetkezeti demokrácia megsértése a
vizsgálatot megelőző évekhez viszonyítva nagymértékben csökkent, és összességében
nem haladja meg más területek vezetőinél mutatkozó hasonló negatívumokat. Ennek
ellenére a szövetkezeti vezetők esetében a kisebb hibák is erőteljesebben kerülnek
felszínre, mert vezető tevékenységüket a társadalmi nyilvánosság előtt, a szűkebb
termelőszövetkezeti vagy faluközösség „ellenőrzése" mellett gyakorolják, ahol a
hibák, de sokszor még a vélt hibák is hamar felszínre kerülnek.
A tsz-vezetők — különösen a tsz-elnökök — a velük szemben támasztott szakmai, politikai, vezetőkészségbeli és erkölcsi elvárásoknak, követelményeknek többségükben minden erejükkel igyekeznek eleget tenni. Munkájuk nagy önfegyelmet,
állandó példamutatást igényel. Anyagi helyzetük pedig rendezettséget. Ez utóbbi a
kormányhatározat és a TOT-nak a tsz-vezetők javadalmazásáról szóló irányelvei
hatására kielégítően rendeződött. A jövőben azonban jobban vissza kell fogni a
vezetők jövedelmének növekedését, a jövedelmek nagyarányú differenciálódását.
A tagok és vezetők kiegyenlítettebb jövedelmi viszonyaira kell törekedni. (Jelenleg
az elnökök átlagjövedelme négyszerese a tagokénak.)
A tsz-vezetők feszített munkatempója inkább jár „fizikai" mint „erkölcsi" kopással. A „saját kérésre" munkakört váltók száma ezért is növekszik az átlagosnál
nagyobb mértékben. Becslések szerint a tsz-elnökök egészségi állapota jóval rosszabb
az átlagosnál, több mint egyharmad részüknél indokolt az állandó orvosi ellenőrzés
és az időnkénti kezelés.
A problémákat, a túlterhelést az üzem- és munkaszervezéssel, a jobb m u n k a megosztással és a vezetői kulturáltság növelésével lehet csökkenteni.
Megnéztük a termelőszövetkezeti vezetők fluktuációját a termelőszövetkezeti taglétszám és tsz területnagyság összefüggéseiben is. Tapasztaltuk, hogy önmagában a
tsz területnagyság és taglétszám nem látszik jelentős okozati tényezőnek a tszvezetők fluktuációjában.
Amikor a tsz-vezetők fluktuációjának alakulását a területi szövetségenként áttekintettük, akkor figyeltünk fel a vezetőcserék területi szövetségenkénti, illetve
megyénkénti nagyarányú differenciálására.
Amíg a hat év során egyes területi szövetségek termelőszövetkezeteiben átlag
3—3 vezető működött, a három vezető beosztásban — tehát egy vezető átlagban két
évet töltött funkciójában (Kazincbarcika, Foniyód, Sárvár, Zalaegerszeg) — addig más48

hol szinte alig történt egy-két vezetőcsere (Budapest, Nyírbátor, Mohács, Székesfehérvár, Sárbogárd). A területenként eltérő fluktuációknak vizsgálata egy nagyobb
tanulmány feladata lehet, itt csak annak illusztrálására szolgált, hogy a tsz-ek területi elhelyezkedése is közrejátszik a tsz-vezetők fluktuációjában. Ebben a vezetők
személyi képességei mellett bizonyára szerepe van a táj földrajzi adottságainak, a
helyi—járási—megyei vezetésnek, a hagyományoknak és az ottani népesség tudati
civilizációs, erkölcsi stb. viszonyainak is.
A TSZ-VEZETŐK FLUKTUÁCIÓJA ÉS A KÁDERPOLITIKA
A tsz-elnököknek több mint kétharmada eredményes munkája elismeréseként
kormánykitüntetést kapott, a főagronómusok és főkönyvelők között is magas (37
százalék) a kormánykitüntetéssel rendelkezők aránya.
Tehát a vezetők többsége egy eredményes életút közepén vagy vége felé kerül
leváltásra, illetve kényszerül munkakörét megváltoztatni. Ha ez a vezetőcsere általános társadalmi gyakorlat lenne, akkor nem okozna olyan nagy konfliktust, mint
jelenleg okoz.
A vezetők, de maguk a közösségek sincsenek többnyire felkészülve a vezetők
egészséges szelektív kiválasztására és folyamatos cserélődésére. Ezért hiába magas a
fluktuáció mértéke, minden vezetőcsere nagy konfliktusok árán történik meg. Gyakran nem tudunk szépen megválni vezetőinktől és a vezetők sem tudnak időben, természetesen megválni beosztásuktól. Ez a vezetési kultúrával és a káderpolitikával
függ össze, másrészt összefügg azzal is, hogy a vezető beosztást követően az egyén
nem kerülhet vissza — mert dehonesztáló — eredeti állásába, ugyanakkor egzisztenciálisan sem kerülhet a korábbinál előnytelenebb helyzetbe.
A káderpolitikai irányelvek a politikai és az általános emberi szempontok alapján kívánja rendeztetni azoknak a helyzetét, akik hosszú időn keresztül eredményesen szolgálták a szocializmus ügyét, azonban egészségük romlása, munkaerejük
csökkenése vagy egyéb okok miatt már nem tudnak feladataiknak megfelelni.
A vezetőcseréket tehát körültekintően, gondosan kell előkészíteni, megszervezni,
hogy ne a sértett emberek száma gyarapodjon, hanem a megfelelő poszton helytállni
igyekvőké. A tsz-vezetők, különösen a tsz-elnökök leváltása igen sok volt vezetőt tett
tönkre erkölcsileg, emberileg. Ezért — tapasztalhatjuk —, a tsz-vezetők egy része
arra törekszik, hogy mint vezető a vállalati vezetőkkel azonos feltételek közé kerüljön, munkáját ne a tagság, hanem a felsőbb szervek bírálják el, leváltását ők
kezdeményezzék.
A főagronómusok és főkönyvelők nagyobb szakértelmük révén nagyobb szabadságot engedhetnek meg maguknak a cserékben. Leváltásuk után csak kisebb töredékük marad meg az adott üzemben, nagyobb részük más, nem helybeli munkahelyen talál előző beosztásához hasonlót. A tsz-elnökök jobban oda vannak kötve a
termelőszövetkezetekhez, nagyobb részük leváltása után is helyben, a tsz-ben marad,
kisebb beosztásban, vagy nyugdíjaztatja magát; míg egy kisebb hányaduk (25 százalék) nem helybeli munkahelyen talál magának állást. A leváltott termelőszövetkezeti
elnökök egytizede fizikai munkásként helyezkedett el; zöme eredeti helyére került
vissza, ami más területek vezetői esetében szinte elképzelhetetlen megoldásnak tűnik.
Jelentős részük középszintű tsz-vezetővé, más részük beosztott ügyviteli dolgozóvá
(8 százalék) vált. Magas a középszintű vezetők aránya a leváltott főagronómusok
között is (17,6 százalék), a többség azonban tsz-elnökké, ismét főagronómussá, ágazatvezetővé vált.
A leváltott főkönyvelők egyharmadának azonos szinten sikerült elhelyezkedni,
más részük (24,6 százalék) beosztott ügyviteli dolgozóként működik.
Ahhoz képest, hogy eredetileg sokan (az elnökök 10 százaléka, a főagronómusok
5 százaléka) gazdálkodó szervtől, vezető beosztásból kerültek tsz-vezetői beosztásba,
a visszaút úgy látszik nehezebb, mivel a leváltott tsz-vezetők alig 2—3 százaléka
4 Tdszatáj

49

került tsz-en kívüli területen vezető beosztásba. A tsz-vezetőknek körülbelül egyötöde leváltása után ment nyugdíjba.
összefoglalásként megállapíthatjuk, hogy a tsz-vezetők munkakörváltozása, a
vezetők cseréje ma még olyan konfliktusok közepette megy végbe, amely mind a
közösséget, mind az egyént megviseli. A vezetők cseréje nem történik eléggé tervszerűen, s nem biztosítja kellőképp a vezetés folyamatosságát és stabilitását.
A leváltott vezetők sorsa sok esetben nem rendeződik megnyugtatóan, ami
fokozza a funkcióban levők bizonytalanságérzetét és félelmét a munkakörváltozástól.
A gyors ütemű, mértéktelen vezetőcserék, a bizonytalanság a vezetőket esetenként a
zsaroló gazdálkodásra, a szövetkezeti demokrácia megsértésére, az egyéni célok elérésére, a perspektivikus tervezés és a távlatok elhanyagolására ösztönzik.
A tsz-vezetők egészséges mobilitásának mindezzel együtt a gazdasági eredményekben is tükröződő társadalmi haszna van. összességében pozitív folyamat, amely
a magasabb képzettségű, fiatalabb és rátermettebb egyének vezető beosztásba kerülését segíti elő.
A szervesebb fejlődés elősegítése, a tervszerűbb, demokratikusabb káder- és
személyzeti politika, a leváltásra kerülő vezetők sorsának humánusabb rendezése,
végzett munkájuk erkölcsi elismerése a következő időszak egyik nagy feladata kell
hogy legyen, amely nagymértékben megakadályozza a vezetőcserékkel járó erősebb
konfliktusok kialakulását, csökkenti az egyének és közösségek megrázkódtatását.

50

KÖPECZI

BÉLA

Néhány gondolat Rákóczi államáról
Kétszázhetven esztendővel ezelőtt, itt, Szécsényben tartották meg az első kuruc
országgyűlést és mondták ki a konföderációt, a rendek szövetségét, amellyel alkotmányos f o r m á t adtak a Habsburg-ellenes felkelésnek. A szabadságharc a feudális
társadalom minden osztályára kiterjedt, vezetője azonban a kiváltságokkal rendelkező nemesség volt. Ha az ú j állam osztályjellegét a k a r j u k meghatározni, akkor
ebből a tényből kell kiindulnunk: feudális állam volt, amely mindenekelőtt az uralkodó osztály érdekeit szolgálta. M i n d j á r t hozzá kell azonban tennünk, hogy miután
a szabadságharc megkísérelte a különböző osztályok, népek és vallások érdekeit
egyesíteni, az ú j állam a közös célokat is képviselte — ha osztályjellege miatt ezt
csak korlátozottan tudta is tenni. Ez a kettősség jelentkezett az élet minden területén: a gazdasági éppúgy, mint a katonai vagy a politikai tevékenységben.
*

A f o r m a szempontjából a feudális állam különböző típusait ismerjük, a rendi
anarchiától a centralizált abszolút monarchiáig. Véleményünk szerint a kuruc állam
nem képviseli „a tiszta rendiséget", mint ahogy némelyek állítják, h a n e m inkább
átmenetet jelent a decentralizált rendi állam és a központosított monarchia között.
Ez az átmenetiség az erőviszonyokkal magyarázható, és kezdettől fogva belső
feszültségeket okoz, mint ahogy maga is feszültségek eredménye. Válságos pillanatokban a rendi anarchia elemei kerülnek előtérbe, a viszonylag nyugalmasabb
periódusokban viszont a centralizált abszolutizmus lehetőségei mutatkoznak meg.
Az átmenetiség az ideiglenességgel is összefügg. Maga Rákóczi k í v á n j a az ideiglenességet, mégpedig két okból. Egyrészt 1707-ig nem dőlt el, hogy a nemesség
kész-e kimondani a Habsburgok trónfosztását, tehát a Habsburgok elismerése sem
kizárt. Másrészt a külföldi királyjelölt dolga nem egykönnyen dönthető el. A királyválasztás kérdése m á r 1704 elején felmerült s XIV. Lajos egyenesen biztatja Rákóczit, hogy tegye fejére a magyar koronát. A fejedelem maga Miksa Emánuel bajor
választót szeretné látni a magyar trónon, amikor az elutasítja, gondol főleg 1706-ban
II. Ágost lengyel királyra, 1708-ban a porosz trónörökösre s a szabadságharc végén
a cárevicsre is.
*

A kuruc állam — átmenetisége és ideiglenessége ellenére — igyekezett a maga
funkcióit a rendkívül nehéz, háborús körülmények között is teljesíteni. Persze külön
megvizsgálandó, hogy milyen eredményeket ért el a különböző területeken. A h a -

4*

A Szécsényben rendezett tudományos ülésszakon elhangzott beszéd.

51

talom gyakorlása szempontjából két kérdésre szeretném felhívni a figyelmet. Az
egyik a központi hatalom és a varmegyék viszonya. A vármegyék a szabadságharc
felfele menő szakaszában segítették a központi hatalmat, feszült helyzetekben
viszont gátolták tevékenységét, sőt a Rákóczival szemben álló ellenzék szervezőivé
válhattak, amire példa Turóc vármegye esete.
Ellentmondásos a központi hatalom gyakorlása szempontjából a hadi szervezet
és annak vezetése is. Rákóczi nagy hadtestekre osztotta a katonaságot és azokat egyegy főúri tábornok parancsnoksága alá rendelte. A főúri tábornokok viszont igyekeztek a számukra kijelölt területen külön hatalmat biztosítani a maguk számára és
nem mindig hajtották végre Rákóczi utasításait.
Ezekkel a centrifugális erőkkel szállt szembe a központi apparátus, amely általános politikai, gazdasági és diplomáciai ügyekben — megítélésünk szerint — eredményesen működött.
*

Rákóczi államával kapcsolatban gyakran hivatkoznak külföldi példákra. Maga
Bercsényi a szécsényi konföderáció kimondásakor elsősorban a lengyel példát említi,
de Csécsi naplójában szó van a holland modellről, sőt némelyek a svájci szövetséget is szóba hozzák. Maga Rákóczi utal a hazai hagyományokra és különösen a
Bocskai-felkelésre és annak szervezetére.
Véleményem szerint a lengyel konföderáció hatását nem szabad túlbecsülni.
Amikor Bercsényi Lengyelországból elküldi XIV. Lajosnak memorandumát, amelyben többek között leírja a magyarországi állapotokat, a magyar alkotmányt megkülönbözteti a lengyeltől és azt hangsúlyozza, hogy a magyarok nagyobb hatalmat
adnak királyaiknak, mint szomszédaik. Ez azt mutatja, hogy Bercsényi és a nemesi
közvélemény nagyobb jelentőséget tulajdonított a központi hatalomnak, mint a lengyel szlachta.
E tekintetben érdekes Rákóczi összeütközése az erdélyi nemességgel, amely az
Apafi-féle hitlevelet akarja elfogadtatni a fejedelemmel, ő viszont a Rákócziékét
teszi magáévá, amely abszolutista törekvéseket mutat fel. A többi példa inkább az
idegen hatalom elleni összefogásra hivatkozik, s nincs konkrét kapcsolatban a magyar államszervezettel.
*

A kuruc állam — a rövid idő miatt — nem tudott kibontakozni, ezért jellegének megítélése szempontjából nem érdektelen, ha megvizsgáljuk, hogy milyen államelméleti elképzelések éltek a kuruc vezetők körében. A leglényegesebbnek ebből a
szempontból Rákóczi koncepcióját tartjuk, aki a szabadságharc idején, de később a
bujdosásban foglalkozott elméletileg is az állam kérdésével. A fejedelem Emlékirataiban hangsúlyozza, hogy a szécsényi országgyűlés őt lényegében szuverén hatalommal ruházta fel, és a szenátust csak tanácsadó szervként rendelte melléje. Ez a megjegyzés arra utal, hogy Rákóczi abszolút hatalmat akart gyakorolni, bár kezdettől
fogva a vezetés gondjait megosztotta egy tanácsadó testülettel. Szécsény előtt az
udvari tanáccsal, később a szenátussal.
Politikáját már kortársai is mind rendi, mind pedig abszolutista oldalról bírálják. Rendi oldalról ezt elsősorban Turóc vármegye fellépése jelzi, amely Rákóczi
szemére zsarnoki uralkodását, a nemesség kiváltságainak megsértését, sőt személyes
érdekek keresését veti. Rákóczi udvarában tartózkodtak XIV. Lajos képviselői is,
akik nem győzték bírálni a fejedelem engedékenységét, s különösen azt, hogy nem
vonja felelősségre a parancsot nem teljesítő tábornokokat és tiszteket, hogy nem tart
kellő fegyelmet a hadaknál, hogy nem érvényesíti a központi akaratot. Rákóczi
mindenekelőtt Bonnac márkihoz, a Lengyelországban tartózkodó francia követhez és
Montméjanhoz, a varsói lazarista misszió főnökéhez intézett, 1708-ból kelt leveleiben
52

a leghatározottabban tiltakozik ezek ellen a vádak ellen és hangsúlyozza, hogy egyrészt tekintetbe kell venni a hagyományokat és a helyi sajátosságokat, de bizonyos
elveket is a hatalom gyakorlásában, így mindenekelőtt azt, hogy nem despotikus
módon kell uralkodni, hanem a „haza atyjaként". Jellemző, hogy 1707 u t á n többször
is visszatér az erdélyi fejedelmi beiktatás alkalmával kapott „páter Patriae" címre,
mert azt jellemzőnek t a r t j a hatalomfelfogása szempontjából.
A bujdosásban az Értekezés a hatalomról című m u n k á j á b a n fejti ki legösszefogóbban véleményét az állam kérdéséről. Eszménye az abszolút monarchia, XIV.
Lajos állama, amelyet ő azonosít a keresztény, paternális hatalommal. A paternális
királyság gondolatát erősíti benne a magyar hagyomány, de nem a Verbőczyé, h a nem I. István királyé, akinek Intelmeit teljes szövegükben idézi. Emellett h a t r á a
Fénelon által képviselt utópia is, amely a rendiség bizonyos elemeit a k a r j a feltámasztani az abszolutizmus „korlátozására", sőt humanizálására. Minderről másutt
már szóltunk. Itt csak arra a k a r j u k felhívni a figyelmet, hogy ez a koncepció nem
áll távol a felvilágosult abszolutizmus gondolatkörétől. Természetesen a magyarországi körülmények nem voltak alkalmasak arra, hogy a XVIII. század elején a
felvilágosult abszolutizmus elvei alapján alakuljon ki az állam, de hogy Rákóczi
elképzelései nem tartoztak az utópiák birodalmába, azt bizonyítja, igaz később, a
század második felében, II. József kísérlete.
Rákóczi államát mindenekelőtt tevékenysége alapján kell megítélnünk. Ez azt
jelenti, hogy az eddiginél jobban kell ismernünk ennek az államnak a szervezetét
és működését. Gazdasági, társadalmi, katonai vonatkozásban sok mindent feltártunk
már, de még távolról sem t u d j u k azt mondani, hogy pontos képünk lenne a kuruc
állam szerteágazó munkásságáról.

JERZY

ROBERT

NOWAK

A lengyelek és a Rákóczi-felkelés
Az osztrákok által halálraítélt és körözőlevéllel üldözött TL_Rák°£zi Ferenc
fejedelem Brzezanyban, a Sieniawski jcsalád erős várában talált menedéket. Á lengyelek—nagy^szerepeL játszottak Rákóczi életében. Legnagyobb szerelme Siéniawska
hercegnő volt. 1711-ben pedig a lengyel nép figyelmeztetésének köszönhette, hogy
az osztrák dragonyosok nem fogták el. Rákóczi legjobb b a r á t j a és tanácsadója, Bgrr.
csényi gróf úgy menekült meg az osztrák kelepcéből, hogy lengyel apródja életét
áldozta ezért. Rákóczi néhány éves brzezany-i tartózkodás u t á n Lengyelországból
indult el, hogy végighordozza Magyarországon szabadságharcának zászlaját, Brzezanyban hirdette ki híres, felkelésre buzdító kiáltványát, és itt lelt menedéket h á r o m e z e r - k u r u c á v a l együtt a felkelési"" mozgalom leverése után. A felkelés egész
ideje alatt a hatalmas mennyiségű diplomáciai posta és a franciák segítségül küldött
pénze Lengyelországon ment keresztül. Lengyelország lőszert, fegyvert, muníciót
küldött a felkelés támogatására. A felkelés elbukása u t á n — 1716-ban az Osztrák
Császári Tanács ülésén kijelentették, hogy: „Minden eddigi magyar rebellió kezdetét a Lengyel Királyság területén agyalták ki." [1]
Milyen forrásai voltak a Rákóczi-felkeléshez akkor nyújtott lengyel támogatásnak, amikor maga a svéd és cári seregek által (akik országunkat hatalmas csata53

térként kezelték) elpusztított, valamint II. Ágost király és Stanislaw Leszczynski
hívei között régóta dúló belső háborútól elgyötört Lengyelország is felette nehéz időket élt át? Függetlenül az ilyen vagy más természetű saját ügyektől és egyes,
Rákóczit támogató lengyel főnemesek számításaitól, minden bizonnyal erős hatása
volt itt a két nemzet között ősidők óta meglevő szoros baráti köteléknek. Vitéz
János már 1448-ban, IV. Kázmér lengyel királyhoz írt levelében különösen közeli
baráti kapcsolatról szól Lengyelország és Magyarország között [2], A következő évszázadok folyamán nemegyszer hangzott el olyan nyilatkozat, amely a lengyel és a
magyar nép hasonlóságát hangsúlyozta, a szokásokat, életformát, a szabadság szeretetét, a hősiességet stb. tekintve, mint az évszázadok kialakította, felette erős b a r á t ság forrásait [3]. A barátság eme hagyományaira hivatkozott Bethlen Gábor 1629ben a svéd királyhoz, Gusztáv Adolfhoz írt levelében, elvetve Lengyelország közös
lerohanásának ajánlatát a következő szavakkal:
„Magyarország nem kezdhet háborút Lengyelország ellen, mivel a két nép
között régi, szoros szövetségek vannak, s h a a lengyel király adott is legutóbb
a császárnak kozák segédcsapatokat, ezt ő, a király követte el, nem pedig a
lengyel nép, amely ebben ártatlan." [4]
A lengyel—magyar barátság forrásairól és hagyományairól írva, a régebbi történetírás főleg a két nemzetnek a tatárok és törökök ellen vívott harcaiban megmutatkozott együttműködését domborította ki, valamint azt a szerepet ruházta Lengyelországra és Magyarországra, hogy ők „a kereszténység védőbástyája", „a nyugati
civilizáció védőfala" [5], Ezzel egyidejűleg a hajdani historiográfia háttérbe szorított
vagy megkisebbített más olyan, felettébb fontos együttműködési jelenségeket a két
nemzet között, amelyek már államiságunk korábbi évszázadaiban kialakultak; mint
a hatalmas Német Császárság terjeszkedése ellen létrehozott védelmi szövetség. Például a Ferdeszájú Boleszláv lengyel uralkodó és Könyves Kálmán magyar király
között már 1108-ban meglevő védelmi szövetség kimondta, hogy:
„ . . . magyar hadjárat sorsát az Oderánál és az Elbánál döntötték el, s hogy a
lengyel fegyverek mentették meg ekkor Magyarországot a német elözönléstől." [6]
Továbbá Róbert Károly seregeinek segítsége nagy szerepet játszott Ulászló Lokietek
királynak, a német Lovagrend terjeszkedése ellen vívott harcában [7].
A mohácsi csatát és a magyar államiság összeomlását követően a lengyel nemesi közvélemény nem egy alkalommal hivatkozott a Habsburgok által leigázott és
elnémetesített Magyarország sorsára, mint egy bizonyos f a j t a figyelmeztetésre a
Német Császárság törekvései ellen. Nem véletlen, hogy a felosztást megelőző utolsó
háromszáz év kétségtelenül legnagyobb lengyel királyát, Báthory Istvánt, a lengyel
nemzeti, Habsburg-ellenes, nemesi érdekcsoport szavazatai alapján választották meg
királlyá. Báthory uralkodása után örökségként m a r a d t meg Lengyelország és Erdély
közötti Habsburg-ellenes szövetség hagyománya [8]. Ezen szövetség szellemében
többek között 1588-ban Giczy magyar fegyveres segítséget küldött Erdélyből. A Byczyna alatti csatában — ahol fogságba esett a lengyel trón osztrák várományosa,
Maximilián főherceg is — a magyarok „kitűntek bátorságukkal" [9].
A XVII. században a lengyel—magyar kapcsolatokban konfliktusok, összetűzések
következtek be III. Zsigmond lengyel király Habsburg-barát politikája, m a j d később
II. Rákóczi György vakmerő akciója eredményeképpen. Mindezek ellenére a lengyel
nemesség hatalmas része mégis együttérzéssel viseltetett az elnyomott és elnémetesített Magyarország sorsa iránt továbbra is. Ebből a szempontból jellemző véleményt
írt krónikájában Piasecki (XVII. századbeli lengyel történetíró); megállapította a
lengyel nemesség körében a magyar és cseh szabad királyságot megszüntető Habsburgok iránt uralkodó bizalmatlan hangulatot. Nem egész száz évvel később Rákóczi kortársa, az emlékiratíró Erazm Otwinowski. a „könyörtelenül leigázott m a it

gyarok" példájára hivatkozott, mint sokatmondó figyelmeztetésre, hogy mivel fenyegetné Lengyelországot a német uralom [10].
Nem véletlenül kerestek támogatást Lengyelországban a Wesselényi-féle összeesküvés korában a Habsburg-ellenes és franciabarát hívek. 1675-ben III. Sobieski
János király Jaworówban szerződést kötött Franciaországgal, amelyben figyelembe
vette a magyar kurucok szerepét az ezt követő Habsburg-ellenes tervekben [11].
Sobieski még akkor is — amikor a Törökország részéről való fenyegetés eredményeképpen elhatározta, hogy Bécs segítségére siet — Ausztria érdekeivel nem egyező
véleményének adott hangot a törökökkel szövetséges Thököly-felkelőkkel kapcsolatban. Így írt Piwarski professzor, a jeles történész erről:
„Már most a bécsi csata után megmutatkoztak az első véleménykülönbségek
III. János és I. Leopold között, főleg a magyar ügy tekintetében, amikor is a
lengyel király megpróbált közvetíteni Thököly és a bécsi udvar között, szimpátiát tanúsítva a magyarok iránt, megpróbálta befolyásával fedezni őket a
Habsburg-udvar könyörtelen megtorlási politikája e l ő l . . . A magyar felkelőkkel szemben a császári katonaság által irgalmatlanul alkalmazott megtorlással
ellenkezett III. János amnesztiaprogramja." [12]
Tehát nem ok nélkül számított Rákóczi Lengyelországban magyarbarát szimpátiára már az első Habsburg-ellenes összeesküvési tervek megbeszélésének ideje alatt,
amelyekről még elfogatása és Longuevalle árulása előtt szőtt terveket. Az osztrák
történészeknek a Rákóczi vallomásait tartalmazó jegyzőkönyveiből ismerhetjük meg
a várható lengyel segítség ügyében folytatott megbeszéléseket a fejedelem és Longuevalle között. Rákóczi beismerte, hogy a Longuevalle-lal folytatott beszélgetései
során mondta azt, hogy az előző lengyel király, III. Sobieski János Thököly pártján
állt, továbbá az őt követő király, Saxoniai II. Ágost „ . . . olyan ambiciózus uralkodó,
hogy ha kiterjeszthette volna hírnevét Magyarországra és Sziléziára, biztos nem
következett volna be ilyen helyzet." [13]
Rákóczi és Bercsényi az Ausztria elleni harcbaszállási tervek kidolgozásakor
nagymértékben számoltak a szoros Habsburg-ellenes szövetség" megvalósulásának
lehetőségével Franciaország és Lengyelország között. Remélték, hogy II. Ágost, Lengyelország királya megnyerhető a Habsburg-ellenes szövetség ügyének és annak
lehetőségét látták benne, hogy a Habsburgok uralma alá tartozó ősi, gazdag lengyel
tartományt, Sziléziát visszaszerezheti. Lukinich Imre történész így ír Rákóczinak és
Bercsényinek ezen terveiről:
„Egy lengyel támadás Szilézia ellen, és ugyanakkor a bajor választófejedelem
támadása az osztrák tartományok ellen lehetővé tenné a magyar felkelést is.
Ha a felkelők a lengyelek részéről támogatásban részesülnének, akkor minden
nehézség nélkül megtörténhetnék II. Ágostnak magyar királlyá való megválasztása is . . . " (14).
Maga Rákóczi is már 1700 novemberében különös figyelmet szentelt a. magyarországi felkelés Lengyelországgal való összekapcsolása ügyének, megállapítva:
„Magyarország a lengyel király védnöksége alá kerülne, ami a gyakorlatban
annyit jelentene, hogy Lengyelország a magyar, Magyarország pedig a lengyel
érdekeket támogatná, ebben az esetben remélhető, hogy Magyarország meg
tudja tartani függetlenségét Ausztria és a portá között." [15] •
Az első közvetlen megbeszéléseket II. Ágost lengyel királlyal Bercsényi gróf
kezdte meg Rákóczi „lengyel" tervei megvalósítása ügyében. 1701 júliusában Bercsényi I i : Ágosttal való találkozásakor előhozakodott Lengyelország, és Magyarország
perszonáluniójának tervével, sugalmazva a királynak, hogy Szilézia' visszászerzése
lengyel'hadicél.
•.-'•• '
• • •• •.•• •••••
•
55;

A kezdeti pozitív reagálások ellenére — II. Ágost részéről — hamar kiviláglott,
hogy nem lehet az uralkodó ígéreteire építeni. Egész uralkodása alatt nem annyira
Lengyelország, mint inkább szülőföldje, Szászország, és családja, a Wettyng-dinasztia
érdekeit nézte. A svéd király, XII. Károly részéről a kormányzását ért fenyegetődzés
hatására, Ágost elfogadta az Ausztria indítványozta segítséget és egyetértett' vele.
Ágost királynak Ausztria által megvesztegetett minisztere, Beuchling gróf beleegyezését adta, hogy osztrák dragonyosok elrabolják Bercsényit. A ravaszul kieszelt
osztrák terv főleg Bercsényi lengyel apródjának hősiessége miatt hiúsult meg, aki
fedezve urát, nagy sebet ejtett a támadók vezérének — Blikner kapitánynak —
a nyakán, ily módon elősegítve, hogy a kavarodásban Bercsényi megszökhessen [16].
Bercsényi elrablásának ügye, a császári dragonyosok garázdálkodása és Ágost
király kétszínű viselkedése nem a legjobb előjel volt az éppen akkor Lengyelországba érkező Rákóczi számára. Rákóczi helyzetét rontotta az a tény is, hogy a
varsói francia nagykövet, du Heron hiába sürgette XIV. Lajost, a francia király nem
sietett az osztrákok által üldözött fejedelem segítségére, sőt 1702 augusztusában —
mint ahogy azt Pillias francia történész í r j a — „hetedszer tagadta meg beavatkozását" Rákóczi ügyében [17]. A kétségbeesett Rákóczi, érezve a helyzet reménytelenségét, félve a császári seregek egy esetleges következő támadásának lehetőségétől
Lengyelországban, 1702 májusában elhatározta, hogy elhagyja Lengyelországot és
Törökországba készült. E. Pillias, Rákóczi-témájú, alapos forrásmunkájában utal
azokra a dokumentumokra, amelyek bizonyítják, hogy Rákóczi Törökországba készült. Ilyen dokumentum Rákóczinak Thökölyhez írt levele ebben az ügyben [18].
Nehéz ma felmérni, milyen politkai veszteség lett volna, hogy ha Rákóczinak sikerül
Törökországba kerülnie. Ebben az esetben ugyanis nem zárható ki az a legrosszabb
eshetőség sem, hogy Rákóczi már 17 évvel korábban magányos „rodostói bujdosóvá"
vált volna.
Sieniawskinak, a későbbi koronahetmanná lett belzi palatinnak a szépségéről,
műveltségéről és gazdagságáról [19] híres felesége — aki urára döntő befolyással
volt —, Elzbieta Sieniawska a lengyel történelem kétségtelenül legszínesebb női
alakja volt. A kortársai által „meg nem koronázott királynőnek" és a „köztársaság
első számú dámájának" titulált Sieniawska hercegnő, ez a rendkívüli politikai tehetséggel megáldott nő, a lengyelországi franciabarát politikai frakció tényleges vezetője volt II. Ágost idején, diplomáciai megbízottai pedig szüntelenül úton voltak
Versailles-tól Konstantinápolyig, Pétervártól Drezdáig [20], Hozzá fordult XIV. Lajos
követe is a császári pribékek üldözte fejedelem számára kért segítség ügyében. így
emlékezik erről később maga Rákóczi fejedelem emlékirataiban:
„De a lengyel király és az ország főurainak legnagyobb része a császár p á r t j á n
állt, és ezért számomra minden veszéllyel volt tele. Rá kellett bíznom magam
a követ tanácsára. (Du Heron francia követről van szó — J. R. Nowak.)
Ő nagy őszinteséggel és éber buzgalommal látott személyem biztosításához és
azt hitte, nem találhat a Franciaország érdekeihez vonzódó nagyok között
olyasvalakit, akire több bátorsággal bízhatná személyemet, mint a belzi palatinára . . . E hölgy szelleme, férfias bátorsága és nagylelkűsége meghaladta
nemét." [21]
Du Bonnac márki, francia diplomata így ír Sieniawskáról:
„Du Heron úr beavatta Rákóczi fejedelem titkába, és oly képet rajzolt a
fejedelem személyéről, amely nagyon alkalmas volt rá, hogy e nagylelkű és
cseppet sem hideg hölgyet a szerencsétlen ember megsegítésére bírja." [22]
Rákóczi és Sieniawska először 1791 karácsony éjszakáján találkoztak és ez
kozás volt több éves kapcsolatuk kezdete. Sieniawska segítségével tett szert
több befolyásos lengyel személy széles körű ismeretségére [23], Viszonylag
ságos körülményeket biztosított a hercegnő a fejedelem és hívei számára,
56

a találRákóczi
biztonhogy a

felkelés magyarországi kirobbantásáig hátralevő legnehezebb időket átvészelhessék,
két évig menedéket adva nekik birtokain. A szabadságharc megkezdése után Sieniawska „ténylegesen vezette a felkeléshez nyújtott segítséget" [24], többször adott
anyagi és katonai támogatást, több száz tisztet és katonát verbuvált, valamint közvetített a felkelők és Franciaország közötti diplomáciai levelezésben [25], Meghatottsággal írta Ráday Pál, a felkelési kancellária vezetője, hogy Sieniawska hercegnő
készen állt nem csak „utolsó pénzét odaadni, de vérét is ontani" [26] a felkelés
ügyéért. Maron francia diplomata 1703-ban azt írta, hogy:
„Sieniawska üzletet kötött Lengyelország királyával 1000 puska megvásárlására Rákóczi s z á m á r a . . . Azt mondta a királynak, hogy a férjének kellenek a
f e g y v e r e k . . . Nélküle a munícióvásárlás és a pénzküldemények valójában nem
lettek volna lehetségesek." [27]
Bonnac, egy másik francia diplomata megállapítása szerint:

/

„A belzi palatina asszony küld még két-, háromszáz oláhot Rákóczi fejedelemhez, hogy a magyarokat táplálja, a fejedelemnek nyújtott lengyel támogatás
ténye, valamint az, hogy a tatárok is segíteni fogják Rákóczit." [28]
Külön figyelmet érdemel Sieniawska szerepéről Tomasivszkijnek — a Rákóczifelkelés korabeli lengyel—magyar kapcsolatokról szóló legrészletesebb mű alkotójának — a véleménye [29]. Ezt a művet méltatlanul mellőzték a magyar történészek,
nyilván abból az okból, hogy ukrán nyelven és cirill ábécével íródott. Tomasivszkij,
akitől távol állt, hogy Sieniawska alakjához kritika nélkül közeledjen [30], a hercegnőnek a Rákóczi-felkelésben játszott szerepéről írva, teljes határozottsággal állapította meg azt, hogy:
„Segítsége nélkül még csak elképzelhető sem lett volna a szabadságharc előkészítésének lehetősége, sőt bizonyos mértékben még a támogatása sem. Éppen
ezért érzett Rákóczi őszinte és mély hálát." [31]
Nem furcsa az sem, hogy abban az időben a bécsi udvar és II. Ágost király
közötti levelezésben állandóan szerepelt Sieniawska neve, ahol is a Rákóczinak és
a felkelésnek szánt segítség eszközei megszerzésében egyenesen kiapadhatatlan energiájú, „igen vállalkozó szellemű és felettébb veszélyes" [32] hercegnőt szemrehányásokkal illették.
1705-ben a Bécsi Császári Haditanács tagjai — megtudván, hogy a hercegnő
Sziléziába kíván látogatni — nyílt merénylet elkövetését határozták el Sieniawska
személye ellen. A parancsot teljesíteni, katonákat küldtek, hogy azonnal fogják el
a hercegnőt, aki azonban — nyilván tudomást szerezve valakitől az utasításról —
megváltoztatta tervét, lemondva a sziléziai útról, visszamaradt Krakkóban [33], így
a bécsi' terv csütörtököt mondott.
Sieniawska alakja és a Rákóczi-felkeléshez fűződő kapcsolatai biztosan megérdemelnék, hogy az eddiginél sokkal szélesebb körben népszerűsítést nyerjenek,
hiszen ragyogó téma és anyag ez film-forgatókönyvhöz vagy egy televíziós-sorozathoz. Talán érdemes itt megemlíteni ennek a felettébb gazdag, nyíltan reneszánsz
személyiséget képviselő Sieniawskának néhány jellemző vonását és tehetségét. Del'Hommeau, francia diplomata többek között ezt írta Sieniawskáról:
„Nagylelkű, emelkedett gondolkodású úrhölgy, nagy igyekezettel intézi ügyeit,,
s ezek vitelén négy-öt órát dolgozik egyfolytában, meglepő élénkséggel. Munka
után örömest vadászik, ami az ő pihenése, meg a lőfegyverekkel való foglalatosság, mert nagyon ügyesen lő célba." [34]
Kifejezett csodálatát fejezte ki Sieniawska iránt Ráday Pál, ezt írva:
„Az asszony az vár piaczára alá menvén, pistolyokat hozatott magának, és;
nyolcz lépésnyiről egy sidó csapkához lövöldözött olly derekassan, hogy egy
5T

más után ött lövés között sem vétett; sőt annakfelette egy fáczakára tőlem
kérvén egy császár pinzit (minthogy az meg holt lengyel királly pinzihez nem
akart lövöldözni) ött lépésnyiről háromszor egy más után egy golyóbissal az
pinzet el lőtte az francia király egésségiért; s ezek pedigh meg lévén voczorához ültünk, a holott Augustus királyért egy pohár bort köszönt el; de az után
ugy explicálta, hogy Saxoniában uralkodgyék." [35]
A politika és a „lövöldözés" nem voltak Sieniawska egyedüli sajátosságai. Piotr
Bohdziewicz tíz évvel ezelőtt kiadott, „Elzbieta Sieniawska művészi levelezése az
1700—1729-es években" című könyve a mecénás hercegnőnek a nagyság szempontjából imponáló tetteiről tanúskodó anyagot mutatott be. Sieniawska volt a Wilanówi
kastély építésének kezdeményezője, valamint húsz nagyobb épület (kastélyok, kolostorok, templomok) restaurációs munkálatainak alapítója vagy kezdeményezője. Emellett kiváló jogi szakértő volt, mindig győzelmet aratott az általa vezetett bírósági
eljárásokban. Igaz, hogy ez alkalmakkor ő sem volt mentes a korára annyira jellemző elfogultsági irányzattól. Erazm Otwinowski leírta például, hogy az indulatos
hercegnő azt mondatta Swiniarski képviselőnek, aki „az igazság szerint hozott ellene
ítéletet", hogy Kamieniecben sötét a börtön.
Sieniawska hercegnő energiájával, intelligenciájával és személyes varázsával
kora kiváló alakjainak csodálatát nyerte meg: elbűvölte többek között Nagy Péter
cárt és II. Ágost királyt is. Mégis, minden udvarlójával szemben a fiatal, romantikus magyar fejedelmet részesítette előnyben. Kettejük politikai együttműködését
évek seregén keresztül a kölcsönös nagy szerelem érzése támogatta. Visszatükröződik
ez a szerelem Rákóczinak Elzbieta Sieniawskához franciául írt madrigáljában,
amelynek melankóliával teli befejező szavai a következők:
„Titkoljuk az érzést, rejtsük el, mi vágyunk!
Nem zavar majd semmi; azon napra várjunk!" [36]
Sieniawskán és férjén kívül -főleg a franciabarát érzelmű lengyel mágnások
közül segítettek sokan Rákóczinak. Többek között Radziecjowski prímás, Potocki
a kijevi vajda —, K^tski, krakkói vajda és Wiániowiecki herceg. Érdemes külön
megemlíteni a legendás bátorságáról közismert tüzérparancsnok, Kqtski szerepét.
Rákóczi a „Vallomások"-ban a legforróbb szavakkal beszélt K^tski barátságáról és
segítségéről, akinek várában határozta el magát véglegesen, hogy a felkelő parasztok
élére áll. Kqtski katonái alkották a fejedelem első személyi őrségét akkor, amikor
Rákóczi a magyar határ felé indult [37]. A Rákóczi-felkelés első, legnehezebb hónapjaiban katonai segítséget adtak még Wiániowiecki herceg és Potocki palatínus is [38].
Amikor a felkelők első, Munkács alatti sikertelensége után Rákóczi újból a lengyel határig, Zawadkába vonult vissza 1703 júliusának elején, komoly segítséget
jelentett a Bercsényi vezette 600 főből álló „aránylag kitűnően felfegyverzett lengyel
segédcsapat" [39]. Asztalos Miklós történész így írt erről:
. „Ennek a kiképzett hat századnak igen jó hatása volt. Egyrészt roppant felbátorította a népet, amely eddig csupán két visszavonulást t a p a s z t a l t . . . másrészt alapjául szolgált annak, hogy a szájról-szájra lopakodó híradás a segítség mértékét fantasztikusan felnövessze, ami a hírektől m á r alaposan felizgatott országban igen kedvezően fokozta a Rákóczi mellett megnyilvánuló hangulatot." [40]
Olyan hírek terjengtek, hogy Rákóczi „40 ezer lengyel és svéd katonát vezet."
A lengyel támogatás tovább folytatódott a felkelés ideje alatt is. Bonnac márki
például 1703 augusztusában ezt írta XIV. Lajos királynak:
•' „Potocki uram, a kijevi palatinus nagy buzgalommal tevékenykedik ez ügyben-. Rákóczi fejedelemnek adott néhány katonát, akiket ő vezetett. A-dolgok
¿8-

megkönnyítése érdekében készen állok kijelenteni, hogy Királyi Felséged mit
óhajt tenni ezen az oldalon (ti. Magyarországon), engedélyt ad-e jóságában
toborzás elvégzésére, amik szükségesek lennének, még ha csak gyalogság is." [41]
A Rákóczi-felkelés korában a lengyel—magyar kapcsolatok történetének egyik
legfontosabb eseménye volt, hogy 17Ó7-ben javaslat született Rákóczinak Lengyelország királyává való megválasztására. A II. Ágost és Leszczyóski hívei közötti küzdelem elhúzódása miatti csüggedt légkörben született meg a gondolat, hogy éppen
Rákóczit válasszák meg királynak, „ . . . hogy az egyik és másik országban, Lengyelországban és Magyarországon a szabadság javát a trónnal együtt olyan férfiú elméjére bízzák, aki kész mindenre, ami által Magyarország szabadsága újra éled, Lengyelország sebei pedig begyógyulnak" [42], Tüzes szószólója lett Rákóczi lengyel
királlyá választásának Nagy Péter cár is, aki megunva a svédektől folyton megriadó II. Ágostot, azt mondta: „Bátor embert akarok szomszédomul, nem ilyen
Ágostot!" [43]
Milyen cél lebegett a Rákóczit lengyel trónra javasló mágnások szeme előtt?
Az egyik legújabb és egyben legérdekfeszítőbb, ezt a történelmi kort taglaló lengyel
publikáció szerzője, A. Kamiñski történész ezt írja:
„Ausztria esküdt ellenségének, tehát Franciaország szövetségesének lengyel
királlyá választása arra akarta késztetni XIV. Lajost, hogy lépjen fel védelmében XII. Károly előtt. Várható volt, hogy — hála Versailles közvetítésének
— a svédek békét kötnek Oroszországgal és elvetve Leszczyóski ügyét, Rákóczit hagyják trónon." [44]
Így Lengyelországot is békében hagyták volna a pusztító idegen katonák.
Néhány hónappal később kiderült mégis, hogy a svéd—orosz háborúnak végetvető — francia közvetítéssel a lengyel viszonyokat normalizáló — Rákóczi-királysághoz fűződő remények nem valósíthatók meg. Ennek mindenekelőtt az volt az oka,
hogy XII. Károly Oroszország iránti állásfoglalásának makacssága miatt nem jöhetett
létre megegyezés. Ebben a helyzetben Rákóczi jelöltsége még legközelebbi hívei —
természetesen Sieniawska — számára is értelmét vesztette [45], Hiszen így csupán a
lengyel trónért versengők száma emelkedett volna, megnövelve a háborútól meggyötört országban a zavargást. Maga Rákóczi is hamar megértette kedvezőtlen helyzetét és Nagy Péter cár nógatása ellenére fokozatosan igyekezett visszavonni jelöltségét [46].
Rákóczinak lengyel királlyá választása tervéért Sieniawska hercegnő fizetett a
legkeservesebben. XII. Károly svéd király a számára kényelmetlen terv fő kezdeményezőjének titulálta a. hercegnőt, és megparancsolta bebörtönzését. Csak a francia
király közbenjárására szabadult ki Sieniawska több hónapos fogság után [47], aki
ezután nyomban levelet írt Rákóczinak, tájékoztatva őt arról, hogy ismét szabad és
— bár egészségileg leromlott, mert nehéz időket élt át — semmit nem változott
kettejük kapcsolata [48].
1710-ben, menekülve a császári hadak üldözése elől, néhány ezer lengyel katona
érkezett Magyarországra a kijevi palatínus, Potócki vezérlete alatt, aki már 1703-ban
támogatta Rákóczit. Részt vettek a magyar felkelők néhány ütközetében, bátorságukkal főként a romhányi csatában tűntek ki. Markó A. a Rákóczi-felkelés haditörténete témájából készült munkájában így ír a romhányi ütközetről:
„A lengyelek nagy lendülettel támadtak. Mindjárt az első összecsapásnál benyomták Sickingen vérteseinek arcvonalát, sőt azoknak háta megé kerültek
és felzavarták az ott elhelyezett labanc huszárokat. . . . A lengyelek átkaroló
mozdulata ellenben teljes sikert aratott. Sickingen nehéz lovasságát,- a labanc
huszárainak egy részét összeverte és teljesen körülzárta." [49]
59

A lengyel seregek magatartásáról legjobban Dalnoki Veres Gerzsonnak, az ebből
az időből származó, versbe szedett magyar beszámolója tanúskodik. Leírja, hogy a
csata hevében a lengyelek nyugtalanul kérdezgették: „Ubi est princeps?" (Hol van
a fejedelem?). Veres megindultan kommentálja, hogy „ez idegen nemzet volt, mégis
féltette" [50].
Amikor a kurucok minden hősiessége ellenére a szabadságharc 1711-ben elbukott, háromezer felkelő talált menedéket Lengyelországban. Ezekből az időkből
maradt fenn az a számos kuruc dal, melyek tartalmazzák a lengyelországi bujdosást:
„Fordulj kedves lovam Lengyelország f e l é . . . , Isten veled Magyarország... stb. [51],
Nem hiányoztak a lengyel nép részéről a magyar barátoknak nyújtott segítség megnyilvánulásai sem. Rákóczi is ennek a magyarok iránti szimpátiának köszönhette,
hogy sikerült elkerülnie az osztrák dragonyosok kelepcéjét 1711-ben. Köpeczi Béla
és Várkonyi Ágnes a következőket írják:
„Rákóczi szerencsésen kikerülte a wysoczki erdőben elhelyezett két német
század cselvetését is. E merényletterv meghiúsulásában nagy szerepet játszott
a lengyel lakosság. Scholtz kapitány panaszolja egyik jelentésében, hogy a
lengyelek zöme rokonszenvezik Rákóczival és segíti a kurucokat." [52]
Rákóczinak és néhány kiváló hívének lengyelországi tartózkodásáról igen sok
magyar publikáció jelent meg [53]. Talán érdemes itt megemlíteni az osztrákok tervezte Bercsényi-elrablás (1716-ban) egyik olyan részletét, amely nem ismert Magyarországon. Jarochowski történész szerint az osztrák udvar nyugtalanul figyelte Bercsényi emigrációs tevékenységét Lengyelországban, félve egy ú j a b b rebellió előkészítésétől. Éppen ezért II. Ágost kegyencének (Fleming grófnak) hallgatólagos beleegyezésével az osztrák diplomaták részletes tervet dolgoztak ki Bercsényi és társai
elrablására. Bercsényiéknek sikerült elkerülniük ezt a csapdát, valószínűleg Sieniawska figyelmeztette őket [54]. Az osztrák követ éppen az akció végrehajtására
akart parancsot adni, amikor levelet kapott Sieniawskától, aki értesítette őt, hogy
„Bercsényi, Forgách és Eszterházy grófok a törökországi Chocimba utazva" [55]
jól megtréfálták.
Rákóczi lengyel kapcsolatainak érdekes epilógusa volt, hogy törökországi száműzetése aiatt Sieniawskával folytatott levelezésében 1727-ben azt javasolta a hercegnőnek, hogy fia, Rákóczi György kössön házasságot Sieniawska lányával, Zofia
Denhoff-fal [56], Sajnos az osztrák kormány állította akadályok és Elzbieta Sieniawska hercegnő halála folytán a terv nem válhatott valóra.
A Rákóczi-felkelés ideje alatti lengyel—magyar kapcsolatok, a Rákóczinak és
kurucainak nyújtott támogatások mélyen bekerültek a magyar köztudatba. Hopp L.
ezt írja:
„Bizonyos, hogy a Rákóczi-hagyomány lengyel tényezőinek éltető hatása volt
a későbbi magyarországi és lengyelországi nemesi-nemzeti patrióta mozgalmak
egymásra találósában." [57]
Már néhány évtizeddel a magyarországi Rákóczi-szabadságharc után számos
lengyel talált menedéket magyar földön, akik a bári függetlenségi konföderációban
vettek részt. A szimpátia több formában megnyilvánult Magyarországon az első nagy
lengyel nemzeti felkelés iránt is, amelyet Tadeusz Koáciuszko vezetett. Ilyen volt
például a „Hungari ad Polonos" című, röplap formájában elterjedt vers. A lengyelbaráti érzésekben leggazdagabb időszak a novemberi felkelés bukását követően volt
(1830—1831), amikor nagyszámú magyar birtok — kiváltképp az északi magyar területeken — tűnt ki azzal, hogy lengyel menekülteknek adott menedéket, a legnagyobb
magyar forradalmárok és értelmiségiek írásaikkal szálltak síkra az „élő szobor"
(a lengyel nemzet) védelmében Kölcseytől Vörösmartyig, Kossuthtól Wesselényiig [58].
60

A barátság szép hagyományai tovább éltek az 1848—49-es magyar szabadságharcban, a lengyel januári felkelésben 1863—1864-ben — amelyben több száz magyar önkéntes vett részt; és a Magyar Tanácsköztársaság idején, amikor lengyelek
is harcoltak Magyarországon. Ez a hagyomány nem szűnt meg még akkor sem, amikor a Horthy-kormány a III. Birodalom szövetségeseként kapcsolódott be a II. világháborúba, mert a magyar nemzet hű maradt a barátság tradícióihoz, készséggel
ellátva a 140 ezernél is nagyobb számú lengyel menekültet. Ezek a példák fényesen
igazolják a lengyel—magyar kapcsolatok vezető magyar szakértője, Kovács Endre
professzor véleményének helyességét:
„A magyar—lengyel kapcsolatok sajátos természetéhez tartozik, hogy éppen a
haladó vonások ütköznek ki szembeszökőn, ez az, ami e kapcsolatok tartalmában minden kor szemében vonzó és izgató." [59]

FORDÍTOTTA: MOTYKA IMRE

HIVATKOZÁSOK:
1. K. Jarochowskl: „Szász időkből való belpolitika és háborúk" 321. oldal (Poznan, 1886).
2. „Magyar humanisták levelei, XV-XVI. század" 132. oldal (Budapest, 1971).
3. Báthory lengyelországi követének (Blandrata Gy.) 1575-ben tett nyilatkozata, vagy a lengyel seregek parancsnokának (Wisniowieoki főúr) nyilatkozata a XVII. században stb.
4. Szekfü Gy.: „Bethlen Gábor" (Budapest, 1929).
5. Zdziechowski professzor: „Lengyelország — Magyarország" 26. oldal (Budapest—Warszawa;
1936. — szerk. Huszár K.).
6. Kováos E.: „Magyarok és lengyelek a történelem sodrában" (19. oldal (Budapest, 1973).
7. Részletesebben lásd: „Magyar—lengyel érintkezés a XIV. században" 321—323., 326. oldal
(„Századok", 1903).
8. Asztalos Miklós: „n. Rákóczi Ferenc és kora" 118. oldal (Budapest, 1934). A szerző ír Bercsényinek a Rákóczi-felkelés témáját 1701-ben feldolgozó emlékiratáról:
felelevenedett benne a XV. században porondra lépett nemzeti magyar ellenzék
koncepciója is, amely évszázadokra .mutatott irányt, s amely a lengyel—magyar personaiig uniót kívánta mindig szembeállítani a veszélyes Habsburg igényekkel".
9. L. Bazyiów; „Erdély és Lengyelország 1576—1613" című munkája szerint. 46. oldal (Warszawa,
1967).
10. Erazm Otwinowski: „Lengyelország története H. Ágost uralkodása alatt 1696-tól 1728-ig"
(Kraków, 1849). 206-207. oldal.
11. Kovács E. könyvének 181. oldala.
12. Lásd K. Piwarski: „Lengyelország és Franciaország az 1683-as év után" 7., 23. oldal (Kraków,
1933).
'
o
13. „II. Rákóczi Ferenc felségárulási perének története és okirattára" az „Archívum Rákóczianum XI." szerint. Közzétette Lukinich Imre; 279. oldal (Budapest, 1935).
14. Ugyanott 16. oldal.
15. Ugyanott 291. oldal.
16. Ugyanott 371., 373. oldal.
17. E. Pillias: „Études sur Francois H. Rákóczi" 46. oldal (Paris, 1939).
18. Kovács E. munkájának 35. oldala.
19. Köpeczi—Várkonyi: „Rákóczi Ferenc" 102. oldal (Budapest, 1955). A szerzők írják:
„Sieniawski belzi palatinus felesége, Lubomirski Ilona egy fölöttébb csinos és eszes
hölgy, aki francia politikánk igen jelentős támogatója volt. . ."
20. L. Glatman történész: „Történelmi vázlatok" 211—212. oldal (Kraków, 1906):
„Mit lehessen mondani a hercegnőnek XIV. Lajoshoz és más külhoni országok képviselőihez, illetve korának uralkodóihoz fűződő kapcsolatairól és levelezéseiről, akik sokkal
inkább törődtek az ő jóindulatával, mint H. Ágost, Leszczynski vagy a legbefolyásosabb
lengyel urak kegyeivel".

6Í

21. „II. Rákóczi Ferenc emlékiratai" 26-27. oldal (Budapest, 1948).
22. Idézet a Köpeczi-Várkonyi válogatta „Rákóczi-tükör" első kötetéből; 64—65. oldal (Budapest,
1973).
23. Hopp L.; „A lengyel—magyar hagyományok újjászületése" 105. oldal (Budapest, 1972). Megállapította a szerző, hogy Sieniawskát „Lengyelországban Rákóczi legíőbb tanácsadójának
tartották".
24. J. Staszewski: „Helyünkért Európában" 57. oldal (Warszawa, 1973). A mű 326. oldalán leírja
a szerző, hogy Sieniawska „felbecsülhetetlen értékű szolgálatokat" tett a felkelés előkészítéséért.
Márki S. egy, a Rákóczi-felkelésről írt, „ n . Rákóczi Ferenc" című, 1907-ben kiadott lényeges
munka szerzője az első kötet 220. oldalán ír Sieniawskáról:
„Jött idő, a mikor úgy látszott, tőle függ, uráé vagy Rákóczié legyen-e a lengyel korona,
s a mikor zavarba hozta saját királyát, a svéd és a francia királyt, .magát a czárt és a
császárt is. Ö lett Rákóczi energiája, ki ismeretségök első pillanatától fogva tettre buzdította".
Asztalos Miklós: „n. Rákóczi Ferenc és kora" 385. oldal (Budapest, 1934). Így ír a szerző
Sieniawskáról:
„ . . . ez az asszony volt egyedüli lény, aki mellette (Rákóczi mellett — J. R. Nowa-k) állt,
támogatta, biztatta . . . leghűségesebb támasza".
25. A Rákóczi korát ma legjobban ismerő Köpeczi B. „A Rákóczi-szabadságharc és Franciaország" (Budapest, 1966) című könyv 38. és 43. oldalán azt írja Sieniawskáról, ,.a lengyelországi politikai élet egyik központi alakjáról", hogy:
„sokat segített a kurucoknak, elsősorban a hadiszerek eljutásában, tisztek toborzásában,
a levelezés lebonyolításában".
26. Ráday Pál iratai, I. 1703-1706. Sajtó alá rendezte Benda K. Esze T. és mások; 280. oldal
(Budapest, 1955).
27. Idézet E. Fillias könyvéből, 47. oldal.
28. K. Jarochowski könyvének 219. oldala szerint.
29. S. Tomasivszldj: „Ugorscsizná 1 Polsá ná pocsontku XVIII. vjeká", amelyet a „Zápiszki
náukovogo továrisztvá imenyi Sevcsenki" publikált 83-86. kötet (Lemberg, 1908).
30. Tomasivszldj: „Adatok n . Rákóczi Ferenc és kora történetéhez" (magyarul publikálva;
„Századok" 1912. 2. szám) 113-127. oldal.
31. Tomasivszldj ukrán nyelvű könyve, 85. kötet, 74—75. oldal.
32. Jarochowski könyvének 210. oldala szerint.
33. Tomasivszldj ukrán nyelvű könyve, 83. kötet, 124. oldal.
34. Idézet a „Rákóczi-tükör"-ből, 2.2. kötet, 109. oldal.
35. Hopp L. a hagyományokról szóló könyvének 101. oldala.
36. Hopp L.: „A Rákóczi-emigráció Lengyelországban", 30. oldal (Budapest, 1973).
37. E. Horn: ,¡Francois Rákóczi n , Prince de Transylvanie 1676-1736" (Paris, 1906). Á szerző a
l l l . oldalon ír Katski segítségéről.
38. „Franz Rákóczy, Fürst von Ungarn und Siebenbürgen" 88. oldal (Leipzig, 1854).
39. Márki S.: „II. Rákóczi Ferenc" I. kötet, 263. oldal.
40. Asztalos Miklós könyvének 219. oldala.
41. Jarochowski könyve, 219. oldal.
12. Ugyanott, 243. oldal.
13. Ugyanott, 243. oldal.
44. A. Kaminsld: „Sandomierzi konföderáció Oroszországgal szemben 1706—1709" 81. oldal (Wroclaw, 1969).
45. Ugyanott, 119. oldal.
46. J. Feldman: „Lengyelország a nagy északi háború idején" 254—255. oldal (Kraków, 1925),
valamint Kovács Endre könyvének 193—194. oldala.
47. L. Lemaire feljegyzései „Rákóczi-tükör" n . kötet, 279. oldal.
48. Sok lengyel mágnás — élükön Sieniawskival — Rákóczi iránti jóindulata mellett, a kuruc
felkelés szempontjából káros tettek is előfordultak, főleg Teodor Lubomirski, a 13 szepesi
város sztarosztája részéről.
Rákóczi Ferenc „Emlékiratai" 151-152. oldal, Márki S. könyvének 2. kötete, 515-516. oldal,
Hopp L.: „A l e n g y e l - m a g y a r . . . " 62-63. oldal.
49. Markó A.: „n. Rákóczi Ferenc, a hadvezér" 366-367. oldal (Budapest, 1934).
50. Idézet Márki S. könyvéből, 3. kötet, 83. oldal.

62

51. Részletesebben lásd Linseman-Kwasniewska: „Lengyelország és a lengyelek a magyar népköltészetben."
„Tanulmányok a lengyel—magyar irodalmi kapcsolatok köréből", szerkesztette Csapláros I.,
Hopp L. és mások, 26-29. oldal (Budapest, 1969).
52. Köpeczi—Várkonyi könyvének 318. oldala.
53. Márki S. könyve, 212-318. oldal, Asztalos Miklós könyvének 395—420. oldala és Hopp L.:
„A Rákóczi-emigráció Lengyelországban" című könyve a Lengyelországban bujdosó kurucok
témájának széles körű irodalmi igazolását adják.
54. Jarochowski könyve, 310. oldal.
55. Ugyanott, 309. oldal.
56. Szekfü Gy.: „A száműzött Rákóczi" 300-301. és 308. oldal (Budapest, 1913).
57. Pl. Vörösmarty Mihály: „Mikor Rákóczi Bercsényivel Lengyelországra ment", Ady Endre:
„Bujdosó kuruc rigmusa", Laczkó G.: „Rákóczi" cimű regényének lengyel epizódjai stb.
58. Hopp L.: „A Rákóczi-emigráció . . . " 7. oldal.
59. Kovács Endre: „A lengyel kérdés a reformkori Magyarországon" (Budapest, 1959).

63

200

éae. született

CSETRI

(Berzsenyi

'Dániel •

LAJOS

Berzsenyi Dániel: Amathus
Mit főz magában Gallia Sándora
S a zordon észak rettenetes
feje?
Mely öblöket zár, merre tart s ront
Anglia nagy koszorúsa,
Nelson?
Nem gondom. így volt, így marad a világ.
Forr, mint az ádáz tengerek,
amidőn
A szélveszek
bércodvaiknak
Vas kapuit s reteszit
leszórván,
A bús haboknak
A képtelen harc
Ott új világot
Váltja örök

zúgva rohannak, és
itt hegyeket
temet,
hoz fel; — egymást
romolás s teremtés.

Mint a setét völgy csermelye,
életem
Elrejtve lappang s halkva
csörögdegél
A laurus-erdők
szent
homályin,
Illatozó Amathunt
ölében.
Nincs itt kegyetlen had s veszedelmes
érc,
Melyért halandók véreket
ontanák;
Nincs itt gonoszság
cimborája,
Sem nyomorult fene
nagyravágyás.
Itt Ámor ápol s píeri gyenge szűz
Nektárpohárt
nyújt s ambroziás
kebelt,
S a lelkes élet játszva
felleng
Hesperidék bibor
aetherében.
Az a látványos Berzsenyi-reneszánsz, amelynek során a Nyugat nemzedékei és
kortársaik, írók, költők, esszéisták és tudósok felfedezték m a g u k n a k a modern életérzés költőjét, a magány és az elégikus hangulat énekesét, a Berzsenyi-kultusz szám á r a kevésbé kedvező évtizedeknek adta á t a helyét. Míg a költő halálának centenáriuma körül (1936) tetőződő Berzsenyi-rajongás olyan nevekhez fűződő k i t ű n ő
tanulmányok sorát teremtette meg, mint Szabó Dezsőé, Füst Miláné, Kerényi K á rolyé, Horváth Jánosé, Szerb Antalé és Halász Gáboré, Barta Jánosé és N é m e t h
Lászlóé stb., sőt a Berzsenyi-filológia is látványos eredményeket produkált, az év64

fordulókor megjelent első kritikai kiadás és Merényi Oszkár áldozatos filológiai
tevékenysége jóvoltából, addig az elmúlt három évtized, valószínűleg a nem kellő
árnyaltsággal kezelt irodalomszociológiai módszer divathullámai miatt a Berzsenyiértés apályához vezetett, melyből irodalomtudományunk csak az utóbbi évtized
folyamán kezd kibontakozni. E kibontakozás eredményeit eddig a tudományos műhelyek rejtették, belső vitáiknak és az utóbbi időkben kidolgozott, az irodalom speciális problémái iránt érzékenyebb tudományos módszereiknek a költő életművére
való alkalmazására ezért tűnik igen ösztönző alkalomnak Berzsenyi születésének
200. évfordulója.
Annak a felismerésnek a jegyében, hogy az előbbi tudományos korszakban
kialakított Berzsenyi kép némi korrekcióra szorul, s többek között a nemesi idill
elmélete is megkérdőjelezhető, vállalkozom egy olyan Berzsenyi-vers értelmezésének
megkísérlésére, melyet az utóbbi időben Berzsenyi idilli korszaka termékének tekintenek, saját nemesi idilli életformája apoteózisának.
Mielőtt azonban a költemény értelmezéséhez fognék, a Berzsenyi-életmű felvetette néhány alapvető filológiai és értelmezési problémát kell érintenem. Az egyik
a versek keletkezési sorrendjének, a kronológiának problémája.
Részletekbe nem bocsátkozhatom, csak arra utalhatok, hogy három verse kivételével, melyeket Kis Jánoson keresztül már 1803-ban megismerhetett Kazinczy és
néhány irodalmi barátja, életművének nemcsak számban, hanem értékben is java
része csak 1808-ban, valószínűleg több mint egy évtizedes magányos és eltitkolt
alkotó munka után került ki kezéből s még egy további fél évtizednyi, mások tanácsain is eltöprengő javítgatás után került a szélesebb irodalmi közvélemény birtokába. Kazinczy jóvoltából azonban megmaradt verseinek a költőtől származó kézirata, az ősszövegeknek 1808-as állapota szerint. Sem az ősszövegek Berzsenyi-féle
sorrendje, sem az életében megjelent kiadások sorrendje nem tükrözi keletkezésük
időrendjét, sőt épp az utóbbi fél évszázad Berzsenyi-kutatásai igazolták, hogy a
költő utólagos nyilatkozatai is inkább összekuszálni segítettek az időrendi nyomokat, mintsem felfejteni. De az magától értetődő is egy olyan költőnél, aki a deákos
klasszicizmus betetőzőjeként és modernbe fordítójaként Rájnis óta először veszi
igazán komolyan a nonwm prematur in annum (a kilenc évig érlelés és csiszolgatás)
horatiusi elvét. Az eszményinek érzett feladathoz való felnövés, s az ezt szolgáló
korrekcióelvhez való szigorú ragaszkodás végül is oly általános, eszmei régiókba
emeü fel a költemények mondanivalóját, ahol a kiváltó élmény többnyire már
testtelenné párolódik s ezért többnyire lehetetlenné teszi az eredeti élmények rekonstruálását. Egy filológus ebbe természetesen nem nyugodhat bele s különösen a
csaknem egész filológiai életművét Berzsenyinek áldozó Merényi Oszkárnak sikerült
is bizonyos, szűkebb-tágabb időhatárok között mozgó kronológiai rendet valószínűsítenie az 1808-ig elkészült versekre is (a későbbiek datálása nem túl nehéz fennmaradt levelezése alapján), de ez a kronológia a kiváltó élmények valószínűsíthető
időpontjához köti a versek időrendjét, ezért Berzsenyit olyan mértékben magyarázza
a romantikus élményköltészeten kipróbált filológiai módszerek segítségével, melyet
Berzsenyi alkotói módszere és természete nem igazol.
Bizonyos következtetései azonban általánosan elfogadottaknak tekinthetők, legalábbis az eddig publikált Berzsenyi-szakirodalom tükrében. Annál is inkább, mert
önmaguk is tekintetbe veszik a szakirodalom legkitűnőbb műveit. A nagyon kisszámú; igazán igényes olyan Berzsenyi-tanulmányhoz viszonyítva, mely egyetlen
tőből akarja eredeztetni Berzsenyi költészetét (például Kerényié), még az inkább
művészlélektani és filozófiai igényű megközelítések is igyekeznek vagy a kiáramlásvisszahúzódás (Barta 1935-ös, máig is alapvető Válasz-beli tanulmánya) lelki mozgása alapján, vagy a közösségi és egyéni líra pólusai közötti körpályán mozgás alapján (Szauder József részben fennmaradt, és remélhetőleg nemsokára publikálásra
kerülő szegedi egyetemi előadásaiban) olyan fejlődési szakaszokat és a bennük meg5 Tiszatáj

65

valósult művek olyan csoportjait megkülönböztetni, melyek a tipológiai és a történeti rendszerezés igényeit együtt elégítik ki. Az ilyen típusú megközelítések is időbeli előbb-utóbb viszonyt állapítanak meg olyan Berzsenyi-verscsoportok között (még
ha nem is nevezik Merényivel együtt ciklusképző tevékenységnek az ilyen versbokrokat), mint az idilli jellegű, illetve az elégikus költemények együttese. Vannak,
akik ezt filológusi igénnyel konkrétabb életrajzi adathoz kötik, az 1804-re datálható
Nikiára költözés előtti és utáni korszakhoz, s vannak, akik az eszményhez való
viszony két lélektanilag valószínűsíthető szakaszához. Ezért merem állítani, hogy a
kronológiai csoportképzés vonatkozásában, még ha különböző kiindulásból is, de van
bizonyos egyetértés irodalomtudományunkban.
Az Amathusra térve is meg kell állapítanunk bizonyos konszenzust arra vonatkozóan, hogy mely versek csoportjával szeretik összefüggésbe hozni, nevezzék bár e
csoportot különböző nevekkel is. Az utóbbi évtizedek marxista igényű tanulmányai
és monográfiái többnyire a XVIII. század végére és a XIX. század elejére teszik
ennek a verscsoportnak keletkezését, és összefüggésbe hozzák azzal, hogy a francia
forradalom erőivel folytatott háborúk viszonylagos nyugalmi szakasza, a még folyó
harcoknak az ország határaitól messze zajlása, itthon pedig a radikális polgárosodást óhajtó csoportok elnyomására született rendi-császári kompromisszum sikeres
fungálása következtében a nemesi életforma nagy válságát és fenyegetettségét hozó
évek után ideiglenes konszolidáció következett be. Berzsenyi egyéni életében pedig
az apai kemény gyámkodástól való megszabadulás és házasságkötése után az önálló
élet alapjainak lerakása szerelem és kényszer nélküli nyugalom idillinek tűnő életformáját hozta számára. E korszak életérzését kifejező versek csoportjában az
Amathuson kívül elsősorban az Osztályrészem, az időben később keletkezett Jámborság és középszer, a Horác felsorolása szokásos az igazán jelentősek közül, nem beszélve a valóban idillinek tűnő Magyarországtól, A Balatonról és
Keszthelyről.
E verseket, más indokok alapján, Barta tanulmánya is rokonnak érezte, Horváth
János pedig Berzsenyi és íróbarátai című, máig alapvetőnek tekinthető monográfiájában szintén egy fejezetben tárgyalja őket, Horatiusi életbölcsességet valló
költemények címmel.
Rokon életérzésük sok vonásban tagadhatatlan, a Nikla előtti időszakhoz való
kötésük is indokolt a kiváltó élmény alapján, hisz az Osztályrészemről
Berzsenyi
egyik levelében úgy írt, mint egyik korai verséről, mely az Áte (a görög sors) szabdalásai után való révbeérkezés költőileg finom általánosítása, a Horácban a Boreás a
Kemenes felett zúg, a táji háttér tehát ifjúkora vidékéé, s az Amathust kiváltó történelmi élményt ma, Merényi Oszkár újabb kutatásai nyomán talán még pontosabban
időzíthetjük. A remélhetőleg még a jubileumi évben megjelenő ú j Berzsenyi kritikai
kiadás jegyzetapparátusában ugyanis igen meggyőző korabeli sajtódokumentumokat
közöl az első versszak szövegének értelmezéséhez. Ezek szerint, az ugyancsak általa
szerkesztett, 1936-os kritikai kiadás datálása még pontosabbá tehető. Ott ugyanis, a
334. lapon ezt írja: „A Nelsonra való célzás 1805 előtti versnek tünteti fel, amikor
még Nelson élt. (1798: N. győzelme az abukiri öbölben.)"
Üj, most készülő kritikai kiadásában már ez utóbbi, zárójeles dátumot sikerül
nagy valószínűséggel igazolnia. Szerinte ugyanis m á r az első sor (Mit főz magában
Gallia Sándora) is rejt ilyen időjelölést. Az antikvitás egyik legendás hadvezérének
említése Napóleonnal kapcsolatban ugyanis nemcsak egyszerűen a Napóleon iránti
tisztelet túlzó kifejezése, ami még a francia hadvezér, m a j d császár iránt sok vonatkozásban lelkesedő Kazinczynak is soknak tűnt: „Sándora e? Megvallom, é n Sándornak nem nézem." (Kaz. Lev. VI. 161.) A Sándor hasonlat ugyanis, a korabeli
magyar sajtó kommentárjaihoz hasonlóan, lehet célzás az egyiptomi hadjáratát megkezdett, s Egyiptom meghódításával is, Nagy Sándor módjára India felé törő Napóleon 1798-as céljaira. S a zordon észak rettenetes f e j e is főz magában valami nyugtalanítót a francia forradalom ellen egyesült koalíciós országok hivatalos sajtója
szempontjából, ugyanis I. Pál cár ekkoriban vonta vissza Szuvorov vezette hadait a
66

nyugati hadszíntérről, hallgatólagosan támogatva Napóleon angolellenes vállalkozását. Maga az abukiri tengeri csata 1798 végén pedig valóban úgy zajlott le s vezetett
Nelson teljes győzelméhez, az egyiptomi expedíciós hadsereget kísérő francia flotta
csaknem teljes megsemmisüléséhez, hogy Nelson lezárta az abukiri öblöt és úgy
kezdte el a tengeri csatát.
Míg az 1936-os kritikai kiadás az Amathus keletkezését 1798—1805 közé tette,
Merényi ú j a b b eredményeinek ismeretében szinte szerénynek tűnik az az ú j datálás,
mellyel 1968-as Berzsenyi-kiadásában 1799 utánra keltezte a vers születését. S így
Berzsenyi rejtekező életmódja, s ebből fakadóan életrajzi adatainak szegényessége
ellenére a problematikájukban is rokonnak érzett verseket egy-két ilyen szűkös
szövegadat alaposabb értelmezése alapján is élete nagyjából azonos szakaszához
lehet kötni, legalábbis a kiváltó élmény, a keletkezés valószínű ideje szempontjából. De hogy azután milyen átalakító munkát végzett rajtuk Berzsenyi műhelyében
1808-ig, arra vonatkozóan adatok hiányában még hipotéziseket sem lehet teremteni.
Barta János hívta fel a figyelmet arra említett tanulmányában, hogy Berzsenyinek nincs egyetlen olyan reprezentatív verse sem, mely az egész költőt, teljes költészetének summáját fejezné ki. Épp innen kiindulva állapította meg viszont a Berzsenyi-életmű egyes lényegi változatait reprezentáló költemények csoportjait, az általunk tárgyalt költemény csoportjára jellemzőként a Jámborság és középszert tárgyalva részletesebben. Meggyőződésem, hogy amit ő e verscsoportról elmond, annál
találóbbat szakirodalmunk még nem mondott az Amathusról. Bármennyire paradoxnak is tűnjék ez a megállapítás, később, amikor még visszatérve rá, idézni is
fogom, igazolódni fog, s egyúttal csoportképző eljárása jogosultságának bizonyítékául
is szolgálhat. Ha még emlékezetünkbe idézzük Kölcsey 1817-es kritikájának vádjait
az ihlet szűkkörűségéről, Németh László megfigyeléseit a vissza-visszatérő kész
„szóöntvényekről", melyek oly jó érvül szolgáltak a Berzsenyi klasszicista költői
eljárását illusztrálni akaró tudósoknak, akkor szintén el kell fogadnunk, hogy elég
gyakori a legigényesebb Berzsenyi-irodalomban is az olyan eljárás, mely tartalmi,
életérzésben és formai ismérvek alapján is lehetőnek tartja csoportok képzését Berzsenyi versei között. Épp ezért szeretném itt nyomatékosan kiemelni, hogy absztraháló, az eszményibe felemelően általánosító és az egyedi élmény színeit lehető tökéletességgel elkonspiráló alkotó módszere ellenére Berzsenyi minden egyes nagy
verse a többitől lényégében különböző, teljesen önálló műalkotás-egyéniség. így az
Amathus csak az absztrakció igen magas fokán, a gondolat és érzés hullámzásának
néhány egészen általánosított szerkezetalakító sajátosságában fog viszonylag rokon
vonásokat felmutatni a vele rokonított versek csoportjával. Legkevésbé a Horóccal,
ezzel a tökéletes kis remekművel. De hogy a közös vonásokra Barta tanulmánya
segítségével rámutathassunk, előbb tekintsük végig a költemény szövegét, a kívánatos szövegmagyarázó megjegyzések kíséretében.
A cím Amathusra utal, az ókor híres Aphrodité-, majd Venus-szentélyének, a
Venus Amathusiának helyére, ahol a szerelem istennőjének kultusza virágzott.
A Horácnak az élet elmúlására ráérző életbölcsessége és az Osztályrészemnek
az
idillteremtő erőt a költészetben látó vallomása mellett itt már a címben is a szerelem, az életet megszépítő erők másika kerül megnevezésre. Ami pedig a Jámborság
és középszert illeti, az intimszféra szentségét idealizáló költemény Barta által mesterien leírt hangulati-tartalmi hullámzása, tekintettel bizonyítható 1809-es keletkezésére, inkább az Amathus szerkezeti mozgására való „visszaemlékezésnek" tűnik
(amit Kölcsey helytelenül állapított meg az Amathusról a Melisszára vonatkozólag).
Az első versszak aktuális világtörténelmi körképét felvázoló költő a II. strófa
elején rövid gesztussal utasítja el magától ezt a grandiózus „külvilágot", egy sorban
két mondattal, három tagmondattal: „Nem gondom. így volt, így marad a világ."
De erre a külvilágot magától elhárító gesztusra a költemény menete során először
cáfol r á a következő hét sor rendkívül dinamikus metafora-sorozata, mely a maga
barokkos, s egyben romantikus történelemvíziójával egyszerre érzékelteti a világ5*

67

történelmi események mindent felforgató, hihetetlen erejét és céltalanságát. Berzsenyi igéi és határozói, igenevekbe fojtott igecsírái (forr, leszórván, zúgva rohannak, temet, hoz fel), magán- és mássalhangzó alliterációkkal is játszó hangfestő
stílusa is az „itt hegyeket temet"-ő, „Ott ú j világot" felhozó képtelen harc dinamizmusának szuggerálására szolgál, az ember szinte a történelem dialektikájának m ű vészi ábrázolását volna hajlandó beleérezni, s ezt még külön elősegíti az egyetlen
lélegzetvételnyi hétsoros mondat, melynek mondanivalója még Berzsenyinél is ritka
következetességgel lép át minden egyes sorhatárt, sőt még strófa-enjambementet is
teremt. De az utolsó, a gondolatjelt követő gondolati egység az egész képsor tanulságát a végletekig általánosítva, egyúttal le is rombolja ezt az illúziót: „ . . . -egymást / Váltja örök romolás s teremtés." Mindig voltak olyan irodalomtörténészek,
akik az előző sorok szuggesztiója alatt önkéntelenül is félreértették e sor „romolás"
szavát „rombolás"-sá, pedig szó sincs róla. A végső tanulság épp a romolás és teremtés örök váltakozása, a látványos és grandiózus történelmi mozgás végső fokon céltalansága, a sztoikus történelembölcselet örök körforgása, a „nagyvilág" eseményeinek látványos, de sehova se vezető kaotikussága, az örök értékek szférájától való
idegensége.
Az első három strófa nyelvi anyagát további szempontból vizsgálva megállapíthatjuk, hogy a Gallia Sándorára tett antik történelmi célzáson és a Nelson „koszorús"-ságára tett, közhelyszerű, de antik ízűnek is érezhető allúzión kívül a grandiózus történelmi képsorozat minden szava, annak ellenére, hogy így, ömlesztve, a
tökéletesen megvalósított ódai „fentebb" stílus mintájának tekinthető, korántsem
választékos, finomkodó, sőt ellenkezőleg, a köz- és népnyelvben használt szavakból
összeállított szövegnek tűnik.
Ezzel szemben áll az a világ, mely a „Nem g o n d o m . . . " elutasító gesztusát belülről hitelesíti, s mely a II. strófa elejére dobott, de ott még a grandiózus történelmi képsor dinamikájától mintegy félresöpört, előrebocsátott gesztusa után a IV.
strófában nyer először részletesebb kifejtést, olyan antik közhely ízű, topikus képekben, melyek sokak által finomkodónak ítélt stílusa inkább elrejteni, mint megjeleníteni látszik valóságos mondanivalóját. Mert a sötét völgy csermelye, melyhez r e j tőzködő életét hasonlítja, éppoly antik közhely, a költészet Helikon-környéki világának hűs erdeiben csörgedező patakként az antik költészettől Gessner Kazinczy fordította idilljeig, mint a laurus- (vagyis borostyán-) erdők szent homálya, mely E. R.
Curtius nagy könyve szerint a költészet Ideallandschaftjának nélkülözhetetlen eleme
oly országokban is, ahol a babér nemcsak erdőben, de még egyedül sem terem. De
Berzsenyi stílusteremtő ereje még a közhelyek bozótjában is utat tör, mikor belsőleg
őszintén hitelesített sorai szerint: „ . . . Életem / Elrejtve lappang s halkva csörögdeg é l . . . " , vagyis az aligmozgást is két igével s két olyan szóval fejezi ki egyetlen
soron belül, melyek közül az egyik (elrejtve) határozói igenév, a másik (halkvan)
melléknévből határozói igenévraggal képzett „hapax legomenon", csak általa s csak
ennek a vershelyzetnek céljára teremtett egyedüli szó. S mikor a strófa utolsó sorában rejtőzködésének kisded világát „illatozó Amathunt"-nak nevezi, ő nevezi néven
intim világa első értékteremtő hatalmát, melynek versét szentelte, a szerelmet.
De ahogy intim világa, az igazi értékek világa is csak több gesztusban tud kibontakozni e versben, úgy az általa elutasított külvilág zavaró befolyása is több
lökésben jelentkezik, s ha az egész vers szövegterjedelmét nézzük, az a paradox
helyzet alakul ki, hogy a költeménynek jóval több mint fele épp az elutasított, de a
látószögből kiűzhetetlen erejű külső világ megjelenítésére szolgál. így az V. versszak
ismét az övé, s egyúttal a minden eddiginél erőteljesebb, sokszor szinte közönséges
hangnembe átcsapó elutasítás gesztusáé lesz. Az előbb még grandiózus természeti
képekben megjelenített történelmi arányú „képtelen harc" itt már erkölcsileg pejoratív értelemben minősítő „kegyetlen had"-dá lesz, mindjárt összekapcsolva a korábban jelentősnek ábrázolt és csak végső általánosításában céltalan emberi törekvéseket és küzdelmeket egy erkölcsileg hasonlóképpen leminősítő, lefelé nivelláló céllal:
68

„Nincs . . . veszedelmes érc, /' Melyért halandók véreket ontanák ...", vagyis az alantas pénzvágy mozgató ereje jelenik meg. A következő két sor nyelvi anyaga pedig
aligha való „fentebb" stílusú ódába, inkább emlékeztet A magyarokhoz I. első változatának a végső változatból a költő által kihagyott utolsó versszakára, annak
„vicsorgására":
Volt olly idő már, melybe nemes hazánk
A legmagasabb polcra
emelkedett,
Jön olly idő, amelyben elszórt
Hamvaiból gyülevész kavarc kél."
Mert ki ne érezné ki a „gonoszság cimborájá"-ból (szövetségéből vagy összeesküvéséből), s a „nyomorult fene nagyravágyás"-ból nemcsak a költő személyes
eltaszító gesztusát, de valóságos undorát is a külső világ ténykedéseit mozgató
erkölcsi „minőség"-ektől.
Ezeknek a nem magas ódába, de inkább szitkozódásba illő szavaknak stilisztikai
hatásával kerül még határozottabban kontrasztba az utolsó strófa világa, mely a
negyedik strófában még csak jelzett intimszféra gazdagabb kibontását nyújtja. Minden képe választékos, mitológiai eredetű s noha a maga korában az antik mitológia
a költőiség köznyelve volt, képeinek tulajdonképpeni tartalma ma már magyarázatra
szorul. „Ámor", vagyis a szerelem ápol, „s píeri gyenge szűz", vagyis a múzsák
egyike „Nektárpohárt nyújt s ambroziás kebelt". A nektár az olümposzi istenek halhatatlanságot adó itala, az ambrózia pedig ugyanilyen funkciójú eledele volt. De
Homérosz eposzaiban már csak a nektár szerepel mindkettőjük funkciójában, s az
ambroziának illatos kenőszer értelme is volt az antikvitásban. A sor értelme szerint
tehát a múzsa, mely lehet a költészet múzsája, de szelleminél valóságosabb lényként
a szerető társ testi valóságában, ambroziás kebelt nyújtó ihlető erejénél fogva is beemelhet — a platóni szerelemtannak értelmében — az igazi, halhatatlanságot nyújtó
szellemi értékek örök világába, elősegíti a teremtő szellem, a szabad és játékos
(mennyire schilleri ízű itt ez a jelző) szellem szárnyalását, ebben a versben nem a
hajnal ihlető időszakában, mint A reggel-ben, ahol:
A nagy lélek önként az aetherben
Héjáztatja szabad szárnyait,
Nem tartja itt fojtva
porkötélben
Az égi tüz nemes lángjait.
Nem tébolyog gót épületeken
Az éjjeli vak
madarakkal:
Feljebb evez a nagy Álpeseken
A nap felé uszó
sasokkal...
Hanem a „Hesperidék bíbor aetherében...", vagyis a másik ihlető napszak, az
alkonyat bíborszínűre festett egében. Vagyis szerelem és költészet együttes ihlető
hatalma teremti meg a lélek igazi jóérzésének feltételeit, s a szellemnek azt a szabad szárnyalását, ami a halhatatlan, az idővel nem romló értékek szféráját képes
megalkotni.
Részletes szövegelemzési kísérletem után érdemes visszatérni Barta tanulmányának gondolatmenetére, mely így írja le a berzsenyis „dinamika harmadik típ u s á é t : „ . . . k ü z d e l e m a személyes és nemzeti lét határain. Ide tartozik majdnem
valamennyi közismert Berzsenyi-vers: a nagyemberódák és a hazafiasok túlnyomóan
s a maga életkörét elhatárolok is jórészt. Az igazi lét megérzése itt már teljesen a
69

fenyegető határokkal való küzdelemből, a kizárásból, elutasításból bontakozik ki, e
verscsoport ismertetőjele az a bizonyos jól érzett Berzsenyi-féle drámai, tektonikus
versfelépítés: kizárás és befogadás, szeretet és gyűlölet kettős áramának váltakozó
hullámzása. Berzsenyi művészien kezeli ezt a formát. Rokonszenv és ellenszenv
ellentett sodra halmozza a feszítőerőt, szakaszokon át kihúzza, kitartja az elutasítás
nyugtalanságát, hogy aztán a határokon belülre, az igazi énhez vagy az igazi
magyarsághoz visszaomolva, fokonként adjon feloldást és n y u g a l m a t . . . A drámai
mozgásnak, határok és belső életkör ismételt egymásraomlásának megvan a maga
kezdettől fogva ható célja. A kitámadás és visszahúzódás váltakozó á r a m á b a n születik meg egy csendes, már nem hullámzó lelkiállapot: az egyre elevenebben érzett
belső szféra megtelése szentséggel, az Istenség jelenlétével." (Barta János: Berzsenyi.
Válasz, 1935. 118.)
Nehezen lehetne pontosabban megfogalmazni az Amathus gondolati és érzelmi
lüktetésének lényegét, a lélek diasztolés és szisztolés mozdulataiból szerveződő költeménystruktúrát. De a nem csupán ellentétre, hanem ellentétek vissza-visszatérő
lüktetésére épülő költemény az elutasított, de elutasítottságában is pontosan tudomásul vett, történetfilozófiai általánosságában és morálfilozófiai vetületében egyaránt számontartott nagyvilággal az intimszféra mennyire ideális értékeket hordozó
„idilljét" állítja szembe. Nincs ennek semmi köze a szűkkörű, bornirt udvarházi
életforma idilljéhez, hanem a görög és német szellem idealista csúcsain kialakult s
az ókor irodalmaiban és saját kora irodalmának legmagasabb ormain költőileg is
kibontakozó, szükségszerűen elbukó, de mégis felejthetetlen emberi és művészi értékeket teremtő hihetetlen szellemi erőfeszítés terméke, mely az újkor — elsősorban
kapitalista — fejlődéséből származó, s végül a német idealizmus filozófiájára és
esztétikájára támaszkodó művészeti korszak bukását okozó, az élet elprózaiasodásához vezető tendenciákkal szembeszegezte a szép emberség eszményét.
Ezért kell még egy vonatkozásra felfigyelnünk. Tudományunk régóta kimutatta
a költemény horatiusi motívumait, s az is köztudott, hogy a IV., de különösen a
VI. versszak mitológiai képei és nevei mily gyakran előfordulnak a Berzsenyi által
már nagyon korán megismert Matthisson klasszicista korszakának verseiben. De
egyetlen szó fontosabb forrásra is utal, arra a nagy költőre, akinek korszaknyitó
költeménye 1788-as, Wieland Teutscher Merkúrjában megjelent első és hosszabb
változatában is, majd a keresztény ellenességét ért támadások miatt megrövidített és
megenyhített 1793-as változatában is a német klasszika egész görögség- és szépségeszményének summáját is tudatosíthatta az Amathust író Berzsenyiben. Ez a szó
pedig a cím. Eredetileg ugyanis nemcsak a IV. versszakban, hanem a címben is
Amathunt-alakban
szerepelt az Aphrodite-szentély helyének neve, s a címet csak
Kazinczy javaslatára változtatta meg, de a szövegben, prozódiai okokból, n e m volt
hajlandó átalakítani az eredeti szóalakot. Ebben a formájában pedig, irodalomtörténészeink meggyőződése szerint csak Schiller nagy gondolati költeményéből, a Die
Götter Griechenlands-ból (Görögország istenei) vehette, ahol a végső változat V. strófájának utolsó sorában ebben az alakban fordul elő. S ennek a költeménynek első
változata a korszerű kereszténység deista egyistenhitével és a természettudományok
élköltőietlenítő szemléletével szemben a görög mitológiában is kifejezett szépség elmúltát idézi meg fájó nosztalgiával, azt a világot, mely képzeletében mindent antropomorfizált, a természeti létezőket és erőket is emberi tulajdonságokkal ruházta fel,
megszemélyesítette, vagy átszellemítette. S ez a Berzsenyi által aligha ismerhetett
változat a nosztalgia erejétől a valóságos görögség szépségeszményének megidézését,
a földre varázsolását várta. Az ú j világ elembertelenítő életformájának hatását
vélte felismerni néhány évvel később a francia forradalom fejlődésének menetében,
különösen a jakobinus diktatúra terrorjában Schiller, s ebben n e m különbözött
eszmetársától, Goethétől. Ezért szegezi szembe ezzél a reális történelmi erővel az
70

esztétikai nevelésnek, mint az emberi teljességet megmentő hatalomnak utópiáját,
hogy azután ennek kilátástalanságát is felismerve, először fogalmazza meg az antikvitás esztétikai értékeivel egyenlő létjogosultságú modern európai művészetnek, az
aktikvitás utáni kor szentimentálisnak nevezett művészetének legfőbb jellegzetességeit. S egyúttal lemondjon az antik eszmények visszahozásának, a szép emberség
életformája megvalósításának eszményéről. így fogalmazza ezt meg a vers végső
változatának utolsó versszakában:
Visszatértek ők hát s minden szépet,
Visszavittek minden magasat, (ti. a görög istenek. Cs. L.)
Minden ép színt, minden égő képet,
S itt maradtak a kihűlt szavak.
Szállnak az idő felett a Napban,
Győztesen a Pindus-bérc
körül:
Mi a dalban él fent halhatatlan,
Lent a létben elmerül.
(Gulyás Pál fordítása)
Berzsenyi magyar kortársai még a francia forradalmi háborúk korának olyan
grandiózus, világtörténelmi elfogulatlanságé látásához sem nőttek fel, mint ő, például Amathusában.
Még Csokonai is, a kisebbekről (Virág stb.) nem is beszélve, a
császári hadak minden kis sikerét megénekelte, s a jakobinusokat a nagy debreceni
poéta is ördögi színekben festette. Berzsenyi még a túloldalon is tisztelte az emberi
nagyságot, de az örök értéket a weimari klasszikusok mintájára a művészet erejében fedezte fel, s legfeljebb csak annyiban tért el Schiller költeményének végső
tanulságaitól, hogy a tudomásul vett, de alapjában elutasított nagyvilággal szemben
kihasíthatónak hitte a maga kis világát, azt hitte, hogy a költészet által megszentelt
egyéni élet megmentheti és megvalósíthatja az igazi értékeket. Hogy ez is végső
soron bukáshoz, az intimszféra kiüresedéséhez (Barta), az életértékek megrendüléséhez és a Schilleréhez hasonló elégikussághoz vezetett, az viszont kétségtelen.
A figyelmesebb olvasás számára még egy formatörténeti tanulság kínálkozik.
Schiller a modern költészet elméletét kidolgozó, A naiv és szentimentális
költészetről című tanulmányában megállapítja: „ . . . a szentimentális költők kezében (még a
legjelesebbek kezében is) egyetlen költői m ű f a j sem maradt egészen az, ami a
régieknél volt, s hogy a régi néven gyakran nagyon ú j műfajok jelentek meg."
S kifejti, hogy a szentimentális kor költészetét bármely műfajban három alapvető
magatartásforma hatja át, az eszményhez való viszony három típusa: az idilli, a
szatirikus és az elégikus. Schiller elméletének igazára aligha lehetne jobb illusztrációt találni Berzsenyi költészeténél. Már az elsőnek tartott versében, A magyarokhoz első változatában együtt van az elveszett hősi értékek iránti elégikus nosztalgia
és a jelen erkölcsi romlásának az eszmény szemszögéből való szatirikus ostorozása.
Klasszikus aszklepiadészi ódaformában írt, s Kazinczy által, a kor műfajelméleti
tudatának megfelelően, még szép ódának nevezett A közelítő telét ma legszebb elégiájaként tartjuk számon. Az Amathus formája is klasszikus monodikus ódaforma,
az alkaioszi. A külvilág grandiózus, majd szatirikusba átcsapó rajza és a belvilág
idilljének, eszményi világának szembeszegezése nemcsak stilisztikai, de alapvető
magatartásbeli ellentétpárok váltakozására is építi ezt a lendületes ódai költeményt.
De hol találhatók rajta a hagyományos klasszikus és klasszicista óda szokásos formai ismérvei, a külső versformán kívül. A korabeli nyugat-európai klasszicista költészetelmélet elvárta a társas műfajú, magasabb röptű ódától személyek vagy allegorikus alakok többnyire értelmező jelzős szerkezettel bővített megszólítását a vers
kezdetén. Csokonai nagy ódái a reményhez és a magánossághoz is ezt a típust mutatják. Horatius hatása inkább a konvenció oldása irányába vezetett, hisz nála gya71

kori nemcsak a közvetlen vagy közvetett kérdésbe rejtett megszólítás, hanem a
leírással kezdett, s csak későbbi strófákban megszólításhoz vezető óda is. Magának
a műfajnak konstituáló tényezője az a feszültség, mely a megszólított fiktív jelenlétéből, a monológgá rekedt dialógusi helyzetből fakad. De ha az ember az Amathust
megnézi, itt egyszerűen hiányzik a megszólítás, s az óda társas formái keretében
belső vita folyik a két kínálkozó életeszmény közötti döntés érdekében. Ha az első
strófa kérdéseit Merényi Oszkárral együtt a közvetett kérdéssel való megszólítás
változatának érezzük, e kérdésformájú megszólítás csak a költőhöz önmagához szól,
a két életlehetőség közötti feszültségre felépülő gondolatmenet belső monológ, a
líra közösségi használatra született nagy műfaja a magány költészetének f o r m á j á v á
válik.
Az ilyen megfigyelések is figyelmeztethetnek arra, hogy Berzsenyi költészetében, még olyan versekben is, melyektől hagyományosan nem szoktak ilyesmit várni,
a romantikába áthajló modern európai életérzésnek milyen hatalmas, ú j formákat
teremtő vagy a régieket gyökeresen átalakító erejét lehet felfedezni. Ezért, a nagy
európai forradalmi változásokra és életformaváltásra adott korszerű válasza miatt
volt a múlt század első évtizedében létrejött Berzsenyi-líra a kor legjelentősebb
magyar művészi terméke.

-

. fsKy

TU. -mj
72

JUGOSZLÁVIA
0

Crnjanski: London regénye
A nagyepika zsugorodásának, a kisregénynek a divatja idején Milos Crnjanski
regényóriást írt a londoni orosz emigrációnak a második világháborút közvetlenül
követő éveiről. Különösnek tetszhet ez, mivel a cselekmény végig intim közegben
játszódik, egy orosz herceg, Rjepnyin és felesége küszködéséről szól. Az asszony babákat készít, Rjepnyin egy londoni cipőszalonban könyvelő, aztán könyvkereskedésben hordár, végül lovász. A herceg fokozatosan süllyed egyre mélyebbre, mert nem
hajlandó részt venni a Szovjetunió ellen irányuló emigránsszervezetek munkájában.
A fehér tisztek ámulva és gyanakodva figyelik rajongását a győztes orosz fegyverekért, kémet sejtenek benne. Rjepnyin sorsát ez az emigráción belüli elszigetelődés
pecsételi meg, s miután Amerikába hajózó feleségét biztonságban tudja, eldobja
magától m á r régen céltalannak érzett életét. A nagyepikai formát n e m is ez az
egyszálú főcselekmény, hanem a téma sokrétűsége, gazdag kapcsolatrendszere indokolja. Maga az író mondta művéről, hogy a hontalanok tragédiájához, tragikomédiájához egy óriási település, London szolgál hátterül. A cím is mutatja, hogy
Crnjanski, aki maga is hosszú időt töltött londoni emigrációban, tulajdonképpen a
várost tekinti m ű v e témájának. Talán Dosztojevszkijtől Andrej Belij
Petyerburgján
keresztül vezetett az út a London regényéig, a modern világváros mítoszáig. London
ködös és közömbös, önző és kegyetlen szörny Rjepnyin számára, annyira logikus és
érdekeken alapuló, hogy m á r irracionális, megközelíthetetlen. Egy -ellenszenves és
szinte felfoghatatlan ú j világnak a szimbóluma. A regény Londonnak (a rideg és
eszménytelen értékszemléletnek) és Rjepnyinnek (a hűségnek és a tisztességnek) az
ellentétéről szól, arról a folyamatról, melynek során az ezerarcú és arctalan metropolis elpusztítja, agyonnyomja a hőst. Az emigránssors és London mellett a szerelmet, az időt és a halált idézi meg Crnjanski regénye, s földrajzi jelenvalóság nélkül
is Közép- és Kelet-Európát, meg a második világháborút.
Milos Crnjanski sokfelé járt, több országban is élt, s m á r gyérmekkora a r r a
predesztinálta, hogy eltérő sorsú népeket ismerjen meg. Apja a hódmezővásárhelyi
református gimnáziumban tanult, ő maga Csongrádon született és a szentesi görög
templomban anyakönyvezték. P a p ősei révén családi hagyomány volt náluk a szerbek nosztalgiája a pravoszláv hit és Oroszország után. Az ifjúkor és az emigrációs
évek érlelhették meg benne azt a meggyőződést, hogy Kelet- és Közép-Európa forradalmakkal és ellenforradalmakkal, szegénységgel és diadalokkal, nemzeti és vallási üldözéssel teli világa valamiféle modellje lehet az emberi helytállásnak. A kor
ellentmondásai a London regényében Rjepnyin és az emigránssors révén bontakozn a k ki. A második világháború tette világossá a herceg számára, hogy nincs mit
keresnie Angliában, Nyugat-Európában, hiszen ő örökre, megváltoztathatatlanul az
orosz néppel érez közösséget. Crnjanski regényének megvan a valóságalapja: tudunk
olyan orosz fehéremigráns csoportokról, melyek számára valóban a második világháború évei jelentették a hazához való visszatalálást. De a London regénye ennél
73

többet akar mondani: a politikai ellentétektől gyakran megosztott Kelet-Európa sorsát kívánja megfogalmazni, melyben a szilárd tájékozódási pont a hazaszeretet, a
néphez való hűség. Rjepnyin nem találja meg az utat haza, de belátja tévedését, s
lélekben már régen elhagyott hazájához tartozik. Tudatosan szigeteli el magát a
világtól: előbb a számára elfogadhatatlan jelszavakat hangoztató orosz emigránsoktól, aztán Londontól, a legközelebbi ismerősöktől is, és végül feleségétől. Minél szűkebb köre marad, annál inkább töltheti ki ezt a megfogyatkozó teret Oroszország:
egy leningrádi album, orosz rádióadások, filmhíradóbeli szovjet katonák, számára
megható látványa formájában. Ez a belső közeledés, m a j d azonosulás a távoli hazával magyarázza Rjepnyin közömbösségét, félálomszerű viselkedését a gyakorlati
életben. Számára érdekesebb, értékesebb létezés az emlékek és képzelet szférájában
való érintkezés Oroszországgal, mint London, a hétköznapok, a pénzkeresés, a munka.
S bár nyomora és megalázó helyzete miatt, s mert nem a k a r j a felesége, Nágya
sorsát a maga vergődéséhez kötni, régen elhatározta m á r magát az öngyilkosságra,
az igazi lökést a tett elkövetéséhez az adja, hogy álmai nem válhatnak valóra, nem
térhet vissza Oroszországba, nélküle pedig nem tud élni.
Bukása és halála ellenére Rjepnyin sorsa nem a semmibe ível, hanem tudtán
kívül megújul, folytatódik. Több mint két évtizedes házasság után felesége gyereket
vár tőle, s ezzel a reményt adó, boldogító titokkal indul Amerikába. Az, hogy nem
volt gyerekük, aláhúzta létezésük céltalanságát és reménytelenségét, a befejezés
viszont, az ú j élet lehetőségével azt sugallja, hogy Rjepnyin olyan értékek letéteményese, melyek méltók a folytatásra. Legdöntőbb jellemzője valami makacs tisztaságigény, túlérzékenység, mellyel mindentől visszariad, ami durva, tisztátalan vagy
önző, legyen az akár a cári tisztek szovjetellenes szervezete, akár női felkínálkozás.
A lelkével elfoglalt hontalan számára undorító a „csak üzlet, csalás" London, a
szörnyeteg város, mely lassan akaratától is megfosztja. Rjepnyinnek nincsenek osztályszempontjai, nem tud társadalmi rendszerekről, de egész lényét, csaknem testi
mivoltában is áthatja valami elemi erkölcsi tartás: hűsége hazájához, népéhez,
gyöngéd, nagylelkű szerelme felesége iránt, ellenszenv mindenféle közömbösséggel,
megfizethetőséggel, önzéssel szemben. Rá kell azonban döbbennie, hogy ez az értékszemlélet nincs összhangban érdekeivel és környezetével. (Az emigráns bizottságból
való kiválása miatt nem kap munkát.) A maga erkölcsi abszolutizmusával úgy gondolja, hogy nem szabad engednie a többfelől is megnyilvánuló csábításoknak. Sem
politikai meggyőződésében, az emigránsokkal való szakításában, sem hitvesi hűségében nem szabad meginognia, mert a bizonytalanná és undorítóvá váló világban csak
tiszta és egyértelmű erkölcsi elvek útján őrizheti meg magát.
Rjepnyin viselkedésében nincs semmi hősies. A fájdalomnak és a tehetetlenségnek olyan foka ez, mely, mintegy védekezésül, a fásultság alakját veszi fel, hogy
elviselhető legyen. Ebből vezethető le a regény hangnemének bizonyos szárazsága,
tárgyilagossága is. Érzelmesség helyett rezignált szomorúság uralja, mely még a
tragikus eseménysor kíméletlen logikáját is tompítani látszik. A pusztulás elkerülhetetlensége már a mű elején adott, de a tehetetlen kínlódás hosszú elhúzódása
mintha elterelné az olvasó figyelmét a konkrét eseménysorról, és arra irányítaná,
ami ennek a gyermektelen orosz emigráns házaspárnak a történetében általános.
Kivételszerű lehet sok-sok mozzanat, az egész mégis valami egyetemeset mond k i :
a beteljesületlen vágyak, az elérhetetlen kívánságok, melyek szenvedéssé teszik
Rjepnyinék számára az életet, a legtöbb ember számára elérhetőek, s így a többség
szemében el is veszíthetik értéküket. Crnjanski a hiányról, a halálról, a honvágyról
írva így figyelmeztet a haza, az élet, az értelmes közösségi cselekvés értékére.
A London regénye London és az emigránssors regénye, a szerelemé és a hazaszereteté, s mindezt egybefoglalóan az időé. Nem a teremtő, a lehetőséget adó, a
vágyakat beteljesítő időé, hanem a devalváló időé, amely ahogy telik, múlik, egyre
kevesebb reményt enged, újabb és újabb lehetőségeket zár ki, egyre szűkebbre vonja
a szemhatárt, s végül a semmibe, a halálba torkollik. Ez az idő jelentése a regény
felszínén. De van a műnek egy rejtett, jóvátevő és kiegyenlítő értelme is: „Igaz,
74

hogy a z ősei, knyáz, forognak a sírjukban, de legalább egy szép élménnyel búcsúzhat el az élettől. Szerette Oroszországot az utolsó percéig, meg a feleségét is szerette.
Nem hagyta el őket a b a j b a n . . . És mindez, ami most értelmetlennek látszik, egyszer, talán, amikor ő m á r nem lesz, valami tisztává, fényességessé magasztosul."
És valóban: anélkül, hogy Rjepnyin tudna róla, felesége a jövő ígéretét, az ú j életet
vitte magával, Oroszországban pedig, bár Rjepnyinnek erről sincs közvetlen tudomása, mérhetetlen szenvedései ellenére is boldogul és megújul a sóvárogva szeretett
orosz nép. Pusztulás és hanyatlás játszódik a London regénye színpadán, de a mélyben észrevétlenül ott munkálnak az élet, a jövő erői. Az élet veszteseiről olvasunk,
de az élet szüntelen nyereségeiről is. Így j u t el a m ű a befejezésben á katarzishoz,
a megnyugváshoz és a megtisztuláshoz. Egy életképtelen, és politikai aspirációiban
teljesen esélytelen orosz fehérgárdista-emigrációt ír le Crnjanski, de az előtérben
álló Rjepnyin herceg sok hányattatása és kudarca mély jelentést, győztes igazságot
hordoz. Rjepnyint tiszta embersége honfitársai, az ú j Oroszország mellé állítja.
Tudja, hogy ő személy szerint kizárta magát a közösségből, nem kérhet részt a győzelmekből és a dicsőségből, de diadalmasan erősödni érzi azt a rejtett kapcsolatot,
rokonszenvből és honvágyból képződő szövetséget, mely közte és a második világháborúban győztes orosz csapatok közt létrejött. Az igaz ügy és a nemzeti hovatartozás legyőzhetetlen vonzása teszi most m á r végérvényesen vitathatatlanná helyét
a világban. A hontalanok hazatalálása a képzelet és a honvágy szférájában éppúgy
boldogító és reménytelen egyszerre, mint Rjepnyin szerelme Nágya iránt, aki halál
és élet, hazátlanság és nyomor meredélyein szerelmének bizonyosságával segítette
át. A gyermektelenség, a f á j ó sóvárgás motívuma is elnyeri értelmét, mint a képtelen remény szimbóluma, a sorsközösségé, az összekovácsoló veszteségé, fájdalomé
és hiányé. Ilyen módon érvényesül a regényben az idő másik jelentése, amely
értelmet ad a szenvedésnek, amely tudtunk és akaratunk nélkül igazgatja és teremti
a világ reményt adó folytonosságát. Rjepnyin nem tud arról, hogy felesége későn, a
sors különös, végső ajándékaként gyereket vár, nem tudja, hogy szenvedései ésvágyai testet öltöttek immár, nem tud arról, hogy hazafiúi szerelme és makacs
ragaszkodása távoli népéhez, a végtelen Oroszországhoz, jeltelen és néma erkölcsi
erőfeszítései „fényességessé magasztosultak". London nem törte meg, nem győzhette
le, nem tudta magához hasonlóvá zülleszteni Rjepnyint, aki büszkén, póztalanul, de
méltósággal, észrevétlenül adja fel a m á r túlságosan unalmas és terhes játszmát,
csendesen lép ki az életből, megkönnyebbülten vesz búcsút az emberi világtól,
amelynek terhére volt, pedig áldása lehetett volna.
IMRE LÁSZLÓ

LENGYELORSZÁG

A magyar kultúra bő esztendeje
Lengyelországban, 1975-ben
A magyar—lengyel kulturális kapcsolatok területén az utóbbi harminc évben
köztudottan alapvető változós ment végbe. Ha csupán az irodalom és a társadalomtudományok területéről egymás nyelvére lefordított alkotások, illetve közös dolgainkat érintő könyvek, tanulmányok számát vesszük alapul, akkor is jelentős (ugyanakkor további megfeszített m u n k á r a serkentő) eredményeket értünk el. Jóleső érzéssel állapíthatjuk meg, hogy hazánk felszabadulását követő 30 év gazdasági, kultu75

rális eredményei mind szélesebb körben ismertek lesznek Lengyelországban. Az
alábbiakban csak néhány jellemző eseményre térünk ki.
Az 1975. esztendő a magyar kultúra lengyelországi népszerűsítésében kiemelkedő
helyet foglal el. A felszabadulásunk 30. évfordulójával kapcsolatos lengyelországi
ünnepségek és megemlékezések keretében a Thalia Színház (a Történelem alulnézetben és a Bartókiana című darabokkal) Varsóban és Opoléban vendégszerepelt.
A varsói Budapesti Napok alkalmával (1975. tavaszán) a varsói Állami Zsidó Színházban Darvas Iván előadásában Gogol: Egy őrült naplója került bemutatásra.
A színházi bemutatókkal kapcsolatban feltétlenül meg kell említeni a gdanski Teatr
Wybrzeze (Tengerparti Színház) Madách: Csák végnapjainak szeptemberi bemutatóját. A darabot Izabella Beata Gordon fordította lengyel nyelvre, rendező Stanislaw
Hebanowski, díszlettervező (érdemes megjegyezni a nevét!) Marian Kolodziej volt.
(A darab megértését nagymértékben megkönnyítette, hogy a műsorismertető füzetben 11 oldalon a dráma történelmi hátterét, négy oldalon pedig a cselekményt foglalták össze.) Magyarországon kevesen tudják, hogy a gdanski színház nem először
mutatott be magyar drámát, ideje lenne felfigyelni tevékenységükre, hiszen a mostani bemutató is azt bizonyította, hogy amit vállaltak, azt rokonszenvesen és átlagon felüli szinten oldották meg. Az 1975-ös novemberi katowicei színházi fesztiválon
a gdanskiak által bemutatott Madách-dráma színpadra alkalmazása (különösen a
díszlet) sok-sok elismerést kapott. Ügy tűnik, hogy a gdanski színház több magyar
darab (köztük Az ember tragédiája) és most a Csák végnapjainak a bemutatója
után a magyar drámairodalom egyik legigényesebb, legeredetibb lengyelországi népszerűsítője lett.
A magyar képzőművészeknek az utóbbi években Lengyelországban bemutatott
kiállításai (tárlatai) közül Varga Imrének a Zach^tában (varsói Műcsarnok) megrendezett reprezentatív kiállítását kell elsőnek megemlíteni. A kiállítást a lengyel
sajtó és szakvélemény az év egyik legszínvonalasabb, legsikerültebb kiállításának
minősítette. Varga mellett — többek között — Bálint Endre festőművész, Kovács
Ferenc szobrász, Paulikovits Pál iparművész, Szabados Árpád grafikus és Schéner
Zoltán festőművész alkotásaiból rendezett kamarakiállítások öregbítették a magyar
kortárs képzőművészet jó hírnevét. Az említetteken kívül a budapesti Történeti
Múzeum, a pécsi Janus Pannonius Múzeum válogatott anyagaiból reprezentatív kiállítások megnyitására is sor került. Tarnówban (Bem tábornok szülővárosában)
pedig a Nemzeti Galéria anyagaiból válogatott gyűjteményt mutatták be.
A kiállítások sorában különleges színfoltot jelentett a Petőfi Irodalmi Múzeum
által összeállított Magyar szocialista irodalom (1900—1945) című kiállítás 1975. szeptemberi bemutatója. A kiállítás tablóin Kass János, Uitz Béla, Biró Mihály,
Szántó
Lajos alkotásai, irodalmunk kiválóságainak arcképei, kézirat és magyarázó szövegek
(versidézetek) segítségével megelevenedett a XX. század első felének haladó irodalmi vonulata. A megnyitó meglehetősen formabontó, felejthetetlen élményt adó
esemény volt „ . . . egyike azoknak az egyre szaporodó alkalmaknak — mondotta
megnyitó beszédében Botka Ferenc —, amelyek lehetővé teszik egymás k u l t ú r á j á nak, művészetének mélyebb, konkrétabb megismerését". A kiállítóteremben a megnyitást követően a nálunk is jól ismert Wojciech Siemion színművész és Panojot
Bogadzijew bolgár származású hegedűművész adott műsort.
A magyar kultúra lengyelországi népszerűsítésében a testvérvárosok (megyék)
1975-ben is jelentős szerephez jutottak. A lublini vajdaságban Hajdú-Bihar megyei,
a lódzi vajdaságban Csongrád megyei, Olsztynben Kaposvári Napokat tartottak.
A kiskőrösiek és a Kalocsai Népi Együttes pedig Tarnówban vizitelt, örvendetes,
hogy Győr és Wroclaw kapcsolatai is egyre eredményesebbek lesznek.
Magyar Napok voltak — többek között — a poznani vajdaság több városában,
a slupski vajdaságban (ahol hat alkalommal fellépett a debreceni „Délibáb" együttes), továbbá a magyar kapcsolatairól közismert Tarnówban, Bochniában, Nowy
S^czban és a wloclaweki vajdaság négy városában is.
A varsói Magyar Kulturális Intézet számos tudományos rendezvénynek adott
76

otthont az 1975-ös esztendőben is. A tudományos rendezvények közül kiemelkedik a
varsói egyetem magyar tanszékével közösen szervezett Jókai emlékülés, ahol Nagy
Miklós, a Jókai-év emlékbizottság titkára; Kovács Kálmán, Radó György, Csapláros
István, Jan Sl^ski, Andrzej Sieroszewski, Jerzy Jakubiuk tartottak előadást. Májusban a ZBoWiD és a Magyar Intézet közös szervezésében magyar—lengyel
történészszimpozion volt, a második világháború alatti közös antifasiszta harc egy-egy területéről hangzottak el szakelőadások. Az irodalmi estek közül a József Attila- és a
Vörösmarty-est
a Magyar Rádió és a Magyar Intézet közös szervezésében rangos
előadóművészek fellépésével került lebonyolításra. A Vörösmarty-esten Ruttkai Éva,
Váradi Hédi, Dévai Nagy Kamilla, Keres Emil és Horváth Ferenc működtek közre
(a versek egy részét Grazyna Marzec és Olgierd Lukaszewicz kiváló lengyel színművészek tolmácsolták), az ünnepi estet Juhász Ferenc vezette be. A Magyar Intézetben rendezett irodalmi rendezvények Camilla Mondral neves műfordító estjével,
valamint a lengyelországi műfordítók találkozójával zárultak le (az egész napos
rendezvényen Pándi Pál tartott bevezető előadást). A Nagy László részvételével megtartott irodalmi est is a kortárs irodalom jobb megismerését, népszerűsítését szolgálta.
Az év irodalmi termésével különösen elégedettek lehetünk. A múlt tavaszon a
Literatura na Swiecie (a mi Nagyvilágunknak megfelelő lengyel havi folyóirat)
magyar számot jelentetett meg. Aleksander Nawrocki szerkesztésében a Ludowa
Spóldzielnia Wydawnicza gondozásában megjelent József Attila válogatott verseinek
kötete szintén gyarapította a magyar irodalomból lengyel nyelvre lefordított irodalmi értékeink számát.
A fiatal költők, írók havonta megjelenő lapja a Nowy Wyraz (Űj Hang) 1975.
6. száma szintén meglepetést okozott, terjedelmének több mint egyharmadát (Illyés
kivételével) fiatal magyar írók, költők: Farkas Árpád, Kiss Benedek, Várkonyi
Anikó, Kovács István, Mózsi Ferenc írásainak szentelte. A magyar rész szerkesztéséhez Kovács István költő, a fáradhatatlan polonista nagy segítséget adott, nem
r a j t a múlott, hogy néhány vers és illusztráció sajnálatos módon kimaradt a számból.
Röviden említést kell tenni az eddig legteljesebbnek tekinthető magyar költészeti antológia (Antologia poezji wíjgierskiej. Panstwowy Instytut Wydawniczy, 1975.)
megjelenéséről is. A kötet anyagát Csapláros István, Kerényi Grácia és Andrzej
Sieroszewski válogatta, a bevezető tanulmány írását Sieroszewski vállalta magára.
A lengyel olvasó Janus Pannoniustól a mai kortárs irodalom reprezentánsaiig áttekintést kaphat a magyar költészet gazdagságáról és sokoldalúságáról. A kötet megjelenése kétségtelenül nagy adósságot törlesztett s jelentős segítséget ad a magyar
irodalom lengyelországi népszerűsítéséhez. (A kötet értékeinek részletesebb ismertetése, az esetleges bírálatok, észrevételek megtétele egy külön írás feladata.)
Az elmúlt év egyik keresett könyvkiadványa lett dr. Jerzy Róbert Nowak Wegry
1939—1974 címmel a Wiedza Powszechna Kiadónál megjelent ú j könyve is, amelyről jelentősége miatt ezen a helyen is szólni kell.
Nowak munkássága — a korábban megjelent könyve (Wegry 1939—1969), kulturális életünk alakulását ismertető, értékelő cikkei, tanulmányai jóvoltából — évek
óta ismert. (Nowak 80 kisebb-nagyobb cikket publikált, három könyvet írt, ebből
kettő hazánkkal foglalkozik.) Szorgalmas munkájával, bátor témaválasztásaival nevet és rangot vívott ki magának.
Munkájának jelentőségét röviden az alábbiakban lehet összefoglalni: olyan korszak került feldolgozásra, amely több szempontból, éppen maisága miatt az érdeklődés középpontjában van; olvasmányos formában van megírva, tudományos és
ismeretterjesztő célokra egyaránt alkalmas.
Az ötezer példányban most megjelent második, átdolgozott (bővített) kiadás a
lengyel olvasók szamára lehetővé tette á gazdasági, kulturális életünk területén elért
eredmények mégismierését (Nowak az ideológiai „műhelyviták"-ban felvetett problémákba is bepillantást enged).
Átdolgozott kiadásról lévén szó, ezúttal a két kiadás közötti eltérésből, a „bővített" részekkel való gazdagodás érdemi jelentőségéből kell kiindulni.
77

Mindenekelőtt két kérdésre kell válaszolni. Mi az, amivel a mostani kiadás
több? Mi indokolta az újabb (bővített) kiadást?
Az előzőleg megjelent részek, a második világháborús kérdésekkel foglalkozó
alfejezetek (lengyel menekültügy Magyarországon, magyarok a lengyel ellenállási
mozgalomban) kibővítésre kerültek. A történelmi háttér kidolgozására ezúttal a
szerző nagyobb gondot fordított. A lengyel ügy és a világháború alatti magyar értelmiség, valamint a lengyel ellenállás magyarországi kapcsolatai új részként kerültek
a kötetbe.
A második kiadás elsősorban azért több, mert maibb. Az MSZMP X. kongreszszusáról, az azóta eltelt időről, igaz, több újságcikk jelent meg. Színvonalasan, vagy
középszerűen, de mégiscsak részkérdésekről írtak. Nowak pedig általános értékelést
ad, • összefüggéseiben ismerteti az utóbbi évek legfontosabb politikai, gazdasági és
kulturális eseményeit. Meglepő módon igen jó összefoglalást kapunk a hazafiság- és
internacionalizmusvitáról, a gazdasági mechanizmus alakulásáról, a munkásosztály
(üzemi demokrácia) helyzetéről. Egyszóval: az elmúlt évtizedek problémáiról, eredményeiről, mai életünkről.
Nowak, nagyon helyesen, külön fejezetet szánt az MSZMP kultúrpolitikájának
elemzésére. Kitért a Népszabadságban, a Kritikában, történettudományi és filozófiai
szakkörökben lezajlott viták lényegére, valamint a Magyarország felfedezése
sorozattal fémjelzett „önmegismerési" törekvés társadalmi hasznosságára is.
A könyv végén a magyar irodalom, zene, film és képzőművészet, helyzetéről
hazai (nemzetközi) sikereiről, fogadtatásáról olvashatunk.
A lengyelországi magyar tárgyú írásokból összeállított bibliográfia arra enged
következtetni, hogy a magyar (történelmi, kultúrtörténeti) témákkal (is) foglalkozó
— középgenerációhoz tartozó — lengyel történészek közül dr. Maciej
Kozminski
mellett dr. Jerzy Róbert Nowak a legtermékenyebb, legsokoldalúbb. Kozminski
tudóstípus, Nowak az oldottabb formák mestere, publicisztikája egyre kiforrottabb.
Ismerve a Magyarországgal kapcsolatos, lengyel nyelven megjelent cikkek,
tanulmányok viszonylagos ritkaságát, Nowak könyvét hézagpótló, hasznos, nyilvánvaló aránytalanságai ellenére is úttörő jellegű, tiszteletet és elismerést érdemlő
alkotásnak kell minősítenünk.
A 30. évforduló elmúltával a kiadványok és a kulturális rendezvények száma
remélhetőleg nem csökken. Az egymás kulturális értékeinek megismerése — minden jel arra vall — gyorsan növekvő tendenciájú lesz. Ha a magyar kultúra lengyelországi fogadtatásának 1975. évi mérlegét megvonjuk, akkor egyet kell érteni azokkal, akik azon a véleményen vannak (magamat is ezek közé sorolom), hogy kultúránk (irodalmunk, történelmünk) fő, haladó vonulatának viszonylagos „terra incognita" volta az utóbbi években határozottan előnyünkre módosult.
LAGZI ISTVÁN

Mag/ar költők antológiája
Ezerkilencszázhetvenöt kultúránk és irodalmunk bemutatásának, népszerűsítésének „nagy esztendeje" volt Lengyelországban. E szokványos, gyakorta használt, de
most valóban helyénvaló jelzőt külön pecséttel hitelesíti a Magyar költészet
antológiája (Antologia poezji Wfgierskiej). Hetven költő háromszáz versén (néhány anonim és népköltészeti alkotás) keresztül Janus Pannoniustól Csoóri Sándorig líránk
hét évszázadát ismerheti meg a lengyel olvasó, akinek szellemi birtokába kerül az
78

Állami Kiadó Intézet (PIW) rangos — Költészet és Próza Könyvtára — sorozatában
megjelent kötet anyaga. A világlírát bemutató alsorozat első tagjaként az Angol
nyelvű költők antológiájának (Poeci jfzyka angielskiego) három kötete jelent meg,
ezt követően került kiadásra költészetünk antológiája.
„ . . . ezt az irodalmat — írja a bevezetőben Andrzej Sieroszewski, a kötet egyik
munkatársa — elsősorban regényei révén ismerjük, de keveset tudunk költészetéről.
Ezzel szemben erejét mindig pont költészete tanúsította, mely hatványozottan fölülmúlja drámáját és prózáját. Az irodalmi Magyarország mindig a költők hona volt.
ö k voltak képesek legtisztábban és legteljesebben kifejezni népük érzelmeit, gondjait és örömeit, a győzelmek lobbantotta lelkesedést és a csapásokat követő fájdalmat. Vezetői és nevelői, vezérei és bírálói voltak nemzetüknek". E számunkra jól
ismert tétel egy külföldinek sokat mondhat már azzal is, ha tudatában bekarikázza,
hogy irodalmunk ismerete költészetünk feltérképezése nélkül jóval hiányosabb, mint
ez más literatúrák átlagos ismerete alapján feltételezhető.
Egy irodalom csak akkor hathat igazán a külhoni befogadók (egyének és közösségek) tudatára, ha esélye van arra, hogy kultúrájuk alkotó részévé váljon. Ehhez
kevés a befogadók jóindulata, rokonszenve, sót, még az sem elég, hogy jó irodalmat
„tálaljunk", ehhez jó fordítókra van szükség, akik komoly áldozatokra hajlandók a
szellem Déva váráért. Mert e várfalak a legjobb indulat mellett is leomlanak, ha
olyan „mesterek" nyúlnak hozzá, akiknek keze alól — esetünkben — a legkitűnőbb
magyar versek is közepes színvonalú „szériatermékként" kerülnek ki. Kultúránk
európai recepciójának térképét bizony már tarkítja néhány erődítménynek szánt
rom...
„Minden alkotás előtt egy szenvedély jár, melytől az alkotót csak a kifejezés
válthatta meg. A tolmácsoló ezt a hajdani kényszerítő szenvedélyt nem élesztheti
fel többé; de ha kiváló ember, a maga rokonszenvedélyével, melyet a tolmácsolásra
váró mű szított fel, pótolhatja. Mű és tolmácsolás közé egy nagy éhségnek kell esnie;
a mű akkor tolmácsolható méltón, ha csalétket tud dobni a tolmácsolónak" — gondolkozik Németh László Szabó Lőrinc német, és Babits latin fordításai kapcsán.
Vajon költészetünk csalétket jelentett-e a lengyel tolmácsolóknak, s ha igen, voltak-e
olyan pártfogói, akikben a művek felszították azokat a szenvedélyeket, melyek előfeltételei a jó fordításoknak? E kérdésekre a fordítások adhatják a leghitelesebb
választ.
Az első vers, amelyet magyarul olvashatunk az Ómagyar Mária-siralom
(Lament
Maryi). Fordítója Miron Bialoszewski — (Micsoda szerencse című kötete egy éve
jelent meg az Európa Kiadó gondozásában) — a lengyel középnemzedék egyik legkitűnőbb alakja, aki Tadeusz Nowakkal, Tadeusz Rózewiczcsel, Zbignew Herberttel,
Wisiawa Szymborskával
és Stanislaw Grochowaikkal együtt méltán tartozik a mai
lengyel költők legjobbjai közé. Nyilván ezek a tények is számítanak és fontosak,
amikor az olvasó ízlelgetni kezdi a fordításokban megjelent verseket, hisz nem egyszer a közvetítők határozzák meg kiválasztásukat. (Hangsúlyoznunk kell, hogy antológiánk fordítói között túlsúlyban vannak a lengyel költészet legrangosabb, legtekintélyesebb egyéniségei — Nowak, Rózewicz, lUakowiczówna,
Kamienska,
Jastrun,
Ficowski, Zych, s az elhunytak közül Julián Tuwim!). Az Ómagyar
Mária-siralom
fordítása méltó Bialoszewski hírnevéhez, a zokogással meg-megcsukló sorok éppen
csak annyira archaizáltak, amennyire ezek jelzését a középkori vers nyelve, himnikus ünnepélyessége megkívánja. A műélvezet érdekében tett engedmények a vers
javát szolgálják.
Bialoszewski
a költőtársak többségéhez hasonlóan, nyersfordítás segítségével
dolgozott. A nyersfordítások (jegyzetek és életrajzi összefoglalók) elkészítése, a műfordítók „kiválasztása" és a válogatás is részben Kerényi Grácia érdeme, aki — s
ez még a gyengébben sikerült átültetések tartalmi hűségéből is kitűnik — lelkiismeretes munkát végzett, s túl ezen, több kitűnő költőt is „verbuvált" kultúránk közvetítése számára. Közéjük számít (a mi fogalmaink szerint fiatal költő) Bohdan
Zadura, akinek bravúros fordításai az antológia legjobb darabjai közé tartoznak.
79

Bornemissza Péter Siralmas énnéköm című versét oly lefegyverző szépséggel, szomorúsággal ültette át lengyelre, hogy sorain szinte átszüremlik az a siratóének,
amely „Magyarországnak a Törökök általi gyászos meghódoltatása" visszhangjaként
keletkezett a XVI. századi Lengyelországban. Rimay János, Kazinczy Ferenc, Kaffka
Margit, Juhász Gyula, Áprily Lajos, Erdélyi József, Szabó Lőrinc és Jékely Zoltán
költészete személyében valóban ígéretes fordítót kapott.
Józef Waczków nem tartozik az ismertebb költők közé, de megbízható, jó fordítóként tartják számon. Az antológiában olvasható több versfordításával dicsérőbb
jelzőre is rászolgál. Az Előszó, a Fölszállott a páva, a Psalmus Hungaricus kongeniális
megszólaltatása mellett az ő nevéhez fűződik a Himnusz „lengyelítése", amely nemcsak hatásosan szavalható, de szépen énekelhető is lengyelül.
Nem szándékom a fordítókat rangsorolni, de talán mégsem számít illetlenségnek, ha a szubjektivizmus fedezéke mögött Tadeusz Nowakot külön is kiemelem.
(A felsorolt fordítók közül Rózewicz mellett az ő neve a legismertebb Magyarországon: két regénye — Ha király leszel, ha bakó leszel; ördögfiak — szép sikert aratott,
a Tiszatáj 1974. 12. számában a Néző az Ördögfiak mellett, készülő művét is ismertette). Nowak fordításait ízlelgetve furcsa tudathasadás éri az embert. Olvassuk a
Szózatot és a Vén cigányt, s az az érzésünk, hogy jó lenne magyarra fordítani őket,
olvassuk Petőfi A nép nevében című versét, s kívánnánk, hogy magyarul is megszólaljon, Toldi első énekét olvasva szeretnénk, ha Arany magyar költő lenne, a
Ki viszi át a szerelmet mintha a mai lengyel költészet erejét bizonyítaná. Mert ezek
kitűnő lengyel versek. Persze mi tudjuk, hogy ezek magyar költők művei, s csak
bámulunk, milyen magasba is szökkenhet az a bizonyos v á r f a l . . .
Mennyi személyes meglepetést tartogathat egy antológia, ha jó. Nemes
Nagy
Ágnes költészetét a Jan Zych fordította Ekhnáton jegyzeteiből „fedeztette föl" velem,
s a tény, amellett, hogy rám rossz fényt vet, szolgáljon Zych fordításainak minősítéséül is. S milyen jó érzés volt Baróti Szabó Dávid Egy ledőlt diófához című versét — Witold Dabrowski fordításában — lengyelül kézbe venni, mivel magyar eredetijét éppen azt megelőzőleg boncolgattam egy lengyel témájú tanulmány összevetést szolgáló elemeként. E tanulmányban, ha csak felsorolásszerűen megemlítve,
de Antoni Lange is szerepel, aki a lengyel irodalom 1890—1918 közötti szakaszának,
az úgynevezett I f j ú Lengyelországnak (Mloda Polska) egyik jelentős alakja volt.
Az első újkori lengyel költő, aki ismerte nyelvünket, s szívügyének tekintette irodalmunk népszerűsítését, amelynek eredményeként költészetünkből 1921-ben megjelenhetett egy szerényebb válogatás (Panteon literatury wszechéwiatowej
— Wqgry).
Balassi-, Berzsenyi-, Katona-, Garay-fordításai ebben az antológiában is megállják
a helyüket. Az utóbbi időben többször szóba kerültek hazánk második világháborús
lengyel menekültjei. Kazimiera Illakowiczówna, Tadeusz Fangrat, Lew
Kaltenberg
és Adam Bahdaj a háború alatt Budapesten, Balatonbogláron és Kolozsvárott tanultak meg magyarul. Közülük Kazimiera Illakowiczówna, akit kolozsvári évei avattak
a magyar és a román irodalom tolmácsolójává, Petőfi- és Ady-fordításait emelném
ki. Viktor Woroszylski Kassák-fordításával már korábban ismertté vált hazai polonista körökben, az antológia anyagának fordításából most is nagy részt vállalt, a
magyar szakot végzett Aleksander Nawrockihoz hasonlóan, aki korábbi Petőfi-kötete
mellett a közelmúltban egy József Attila-válogatást is megjelentetett. Külhoni fordítókat mindig próbára tesz József Attila Születésnapomra
című verse. Rózewiczet
tehetsége mellett bizonyára magyar nyelvtudása is hozzásegítette, hogy sikeresen
megbirkózzék a feladattal. A költő majd negyedszázada csaknem egy esztendőt töltött hazánkban, a Ménesi úti kollégium lakójaként. Az antológiában közzétett fordításai bizonyára ebben az időszakban születtek.
Az antológia elkészült, megjelent, vitatkozhatunk azon, hogy a XX. század
magyar költői közül kinek kellett volna még szerepelnie, kinek nem, de nyugodt
lélekkel útjára bocsáthatták, mint a mesebeli legkisebb fiút, akiről tudjuk, hogy
nem tesz rosszat, léte csak a világot gazdagítja. (Antologia poezji w^gierskiej. Warszawa, 1975. PIW, 557. Válogatta és összeállította: Csapláros István, Kerényi Grácia,
Andrzej Sieroszewski.)
KOVÁCS ISTVÁN
80

Babits Adyról - Dokumentumgyűjtemény
A kötetnyi terjedelmű, ötvennyolc Adyról szóló írás, melyet Gál István, Babits
munkásságának tudós kutatója gyűjtött össze, legendát oszlató szerepénél fogva
jelentős. A dokumentumok Babits egész pályáját, minden korszakát átfogják, s meggyőzően bizonyítják: a két költő merev szembeállítása irodalomtörténeti babona.
Nem véletlen, hogy Ady így minősíti viszonyukat: „barátom és én lelkem szavai" —
s az sem, hogy temetésén a Nyugat gyászbeszédét Babits mondja el. „A legnagyobbak közül valónak vallom őt és nemcsak magyar mérték szerint" — hangzik föl a
nekrológ. Több ez, mint az idegen nagyságnak kijáró gesztus; „ő volt a mi legmélyrőljöttebb hangunk" — a rokonság fölismerése is. Logikusan következik belőle a két
világháború között az Ady-örökség iránti példás hűség. Babits a kettészakadt irodalom vitájában, majd A Toll Ady-revíziójában nemcsak Berzeviczy Alberttel szemben, hanem az ifjúkori barát, Kosztolányi ellenében is kiáll érte.
Az Ady—Babits ellentétpár legendája két félreértésre vezethető vissza. Az egyik
Babits Petőfi—Ady párhuzama: „Lírikus naivság van benne, amilyen Petőfiben volt,
s ami bátorságot ad. Ez egészséges naivság." A másik Babits Arany Jánoshoz írott
szonettje, melyből az egykorú olvasó Ady-ellenes kritikát vélt kiérezni: „Nem takart
seb kell, inkább festett vérzés." Gál István gyűjteménye mindkét föltételezést
cáfolja. Az „örök nagy gyerek", a „kevésbé komplex lélek" és más párhuzamos
Petőfi—Ady jellemzés nem értékcsökkentő szándékú, hasonlókat a Petőfi nem alkuszik. című Ady-tanulmányból is idézhetnénk. Földessy Gyula Petőfi-könyvével kapcsolatban Babits maga írja: „A szerző tiltakozik azon vád ellen, mintha Petőfit
kisebbíteni akarta volna." Illyés emlékezése is Babitsot igazolja. A Petőfi és Arany
„ . . . majdnem játék volt, a szecessziós kor divatja, megjátszani az ellenkezőjét annak, amit a többiek gondolnak", Babits igazi véleményét az 1923-as Petőfi koszorúi
fogalmazza meg (Hajszálgyökerek). A másik vád alól Babits a Beszélgető
fűzetekben
tisztázza magát; a műgond lenézését s a láz szenvelgését panaszló Arany-versben
nem Adyra, hanem rossz epigonjaira gondolt. Ödája nem kritika volt, hanem
valamiféle lírai duk-dukpör.
A dokumentumkötetnek két tartópillére van, valamennyi esszé, beszéd, vers,
kritika tulajdonképpen két alaptanulmányban gyökerezik, annak megállapításait
részletezi, variálja. Az egyik az 1909-es Ady-analízis, amely költészete faculté
maitresse-ét (ha egyáltalán lehet egyetlen szempontra redukálni!) magyarság-versei
„magyar dac"-ában jelöli meg, a másik pedig az 1920-as Földessy-polémia a híres
Ady—Dante párhuzammal s az elrendeléses sorsú próféta portréjával. (Az 1919-es
Ady-szeminárium szövege jobbára a Nyugat első Ady-számába írott tanulmány kibővítése.) Babits Ady-képe sok vonatkozásban ma is helytálló és irányadó. Amit Ady
modernségéről megállapít, Király nagyjelentőségű monográfiája is igazolja: „Költészete formáiban és módszereiben még félreismerhetetlenül a XIX. század szimbolizmusa. De igazi, lényeges mondanivalója mégis tipikusan XX. századi: titkos és telepatikus összefüggésben a külföldi kortársak költészetével." Nem kevésbé fontos Ady
g Tiszatáj

81

elhatárolása a századelő dekadenciájától: „Szerelmese minden é l e t n e k . . . ebből
fakad Ady egész emberi hitvallása, állásfoglalása a politikában, szocializmusa." Adyt
mindvégig emelkedő költőnek tartja, Az Illés szekerén pályájának csak egyik csúcsa,
a másik A halottak élén.
Babits — úgy tűnik — a 20-as évek elején áll legközelebb Adyhoz. Megvédi
Révész könyvét a támadásoktól, Adyt a forradalom költőjének nevezi, sőt — Ady
pongyolaságának témájában — önrevízióra is kész. Sok igaza van verstani kérdésekben is: hogy Ady ritmikája az időmértékes vers belső föllazítása és egyénítése, haladás a szabadvers felé — ám inkább csak a pálya korai szakaszára vonatkozóan.
A későbbi fejlemények — az ősi tagoló ritmus behatolása, két versrendszer tudatos
szimultán keverése — inkább a Földessy—Németh-féle elméletet bizonyítják. A h a r mincas években azonban mintha távolodna Babits Adytól. A Toll vitájában m á r
nemcsak védi, el is határolja magát Ady politikájától: „Meg kell őt értenünk, ami
természetesen nem annyit jelent, hogy mint a kor kicsiny emberei, okvetlenül azonosítjuk magunkat a politikájával." Az 1939-es rádióelőadás számára olyan verseket
válogat, amelyek „Ady sokféle arca közül a szépségeket hajszoló költőét" mint legőszintébbet tükrözik. A távolodás jele az utolsó följegyzések e passzusa is: „Ízlésben
csakugyan nagyon ellentéte voltam Adynak."
Midőn dicsérem Gál István munkáját, úgy érzem, bevezető tanulmánya egy
mondatával vitatkoznom kell. Mintha legendaoszlató szenvedélyében idealizálná Ady
és Babits kapcsolatát. Pedig nemcsak „egyek" voltak, hanem „ellentétek" is. Nem
annyira ízlés és világnézet kapcsolta őket össze, mint inkább a közös ügy, a különbözésben is egymás értékét fölismerő gondolkodói képesség. Inkább voltak harcostársak, mint barátok. Jellemző, hogy a gyászbeszédben is „ . . . a hadsereg tiszteleg
az elesett vezér ravatala előtt", az 1919-es ódában pedig „ . . . a szerzetes köszönti a
vitézt". Kapcsolatuk társkeresés volt, meghasonlással, eltávolodással, nosztalgiával,
szeretethiánnyal szaggatottan, ám nem olyan beteljesülés, mint Petőfi és Arany
barátsága. Az egybeforrás hiányzott belőle. Különben Babits nem vonta volna meg
később — 1927-ben — az Ady—Tisza párhuzamot: „Az élethirdető forradalmár költő
rokon a fegyelmezett, puritán politikussal."
A kötet kitűnő — kritikai kiadásokéhoz mérhető — filológiai teljesítmény.
A szövegek mintegy ötöde első közlés, de Gál István az esetek többségében a kéziratot veszi alapul. Magyarázataiban is alapos, mértéktartóan tömör. (Egyetlen adatát kell csak helyesbítenem: fenntartás nélkül veszi át Révész megállapítását, hogy
Babitsot Ady választotta A Holnap költői közé. Az értelmi szerző nem Ady —
Juhász Gyula volt.) A dokumentumgyűjtemény jelentősége mégis több, mint filológiai: a Babits-életmű egyik legfontosabb koordinátáját húzza meg. (Magvető, 1975.)
GREZSA FERENC

Két könyv a magyarság őstörténetéről
Ügy hiszem, nem kizárólag a saját mesterség iránti elfogultság mondatja velem:
a magyar őstörténet kutatása a szakmán belül (régészet) a nagy fellendülés korszakába jutott, a nagyközönség körében pedig az iránta való érdeklődés mondhatni
divat lett. A kettő persze összefügg egymással: örvendetesen megnőtt a kutatók
száma és a témára fordított összeg. (Igaz, ez még mindig elmarad attól az aránytól
és megkülönböztetett figyelemtől, melyet szomszédos barátainknál a múlt kutatói
élveznek, de a fejlődésünk üteme már számottevő, biztató.) Egy-két évtizede, hogy
82

az őstörténet és a honfoglalás kor vizsgálatához a nyelvészet mellett a derékhadat
immár a régészet adja. Itt a 60-as évek óta a „nagy nemzedék" mellé felsorakozva
több fiatal is munkálkodik, kikkel ásatásokon, ismeretterjesztő előadásokon, néha
rádión, tévén keresztül találkozhatnak, beszélhetnek a kívülállók. A „divat" szótól
pedig kár lenne viszolyogni; a jó divatnak — ha az tényleg jó — örülni kell. Hiszen
éppen ezek azok az érdeklődők, akik segítik a régészek terepmunkáját (mégha gyakran riasztó és lehangoló ellenpéldákról érkezik is híradás), s a TIT rendezvényein
egyre sűrűbben tesznek föl nemcsak naiv vagy legfeljebb kíváncsiskodó, hanem
tájékozott vagy éppen problémalátó kérdéseket is. A Gondolat és a Corvina most
szóba kerülő rangos kiadványai minden várakozásnak megfelelnek: ú j eredményeket
és szempontokat tárnak a kutatók elé, közérthető nyelven összegzik a legújabb eredményeket, illusztrációs anyaguk annyira friss, hogy a fényképek között a két éve
napvilágot látott leleteknek is helyet juttattak.
Fodor Istvánnak a Magyar História-sorozatban megjelent könyvéhez (VerecJce
híres útján...,
Gondolat, 1975. 298 oldal, 94 kép) fölösleges jelzőket keresgélni.
Jelentőségét az adja meg — ez önmagáért beszél —, hogy a magyar őstörténetről
első ízben jelent meg népszerűsítő célzattal készült, teljes régészeti összefoglalás.
Eddig ugyanis a népünk múltjának legrégibb korszakait bemutató írások a honfoglalás kort — az általunk elérhető és viszonylag biztosan ismert területet — vették
nagyító alá. így a néppéválás hosszadalmas folyamatát csak igen rövid előzményként mutatták be a szélesebb olvasóközönségnek. Fodor anyagismerete lehetővé tette,
hogy az ősidőktől haladjon Verecke felé — s könyvének szerkezete ennek megfelelően arányosan tagolt. Kutatásaiban szerencsésen sikerült ötvözni a tanulmányok (Moszkvai Állami Egyetem) és a munkahely (Magyar Nemzeti Múzeum)
kínálta előnyöket. Fölfigyelt a haza, nemzet, nép elvi tartalmával kapcsolatos, a
tudományos és közéletünkben lezajlott vitákra is, majd ezek tanulságait az említett
fogalmak vizsgálatához iskolapéldát nyújtó korra: őstörténetünkre és a honfoglalás
korára vetítette. Ebben a könyvben az alapvető kérdésre, hogy „mióta beszélhetünk
magyar népről", hosszú fejtegetések helyett mennyivel szerencsésebb volt például
Veres Pétert idéznie. így teszek magam is: „ . . . a haza mint földterület csak a
néppel, mint közösséggel lesz országgá és nemzetté. Hiszen a mi őseinknek "haza-«
volt m á r a Volga menti Magna Hungaria is, »Dentu-Mogeria« is, sőt, ha csak rövid
ideig, Etelköz is, haza lett a Duna—Tisza melléke is (de így van ez a világ többi
népénél is), mi tartott hát meg bennünket, amikor egy-egy hazát el kellett hagyni?
A nép, mint közösség, egy sajátos politikai, szellemi-lelki és »-sors-kohézió«. Beleértve a mindenkori politikai hatalmi akaratot is: Árpádét, Szent Istvánét, Kálmánét,
IV. Béláét, Mátyásét és Bethlen Gáborét. Majd Rákócziét és Kossuthét! Hiszen
volt úgy, hogy hazánk nem is volt, mert egyik részén a török, másik részén a német
uralkodott, de azért a magyarság mint történelmi közösség mégis megmaradt."
A magyar őstörténettel kapcsolatban a közvéleményt most a kettős honfoglalás
érdekli a legjobban. Fodor István külön bekezdésben szól róla — bizonyosan ezt
olvassák majd a legnagyobb izgalommal. László Gyula ú j iskolát teremtő munkássága során eddig talán „A honfoglaló magyar nép élete" (Budapest, 1944) volt
hasonló mértékben közérdeklődést fölkeltő, közvéleményt formáló hatású. E művet
majd' minden, a legutóbbi időkig felnőtt értelmiségi nemzedék könyvespolcán megtalálhatjuk, míg a X. századdal foglalkozó régészek ma is tankönyvként forgatják.
A kettős honfoglalást a nagyközönség már kezdte tényként kezelni és romantikus
vagy éppen fantasztikus elemekkel építette, bővítette tovább. A sok érdeklődő figyelmét elkerülte, hogy e kérdés kapcsán maga László professzor nem „kész elméletről",
„megállapításokról" stb. írt, hanem eredményeit „kérdéseknek és föltevéseknek",
„hangos töprengésnek" minősítette, s példamutatóan maga kérte a kollégáktól a
kritikát. Azt pedig Fodor könyvét megelőzően a legtöbben nemigen tudhatták —
hiszen kifejezetten ezzel foglalkozó cikk szakfolyóiratban sem jelent meg —, hogy
a régészek nagy része a kettős honfoglalást csak egy, a VIII—X. századi régészetünk és történelmünk sokféle problémáira nyújtott megoldási lehetőségként fogadta.
6

83

Az említett századokkal foglalkozók közül többen tudták, hogy vannak olyan adatok, melyek a munkahipotézis alaptételei ellen szólnak. Legutóbb — az elmúlt év
szeptemberében — a Budapesten rendezett nemzetközi finnugor kongresszuson
régészek mellett turkológusok sorolták el a kettős honfoglalással kapcsolatos nehézségeket. Nemcsak a tudományos etika, hanem a majdani kutatástörténet szemszögéből is kitűnő volt László Gyula ott adott válasza: a hipotézisével szemben felhozott
érvek révén friss problémákra került fény, így ú j a b b adatokat kellett az érvelésbe
bevonni, s az útkeresés során tisztázódott, hogy merre lehet és merre n e m lehet
továbbhaladni — elérte hát az eredetileg kitűzött célját: a magyar őstörténettel
kapcsolatos kutatás újabb ismeretekkel gazdagodott.
Fodor István írásának nagy értéke, hogy a finnugor őshazától a Géza és István
irányította államalapításig ívelő időkből egyetlen problémát sem hagy említés nélkül. Munkája volumenét tükrözi, hogy a sorra vett kérdésekre adott válaszainak
nemhogy értékelése, de felsorolása is oldalakat tenne ki. A könyvön belül az egyes
bekezdések, kisebb fejezetek önálló, zárt egységeket képeznek; ezért fordulhat elő,
hogy némely kérdés taglalását másutt is el tudnánk képzelni (például a Csodaszarvas-mondát a dél-uráli tartózkodás helyett a Levédiáról szóló részben). A külön
dicséret hangján kell megemlékeznünk a gondosan összeválogatott, szép számú
illusztrációs anyagról. A szovjetunióbeli leleteket sok fényképpel és kiváló kivitelű
rajzokkal tárja elénk, a honfoglalás kor bemutatásánál pedig sok, másutt eddig nem
bemutatott tárgy első közlésével találkozunk. Ezt a könyvet évtizedekig haszonnal
fogjuk forgatni.
*

Szintén a szélesebb, de kiadási és terjesztési lehetőségei miatt m á r a nemzetközi
közönségnek is szóló könyv a Hajdú Péter akadémikus szerkesztette „XJráli népek"
(Corvina, 1975. 321 oldal, 66 kép). Az alcím ideírásával („Nyelvrokonaink k u l t ú r á j a
és hagyományai") mi sem késlekedhetünk, nehogy a téma megnevezését egy olvasó
is földrajzi értelműnek vegye, s kizárólag az Urál hegység környékén élő népekre
gondoljon. Ezt a nyelvészeti megjelölést ugyanis az i. e. 4000 körül szétvált finnugor
és szamojéd nyelvcsaládok együttesére, illetve annak újkori leszármazottaira értjük.
Az ő történetükkel (nyelvészet, régészet, embertan), valamint tárgyi és szellemi
műveltségükkel (néprajz, irodalom, zene) foglalkozik a tárgyalt könyv. E két tudománycsoport ily módon történt egymás mellé állítása nem kicsiny feladatot rótt a
szerkesztőre, hiszen az elsőnek legfölsőbb időbeli határait is évszázadok választják el
attól a kortól, melyhez az utóbbi még egyáltalán képes visszanyúlni. Ezért az egyes
szerzők igyekeztek mindig hangsúlyozni a tudományuk rendelkezésére álló időrendi
kereteken túlmutató, általános műveltségi vagy éppen tárgyi elemek előfordulását,
így olvashatunk arról, hogy a halandó számára irdatlan messzinek tűnő finnugor
kor (i. e. III. évezred körül) nyelvéből milyen sokat használunk még most is a mindennapi nyelvünkben (Hajdú Péter). Ugyancsak a szerkesztési elv jogosságát igazolja, hogy XVIII—XIX. századi obi-ugor temetők halottai mellett közel egy ezredévvel régibb készítésű tárgyakat találtak, s hogy az ott megfigyelt viselet segítséget
nyújt a honfoglalás kori női fejdíszek helyreállításához (Fodor I., Dienes I.). Az pedig
mindnyájunk számára kézenfekvő — szó szerint: kézzel fogható —, hogy a több
mint egy évezreddel régibb embertani típusok olykor „tiszta" képviselői közöttünk
is élnek (Lipták P.). A finnugor anyagi kultúra és folklór kutatása hazánkban ritkán
hallat magáról, ezért fogadjuk örömmel a könyv több mint felét kitevő írásaikat.
A fent említett módszertani nehézség különösen a magyar paraszti életforma kialakulását vizsgáló alfejezetben érződik (Balogh I.), míg ugyané kérdés finn szempontú
kidolgozásánál a hazai közönség számára igen tanulságos módon ötvöződnek egybe
a gazdasági és természeti földrajzi, a régészeti és történelmi diszciplínák. (K. Vilkuna
írását olvasva az is eszünkbe juthat, hogy a 20—30-as években milyen kedvelt volt
nálunk a történelem—földrajz szakok párosítása, s hogy sok régészünket éppen ilyen
diploma indította el kutatásaiban.) A finnugor népek életmódjával kapcsolatban a
84

legtöbb emberben közhelyként élő „halász-vadász" kifejezés tárgyi oldalának ismertetése mellett ifj. Kodolányi János módot talált a különféle életmódok (az említett
kettő + a réntartás) kialakulásának bemutatására és arra, hogy e szemszögből nézve
hol képzelhető el a finnugor őshaza helye. Egy másik alfejezetben ugyanő az obiugorok, zűrjének és votjákok, cseremiszek és mordvinok, balti finnek és észtek, finnek és lappok, végül a magyarok — kezdeteiktől a napjainkig élő — népművészetét
tekintette át. Az uráli népek hitvilágáról (Hoppál M.) — a 60-as évek óta rohamosan elterjedt — strukturalista és szemiotikai módszerű megközelítésből tájékozódhatunk. Ezen alfejezetnek az áldozatokról, temetésekről szóló részei gazdagabbak
lettek volna, ha kifejtésük között az éppen idevonatkozó régészeti eredmények is
helyet kaptak volna (például: a Felső-Volga táján egy, az i. u. első ezredév közepéről
való sámán sírra bukkantak). Az írás végén a pogány magyar hitvilág legjellegzetesebb eleméről, a táltoshitről esik szó, mely látványos összehasonlításul kínálkozik a
következő alfejezetből kibontható képpel. A. L. Kuusi-nak a finn mitológiáról szóló
fejtegetései egyben hangulatilag előkészítik a két nagy északi nyelvrokonunk eposzáról, a Kalevaláról és a Kalevipoegről írottakat (V. Kaukonen). Felfedezésük történetét, tartalmuk néhány soros kivonatát újraolvasva könnyen felötlik a kérdés:
vajon helytálló-e az a legújabb felfogás, mely szerint a honfoglaló magyaroknak nem
volt epikus jellegű költeménye? (Erről is szól a Voigt V. által készített alfejezet.)
A középkori sztyeppei népek mindegyikénél voltak hőseposzok, így az ősmagyarokat
évszázadokon át ért sokféle török eredetű hatás a műveltség e területére valóban
nem terjedt ki? (Vagy pedig — miként magam hiszem — a magyar pogány kori
eposz hiánya is a kereszténységünknek a Kelet- és Közép-Európa többi népe mellett
mondhatni páratlan mélységű, sikeres térnyerésében nyerheti magyarázatát.) Verses
betéteivel különösen élvezetes a finnugorok népköltészetéről adott áttekintés (Domokos P.). A kondai vogul fejedelem erőszakos megtérítéséről szóló XVIII. századi
ének szomorúan recitáló hangvételű sorainál arra gondolunk, hogy meglehet, az
ezredforduló táján így sirathatta apái hitét sok magyar is: „Mit apám áldozott FelsőEg-Atyámnak:
/ Csikó-zsírral tele bőséges tálat / Nem áldozok már többé soha."
A kötet sorrendben utolsó alfejezetéhez érve fogalmazódhat meg az olvasóban
egy eddig bújkáló gondolat. Népünk finnugor származását — tudományosan megalapozottan — régóta nem vonják kétségbe, ennek tudatosításához járul hozzá a
tárgyalt gyűjteményes munka is. így hát nem okozna zavart, nem támasztana újabb
finnugor—török háborúságot, ha a magyar közönség (s vele együtt a külföldi is) egy,
a török népekről szóló, hasonló összeállítású könyvet is forgathatna. Esetleg megtalálhatnók a szélsőséges következtetések útját elzáró, ugyanakkor egy olyan bemutatás módját, melyben az eddigieknél részletesebben áttekinthetnénk: a nyelvrokonaitól igen régen elszakadt ősmagyarságot milyen sztyeppei hatások érték.
A most ismertetett könyvben a finnugor népek zenéjéről írottak (Vikár L.) kapcsán
a magyar őstörténészekben ugyanis felidéződhet annak emléke, hogy az 50-es években kifejtett, a finnugor őshazát Belső-Ázsiában kereső elmélet egyedül a zenetörténészek körében talált rokonszenvre. Jut még hát tennivaló — mégpedig nemcsak a zenei nyelvünk kutatóinak.
Végezetül meg kell emlékeznünk a könyv tetszetős kiviteléről (tipográfia, szövegközi rajzok elrendezése). Egyedül a vizuális típusú olvasók hiányolhatják, hogy
a kötet végére egybegyűjtött szép fényképekre nincs közvetlen utalás a megfelelő
alfejezetekben, s hogy az illusztrációk adta lehetőségekkel nem mindegyik szerző élt.
Az „Uráli népek" számot ad arról, hogy származásunk feltárásához biztos kiindulási alapokkal rendelkezünk. A hátralevő — még mindig nem kicsiny — munka
során előreláthatólag már csak kisebb tévedések érhetik az őstörténészeket. Értéke
tehát, hogy a jövőben bízvást megvizsgálhatunk minden, újabban elébünk -kerülő
apró lehetőséget; a lényeg már tisztázott. A könyv tanúsítja, hogy a finnugor múlt
és műveltség kutatása itthon és Finnországban egyaránt jó kezekben van.
BÁLINT CSANÁD
85

Győri Klára: Kiszáradt
az én örömem zöld fája
Egyre több paraszti önéletrajz születik és jelenik meg nyomtatásban. Már divatjelenségnek is vélhetné akárki, pedig az elmúlt években megjelent alig több, mint
egy tucat elenyészően kis szám. Kevés akkor is, ha hozzávesszük a régebben kiadott
néhányat, meg a levéltárakban, sőt az asztalfiókban őrzötteket is. Az eltűnő paraszti
lét dokumentálása Európa-szerte elterjedt formájának hazai teljesítményei eddig
jobbára csak sejtetik, milyen kulturális és tudományos fontossága lehet a m ű f a j n a k .
Az idős széki parasztasszony, Győri Klára m u n k á j a több szempontból figyelmet
érdemel. Teljességgel betölti azt a szerepet, hogy a paraszti önéletrajz n e m csupán
egy fordulatos, küzdelmes élet érdekes megörökítése, hanem társadalomtörténeti és
néprajzi tanulságok forrása. is. Jelentőségét fokozza, hogy a magyar néphagyomány
egyik legtovább viruló közösségének egy tagja, s nem is akármilyen, hanem folklóréletének egyik központi figurája írta.
Győri Klára belülről és olyan szuggesztíven ábrázolta a paraszti világot, ahogyan
néprajzkutató valószínűleg még akkor sem volna képes, ha hónapokat és éveket
töltene együtt a parasztokkal. A legjobb szociográfus írók műveit közelíti meg. S ha
azok politikai indulatai hiányoznak is írásából, érzékeny női szeme számos ponton
sokkal többet látott az életből, mint ők. Távol áll tőlem, hogy bárkivel is összehasonlítva, jelentőségét eltúlozzam, de nem lehet elvitatni tőle, hogy valószínűleg a
legjobb kulcsot adta a kezünkbe a széki néprajzi „rezervátum" titkának megfejtéséhez. Személyes kapcsolatokon, egyéni emberi sorsokon mutatta be egy sajátos mikrotársadalom belső mozgató és összetartó erőit, fölfedte legkisebb egységének, a családnak eddig többnyire ismeretlen mozzanatait. A ma is hagyományos viseletben
járó széki férfiak és nők szalmakalap alól és fejkendőből kipillantó — a külső
szemlélőnek a ruházathoz hasonlóan egyformának tetsző — tekintete mögé ilyen
mélyen még senki sem látott vagy láttatott.
„Szék város, nagyközség" — lakosai ma is sokszor így emlegetik a helységet.
A múlt és a jelen valóságának kompromisszumából született ez a furcsa szókapcsolat. A hajdani sóbányaváros ugyanis lassú hanyatlással előbb kiváltságait, m a j d a
múlt században városi státusát is elvesztette. Ennyit tud nagyon tömören a történész. A néprajzkutató viszont fölteszi a kérdést, ha az erősen átalakított, nagyméretű gótikus templomon kívül a hajdani nagy múltnak semmifajta helyben találtható emléke nincs, mit őriz a 20. századi Szék népi kultúrája a városi létből? Az
idézett mondáson kívül a népdalban is fölcsendül, például „ . . . megengedje Szék
városa...", a történeti tudat is számon tartja, hogy a falu valaha város volt. De azt
nem vizsgálta meg senki, hogy mennyire hatott erre a nyolcvan esztendővel ezelőtt
készült történeti monográfia és az egyházi hagyomány, s mennyit őrzött meg a
paraszti emlékezet. Nem volna hiábavaló vizsgálni, de sokkal érdemesebb figyelni
a már jól ismert öltözködésre, a muzsikára, a táncokra, a törzsi összetartozással
vetekedő közösségi szellemre és szokásokra. Ezek megléte, napjainkig tartó élénksége végső soron a sajátságos múlttal magyarázható.
A széki bányászok, polgárok és szabadalmas parasztok már a nemzeti fejedelemség korában kénytelenek voltak védekezni a jobbággyá süllyesztés ellen. Nem
sikerült, s közben a sóakna is kimerült, nemcsak jobbágyok, de mindnyájan parasztok is lettek. Mégsem mondtak le a jogok visszaszerzéséről, de mást nem tehettek,
mint különvalóságukat, környezetüktől eltérő múltjukat kultúrájukkal hangsúlyozták. Különös magatartást, rájuk jellemző öltözködést, viselkedést és értékrendet alakítottak ki. A régi szokásokat nagyon erősen őrizték, keveset változtatták. Védekezésül a föloldódás ellen, egymás közt házasodtak. A szigorú rendnek sokáig valós
szabályozó szerepe volt életükben, azonban akkor sem tudtak belőle szabadulni,
86

amikor már — 1848 után — a feudális szabadalmak helyett a polgári szabadság
kínálkozott legalább is elvben mindenkinek egyenlően. A székieknek ekkor. már
fogalmuk sem lehetett a korszerű polgári létről, a kelet-közép-európai parasztok
általános sorsa volt az osztályrészük, s ha akarták, ha nem, nem léphettek ki belőle.
Sőt az előrelépést most már akadályozó hagyományokhoz is mereven ragaszkodtak,
külső körülményeik majd minden vonatkozásban erősítették elzárkózásukat. .
Győri Klára nyilvánvalóan nem látta, nem is láthatta a történelem és saját
sorsának összefüggéseit. Viszont pontosan leírta a nagy múltú patriarchális rendet,
ami a széki néphagyományt napjainkig megőrizte: a munkát, a szórakozást, a szerelmi életet, az udvarlást, a férfi és nő, az apa és leány, a gazda és cseléd viszonyát; sok-sok fontos mozzanatot megörökített, ami egy közösség társadalmi és biológiai folytonosságához elengedhetetlenül szükséges.
A gyermekkor, a családi otthon, ha nem is volt felhőtlen, a későbbi gyötrődések tengeréből nézve a boldogság szigete. Az apa könyörtelen szigorúsága egész
életére hatott: „olyan volt a nevelés, a parancs, hogy azt áthágni nem lehetett". De
még a lánykodás esztendei is megszépülnek visszaemlékezés közben, pedig azokat
beárnyékolta a háború. Az udvarlás szokásai pedig kemény próbák elé állították a
sok legénytől kerülgetett, bizonyára mutatós Győri Klárát. De amilyen kérlelhetetlenül ellenállt a legényeknek, oly hirtelen adta be a derekát egy szinte ismeretlen
özvegyembernek, mert szép nagy háza volt a főutcán. Számtalanszor megbánta az
elhamarkodott lépést, de ami megtörtént, azt a széki erkölcsök szerint nem lehetett
visszafordítani. így öregedett meg örökké dohogó, erőszakos, lusta, iszákos, gonosz
lelkű ura mellett, akiről azt írta egy helyen, talán leginkább összefoglalva kapcsolatukat: „Ha nem szólt az fájt, ha szólt, nem volt benne köszönet." S ha a kívülálló
az elfogultságra hivatkozva a jelzők felét túlzásnak is tartja, nem tagadhatja, hogy
Filep István rideg és szeretetlen ember volt, feleségétől merőben eltérő magatartású
és igényű. Csak a halál hozta el számukra a „megváltást", több mint fél évszázados
házasélet után. Az örökös ellenségeskedés néha elviselhetetlenségig fokozódott. Ilyenkor az asszony a szüleihez futott. Ott azonban nem maradhatott sokáig, mert a gyermekeit különben nagyon szerető apa, mindannyiszor halállal fenyegette meg, ha
vissza nem megy, miután ő a házasságkötés előtt eleget figyelmeztette. Szava mindenkor hiteles volt, mintha száz évekkel előbb mondta volna egy könyörtelen apa
rossz útra tévedt lányának. A maradás különben is kilátástalan lett volna, a falu
nem tűrte, azaz nem hagyta szó nélkül az ilyen esetet, Győri Klára pedig nem
tudta volna elviselni, hogy a szájukra vegyék őt és a családot.
Később, szülei elhalta után már nem lehetett hazamenni. Tűrni kellett a f é r j
mértéktelen zsarnokoskodását és mindenfajta megalázást. Győri Klárának másként
is adódott kitörési lehetőség, hogy ezekkel sem élt, jelleme is oka volt. Lánykorában, mint valahány társa, Kolozsvárott szolgált hóstáti gazdacsaládnál. Akkor szerzett ismeretségei évtizedeken át elkísérték. A csábítás, hogy gazdafeleség lehet városon, nem egyszer jelentkezett. Ö azonban nem mert dönteni. Habozott, nem akart
kockáztatni bizonyára azért is, mert a kolozsvári gazdavilág messze idegen volt tőle.
A fuvaros, zöldségtermesztő, tejgazdálkodással foglalkozó Hóstát a korabeli erdélyi
parasztpolgárosodás élén járt, jóval Szék előtt haladt.
Mindezek nem mentik saját gyengeségét, ami különös oldala volt rendkívüli
erős egyéniségének. Nagy Olga, a kötet gondozója „félreismert társadalmi k é n y s z e r nek nevezi alkalmazkodását a falu törvényeihez. Győri Klára ugyanis érezte és le is
írta helyzete tarthatatlanul szerencsétlen voltát, tudta kívülről is szemlélni, de eleve
elrendelésnek vette. Persze nem vallási-dogmatikai értelemben, hanem az évszázados szokások súlya alatt. Mindvégig tartott a „falu szájától", attól a közösségi szabályozótól, ami valaha a lét fenntartásának nélkülözhetetlenül fontos összetartó
eleme volt.
Így öregedett meg Kali néni, ahogyan élete utolsó évtizedeiben hívták Széken.
Hagyományos műveltségével a régi századok kultúrájához kapcsolódott. Fiatal korában híres, jó táncos volt. Majdnem ötven évig házában adott helyet hétről hétre az
87

egyik táncháznak, ahol olyan muzsikát játszottak és olyan táncokat jártak, amelyek
őseit talán Bethlen Gábor is hallgatta vagy ropta. Amikor m á r nem táncolt, mesélt.
Édesapja is híres mesemondó volt, Kali nénit „mesefá"-nak nevezi Nagy Olga.
Ontotta a tündérmeséket, trufákat, hiedelemtörténeteket. Minden hallott eseményt
élvezetes elbeszéléssé tudott varázsolni. Gyerekkorától olvasott, később haragos f é r j e
miatt inkább lopva. Mire élményeit a táncházi fiatalságnak elmondta, még a Boccaccio-novellák hősei is széki ruhába öltöztek. A közeli Kolozsvárnál tovább nem
jutott, de a világról sokat tudott így is, mégis hitt a ráolvasásban és abban is, hogy
a román pap miséjének varázsa alól, ha kálvinista magyarok is mondatták, nincs
kibúvó. Miután elkápráztatóan nagy és gazdag hagyománykincsét Nagy Olga hangszalagra rögzítette, megírta önéletrajzát is. Kali néni ekkor azonban m á r szinte
teljesen egyedül van. Házassága magtalan maradt, mostohagyerekei, akiket gonddal
és szeretettel nevelt, egyre kevesebbszer tűnnek föl körülötte, teljesen elszegényedett, szinte csak a folklorista látogatók és a szereplés, ami most m á r nem csak a
falunak, hanem rádiónak, sajtónak, sőt a televíziónak is szól, vidámítják árvaságát.
Az árvaság önkéntelenül is fölidézi Bethlen Kata alakját. Azonban még ha
kézenfekvően adódnak is — például az egész életen át tartó szakadatlan küzdelem
a közösséggel egyénisége fenntartásáért, a rossz házasság végzete, az élet kikerülhetetlen sorsként való fölfogása, vagy akár a vagyont pusztító, jelképesnek is fölfogható tűzvész — hasztalan erőltetés volna párhuzamokat keresni. De a széki 20.
századi néphagyomány előképei között bizonyára ott van a Bethlen Katát körülvevő
köznemesi kultúra is.
Árva Győri Klára azonban nem volt írónő, de nem lehet elhallgatni remek írói
készségét. Nagy Olga egyedülállóan érdekes elemzést végzett, összehasonlította a
mesélő és író Kali néni alkotói módszerét, és megállapította, hogy írás közben —
tudatosan és ösztönösen — írói eszközökkel is élt. Ez azonban még akkor sem elég
az írósághoz, ha vitathatatlanul meglevő stílusadottságait is hozzátesszük. Élvezetes,
könnyed, a dialektusból frissen irodalmivá emelkedett nyelvezete néhol nyers, de
henyeséget nem tűr. Ilyen pompás mondatokat írt le: „Ördögül táncoltam." „Jaj, de
nagy bánat volt a szívemen, de nem szóltam volna egy országért egy szót sem." „Ha
a mezőn láttam madarakat repdesni, egy pillanat alatt átfutotta a szemem: megszámoltam s többnyire párost találtam. Ez is fájt, mert abba a percbe arra gondoltam, még azok is boldogabbak nálam."
Hiába lettek volna Kali néninek bármily nagyszerű meséi, kitűnő íráskészsége,
ha nincs folklorista, aki megtalálja és megörökítse azokat. Az eddig is többször
idézett Nagy Olga, kolozsvári néprajzkutatóé az érdem. Nemcsak a „fölfedezés"
tette, hanem az írás elkészítésére való évtizedes biztatás és ösztönzés, majd a sajtó
alá rendezés és az elemző-bemutató kísérő tanulmány elkészítése is.
Kali néni könyve figyelmet béklyózó olvasmány, ha úgy tetszik lehangoló, ha
úgy tetszik illúzióromboló is. Tavaly nyáron, néhány hónappal a könyv megjelenése
előtt meghalt, nem érhette meg, miként fogadja a falu a „visszavágást", azért, mert
bár mindvégig tartott a közösség törvényétől, őt méltatlanul hibás erkölcsűnek és
szégyentelennek tartották. A „kibeszélés" szenvedélyét — valószínűleg ösztönösen —
bizonyára ez az indulat is hajtotta, az elégtétel, az igazolás keresése. A távoli olvasó
erre — akár e sorok írója — talán utoljára gondol, mert sokkal fontosabb, hogy
általános érvényű titkokat „adott ki" a faluról. Akkor is, ha az egy színes és kedves
világ, melynek fonákságaival megismerkedni akár lehangoló is lehet. Ez azonban
nem változtat azon, hogy mutatis mutandis, ez a közösség sok-sok lelki szenvedés
árán olyan értékes néphagyományt őrzött meg, amely ma már ezerszerte nagyobb
közösség kincse lett. (Kriterion, 1975.)
KÓSA LÁSZLÓ

88

Czele György: Minden jegy elkelt
Enyhe szorongással teszi le az olvasó ezt a könyvet, miután hol ínyencként ízlelgetve, hol meg felkavarva, meghökkenve végigolvasta a 14 novellát. Ritka élmény
ez manapság, amikor oly sok (és igaz) vád éri a fiatal prózaírókat. S ezzel még nem
azt állítottuk, hogy mind a tizennégy novella tetszett. Az az érzésünk alakult ki,
hogy a kötetben tulajdonképpen variációkat kaptunk egy témára, de nem minden
variáns sikerült egyformán. Érdektelen írás vagy rossz variáns azonban nem került
be a kötetbe, s ez nem csupán a szerző írástudását, de figyelmét és tudatosságát is
dokumentálja. Makacs és tudatosan építkező prózaíróval van dolgunk, aki közhelyigazságokat is élettel tud megtölteni éppen azzal, hogy nem várt, ú j fordulatait, színeit mutatja meg nekünk. A rendkívüli itt nem a hősök kiválasztása — „hétköznapi
emberek", még csak nem is helyzetek, hanem az a sajátos fénytörés, látószög, amelylyel a mindannyiunk által ismert jelenséget egy „csavarással" elébünk tárja.
A tévében is láthattuk A vendég című novella feldolgozását. Az öregek elmagányosodnak, lassan elhidegülnek az élettől. A magány és az unalom azonban akkor
válik nyilvánvalóvá és nyomasztóvá, ha valami nem várt esemény ezt felkavarja,
tudatosítja. Olyan ez, mint amikor a tömött esti csendet megtöri egy kiáltás, egy
ajtó becsapása. Czele öregjeit egy fiatalember látogatja meg esténként, hogy náluk
megvacsorázzon. Amilyen felháborodást, dohogást vált ki az öregemberből a nem
várt, tolakodó látogató, az éhes fiatalember valóban „pimasz" betoppanása, olyan
riadt hiányérzetet a lassan már megszokott vacsoralátogatások elmaradása. S ezzel
egyszersmind el is mondtuk a Czele-novellák alapsémáját. A hősök (többnyire értelmiségiek, kishivatalnokok, de elég változatos a skála) élete csordogál egyhangúan,
míg valami váratlan esemény fel nem kavarja, ki nem zökkenti őket. S ebben van
Czele leleménye: a nem hétköznapi, a meghökkentő cselekményfordulatokban. Ezek
mutatják meg, ezek magnéziumvillanása mellett válik nyilvánvalóvá a hősök életének kisszerűsége, jellemük repedései. Magányosok ezek az emberek, érezzék jól vagy
rosszul magukat a bőrükben, ám ahhoz nincs merszük, hogy ezt bevallják, hogy a
sorsukon változtatni mernének. Amikor a nem várt esemény kilódítja őket nyugalmi
helyzetükből, egyenletesnek vélt mozgásukból, akkor cselekednek igazán, ám keserű
szájízzel, üres szívvel mindig visszasomfordálnak eredeti állapotukba. A körülmények kényszere, a lázadás lehetetlensége egyszersmind meg is alázza őket, még
mélyebben löki a langy unalom vagy éppen az elkeseredettség bugyraiba. A Nagy
barna madár hőse például a turizmus rabja, lakályossá rendez be magának egy
barlangot, de az erdőgazdaság, a társadalom itt is megtalálja, és egyszerűen kilakoltatja. Az angyalok tollaslabdáznak, fiatal újságkihordója meg egyszerűen gyáva a
boldogságra. Epekedik vágyai szőke lánya után, levelet ír neki, csellel becserkészi,
de letagadja, hogy ismeri, amikor a lány részegen ráköszön a reggeli józan fényben.
Czele történeteiben tragikus mélységet kap a vágy és a lehetőség kontrasztja.
Az újságkihordó egyszerűen nem hiszi el, a tudatalattijában, a zsigereiben hordozza
a kételyt, — hogy a villanegyed márkás kocsiján futkározó szőke szépsége őt is
emberszámba veszi, partnernek tekintheti. Puritán egyszerűsége, erkölcse megdöbben a villa, a számára elérhetetlen idilli pompa és gazdagság, és a lány részegsége
láttán. Pedig Czele hősei oly kevéssel beérnék! Mint például a Boldogság című meghökkentő és képtelennek tűnő történetének magányos sofőrje. Odahagyja a családját,
mert rájön, hogy gyűlöli az asszony. Esti ődöngései során egyszer egy szexorgiába
botlik bele. Véletlenül, hiszen a rikoltozó zene csalja a nyitott ablak alá. Előbb
émelyeg, utálkozik, később ez lesz élete értelme, hogy nézi mások csoportos szeretkezéseit. Ez a sportként űzött szerelem, ami eddig számára ismeretlen és idegen volt,
annyira lenyűgözi, hogy szinte boldognak érzi magát. Míg az egyik este ott nem
talál valakit a leshelyén, akivel verekedést provokál féltékenységében? irigységében?
89

Csúnyán megveri az idegen, s evvel véget vet a „boldogságnak". „A boldogságért
bizony sok áldozatot kell hozni, ez az igazság" — fejezi be Czele ezzel a suta közhellyel a történetet. Ám ezek a közhelyek a bizarr történetek után sokáig fogva t a r t ják az olvasót. Ez a boldogság, ez is lehet? Mi történt, mi történhet még az emberrel,
ha ilyen pótszerekkel is beéri, márpedig — t u d j u k — beéri!
A másik motívum a félelem. Kitűnően ért Czele a szorongás, a neurózis érzékeltetéséhez. Azt hihetnők, hogy a tömeggyilkosságok, világháborúk századában, amikor a tömegkommunikációs eszközök valósággal zúdítják ránk az erőszak, a tragédiák híreit — már nincs is szavunk ezek érzékeltetésére, idegünk ezek felfogására.
Czele éppen ezt a képtelenséget: a borzalmakét, a megszokás közönyét érzékelteti.
A jelenség hősei egy félelmetes korongot látnak az égen. Iszonyattal tölti el őket, de
nem mernek beszélni róla, mert nem ír róla a sajtó, hallgat a rádió, a tévé is, s így
senki se hinné el nekik, bolondnak tartanák őket. Az abszurditás világában csak azt
hisszük el, amit „hivatalosan" is megerősitenek. így a novella hősei is inkább hallgatnak, csukott ajtók, ablakok mögött, s többé nem mernek „az égre nézni". Ez a
titokzatosság, a titok megfejthetetlensége kergeti m á r - m á r az őrületbe A narancssárga csomagok titka hősét is. Hiába derül ki, hogy csupán egy mosószert, az Orange
Luxot reklámozták így — üres dobozokkal —, nyugalma és a biztonságérzete örökre
odahagyta a novella hőseit. Valami jóvátehetetlenül elromlott, hiányzik, csúffá lett —
kiűzettünk a paradicsomból. Az élet megy tovább, talán még jól is élünk, hiszen
dolgozunk, gyarapodunk, de visszavonhatatlanul felnőtté váltunk. Ezen túl meg kell
küzdenünk a hitünkért is — sugallják a Czele-novellák. S mégis, és talán éppen
ezzel, éppen ez ennek az ígéretes tehetségű fiatal novellistának az igazi értéke:
felnőttszámba vesz minket, nem akar elandalítani. Mondhatnánk persze azt is, hogy
ez a sötét tónus, ez a démonnal való szembenézés az ifjúság sajátja, amit a tapasztalás, önmaga és a társadalom erőinek felismerése derűsebb színekkel motivál majd,
vált fel. Kell is ez, ha nem akar monotonná válni. Nem az idillt kérjük számon,
de a fölény humorát, és az élet sokszínűségét. Czele mindent el tud mondani, amit
akar, de még nem tud mindent az életről. Bízzuk ezt az időre, hiszen még van ideje.
(Szépirodalmi, 1975.)
HORPÁCSI SÁNDOR

90

KÉPZŐMŰVÉSZET

Vélemén/ek Szelesi Zoltán:
Szeged képzőművészete című könyvéről
i
Az előszóból úgy tűnik, hogy a vaskos monográfia (minden elismerésünk a
szerzőé, aki páratlan munkával, igényes szeretettel és gondossággal gyűjtötte össze
anyagát) bizonyos szembenállásból
( „ . . . f á j ó a n hat az a lekicsinylő, felületes kijelentés, hogy Szegednek csak az irodalmi hagyománya jelentős, festészete és szobrászata alig érdemel említést..."), emellett a feltételezett vitapartnerek feltételezett
kijelentéseibe való látszólagos beletörődésből
(„ . . . Szeged gazdag múltú képzőművészetében nem találunk olyan jelentős mestereket, akiket nemzeti kultúránk legjobbjai között e m l í t h e t n é n k . . . " ) is születhetett. Védekezésből szinte és dacból tehát,
legkivált a nagy elődöknél és a jeles kortársaknál is annyira szembetűnő szeretetből a város iránt. De mindkét indulat (bár elég egy életműhöz) elmúlik a valóságos
történet, bemutatók és elemzések során. Csak az érzelem marad (szintúgy elég jónéhány életműhöz, a példák száma Szegeden sem kevés): jónéhány évtized m u n k á j a
és publikációi kaptak formát a könyvben, nem kevés előtanulmány, anyaggyűjtés,
rajongás, lokálpatriotizmus és áldozatvállalás.
Bizonyos tehát — és erre maga a monográfia a legfőbb alap —, hogy a városn a k (és a könyvet összeállító szerzőnek) nincs miért és nincs is ki előtt védekeznie.
Szeged jelen volt az utóbbi évszázad magyar képzőművészetében is, legalább annyira,
mint bármely m á s hazai társa Budapest után. Az, hogy „szegedi műhelyről" nem
beszélhetünk, legalább annyira előny, mint szomorúság: a városban így — a téli és
nyári tárlatokon, a múzeumban, a szegedi irodalom vonzásában, a gyűjteményekben, a folyóiratokban stb. — az egész ország képzőművészete jelen lehetett. A hazai
teljes művészet látható a mai szegediekkel együtt az ismétlődő kiállításokon, a teljességgel vallott közösség mégiscsak tágabb horizontot ígér.
H a Szeged irodalmi életünkben meghódított jelentőségével m é r j ü k össze a
képzőművészet helyi életét, akkor valóban igaz, ami a bevezetőben áll, de a kettő
aligha összehasonlítható. Egy egész ország fogadja fel a maga íróit és képzőművészeit. És általa a nagyvilág: az ország részeként pedig Szeged az egyik legrégibb
alapítású városi képtárral (1897), a legtöbb szép köztéri alkotással („a szobrok városa") megáldott vidék. És ha a monográfia névmutatójából emelnénk ki néhány
„valóban szegedi" művésznevet, akkor m á r az is szépen látható, hogy a város és
képzőművészeti élete nemcsak az országgal, de a nagyvilággal is nem egyszer találkozott. Párizs nem sokkal volt és van messzebbre Szegedtől, mint Budapesttől akár,
Bánszky, Csáky, Brummer, Joachim Ferenc, Kukovecz Nana és mások a példánk,
hogy ez a többlettávolság nyugodtan elhanyagolható. Csak hírekből t u d j u k (a
monográfiában erre nem találtunk adatot), hogy Moholy-Nagy László 1928—30 körül,
Walter Gropius 1934 f e b r u á r j á b a n Szegeden is tartott előadást, az első egy budapesti
91

hasonló előtt, a második egy budapesti után. Sok neves építész tanulmányozta Szeged racionális városszerkezetét. Köztéri Csáky-szobor hazánkban egyedül Szegeden áll.
Kár lenne folytatni a példákat tovább: a város képzőművészeti jelentőségének
inkább az ismeretlenségből kell kibontakoznia, és erre jó út, kiváló alkalom az elkészült monográfia. Ha egy ennél kevésbé részletező, de színes lapokkal is megáldott album követné, netán egy tárlat, az lenne az igazi út.
És bizony lehet abban valami kellemes is, hogy „dél-alföldi festészetről" nem
nagyon beszélhetünk. Ha lenne ilyen, nehezen kerülhetné el a provincializmus
vádját, ha elkerülhetné egyáltalán. A recenzens nem híve a „táji művészetnek" (és
a hasonló szándékú összefoglalásoknak is alig); a táji hovatartozást többnyire
emberi elkötelezettségek (olykor a kényszer) hozzák létre, kevésbé művészi meggondolások, és aligha a „táj vonzása", hiszen még Markó Károly is külhonban festette
legszebb alföldi tájélményeit. Csak a honvágy magyar és az e m l é k ' hazai: a festő
Európa vagabundusa.
Szerencsére a kötet fejezetei során („Művek és mesterek a régi Szegeden —
Munkácsy Honfoglalásáról — Festők az árvíz körül — Festészetünk a város ú j j á építése idején — Utak és célok a századelőn — Művészetünk a két világháború
között — Megújhodás a felszabadulás után") eltűnik minden korábbi igazolási kényszer, eloszlik minden kétely is. Marad a tényszerű közlés, az ismertetés nemes szándéka. Előttünk azok a legtöbbet jelző fejezetek, amelyek valóban szegedi tényeket
(például a Tanácsköztársaság itteni képzőművészeti életét; az itteni kiállításokat),
szegedi művészpályákat (Bánszky Sándor, Cs. Joachim Ferenc, Szőri József, Gergely
Sándor, Kukovecz Nana, Nyilasy Sándor, Károlyi Lajos stb.) tárnak az olvasó elé,
akár az „elszármazottak" (Csáky, Brummer, Moholy-Nagy stb.) szegedi éveit. Ahol
a monografus tudós szándéka érvényesül, és győz a vitázó felett. Mindaz tehát,
amelyben Szelesi Zoltán a szaktekintély, így bizonyította korábbi munkássága is.
Mindaz tehát, amivel a mai szegedi a legkiválóbb elődök nyomdokába lép: a maga
világát tárja a nagyvilág elé.
A szegedi Gulácsy-tárlat (1912), Brummer, Csáky és mások „szegedi sajtója", a
Szöri-portré, Moholy-Nagy 1919-es szegedi kiállításának leírása, „szárnybontásának"
története, Károlyi Lajos és Juhász Gyula kapcsolatának elemzése stb. a könyv legérdekesebb részletei. Károlyi keserűségének leírása, Nyilasy tápéi képeinek elemzése és mindaz, amiről Szegedtől távol élők csak a kötetből szerezhetünk információt.
„A tegnapból — a mába" című fejezet a város háború előtti művészeti életét
mutatja be (Dinnyés Ferenc, Parobek Alajos stb.), az amatőr és naiv festők, Buday
György szegedi jelenléteit. A felszabadulás utáni korszak művészetét főleg Szeged
ú j városképének építészeti és plasztikai vonatkozásai határozzák meg, a festészetet
leginkább talán Szeged és Vásárhely kapcsolata. Az „expresszív realizmus" és más
kurrens hazai irányzatok szegedi jelenlétei.
Kár, hogy a szerző olykor inkább csak a „szegediség" regisztrálására és csak
ritkán értéken való méltatásra törekszik bevallottan is („ . . . elsősorban nem esztétikai rangsorolásra, méltatásra, hanem egy-egy korszak bemutatására, alkotókon és
alkotásokon megpillantható társadalmi összefüggésekre törekedtünk.. ."). Ez a mindent egy síkon befogadó és elfogadó álláspont igencsak vitatható. És bár nem áll
szándékunkban felújítani Bajza pőrét, de a származási előjogok, a helyi hovatartozás nem jelentenek feltétlenül belépőt akár egy város képzőművészetének monográfiájába is, a „jeles szegedi művészek" közé. Emellett hiányzik az említett „társadalmi összefüggések" rendszeres bemutatása, és mégiscsak akad értékelés: Bálint
Sándor, Juhász, Móra, Tömörkény, vagy éppen Fülep Lajos, Réti István, Lyka
Károly és mások értékítéletei adják a kivételeket, a kedvező méltatások legelébb.
A szerző kezdetben kissé nehézkesen körülményes („Végeztek bár kisebb áttekintéseket egy-egy periódusról, de sem mélységileg, sem társadalmi szempontból
nem voltak eléggé megoldva...") vagy képlékenyen ábrándos stílusa („A tekintetek
bár frissen suhanjanak végig a szalagként kanyargó Tisza napsütötte partjain . . . " )
92

a tényszerű közlések elmélyülésével egyenes arányban egyszerűsödik, a „témához
ért szöveg" a maga puritán közlőmondataival hat, nem fűti át a lenge képzelet.
A történelmi monográfiáknál ez amúgy sem célszerű.
Szelesi Zoltán könyvével nemcsak Szeged, de a magyar művészettörténet gazdagodott. A kötet alapmű, minden korábbit lezár és összefoglal, egyben minden
további érdeklődés forrása lehet.
BODRI FERENC

2

Régóta érezzük hiányát egy olyan munkának, amely összefoglalná Szeged képzőművészetének történetét. A szerző 1952 óta foglalkozik szülővárosa művészeti múltjának a kutatásával, és eddig megjelent tanulmányai alapján tőle vártuk a hiányolt
monográfia megírását.
A téma iránti igényt a könyv kedvező fogadtatása is jelezte: a forgalomba
került példányok napok alatt elkeltek. Szelesi Zoltán munkájának összefoglaló jellege lehetővé teszi, hogy a szegedi képzőművészet jobban bekapcsolódjon a szakmai
érdeklődés országos áramába, alapvető jellege pedig — kiindulópontként szolgálva —
ösztönzőleg hat a további kutatásokra. A munka legnagyobb értékét az alkotókra és
műfajokra, a történeti és bibliográfiai teljességre törekvés jelenti. Egy ilyen nagy
vállalkozás jó néhány elméleti, szerkesztési stb. problémát vet föl, amelyek közül
nem mindegyiket sikerült a szerzőnek megnyugtatóan megoldania.
Szelesi nem vonta meg a címadó fogalom tartalmi határait és kutatási mélységeit, nem viszonyította egymáshoz a más és más minőségi szintet elérő műfajokat,
holott ezek egy határozottabb szerkesztési elképzelés alapjául szolgáltak volna. Az
egyes művészeti ágak, elsősorban az építészet, de a szobrászat sem kapta meg azt a
— terjedelemben is megnyilvánuló — súlyt, amely a többi művészeti ághoz, például
a festészethez képest megillette volna. Elvi megalapozások hiányában a különböző
témakörökre szánt terjedelem hol az esetlegesség érzését kelti, hol pedig a szerző
korábbi tanulmányaihoz való — sok esetben indokolatlan — mennyiségi igazodást
mutatja. így például aránytalanul sok szó esik Munkácsy szegedi kapcsolatairól,
Csáky külföldön töltött éveiről, a nem szegedi művészek által készített árvízképekről, és ugyancsak túlzott arányúnak hat a nyári tárlatokon szereplő vendégművészek
alkotásainak a közlése is.
Ha viszont a szerző a szegedi művészéletet is be akarta mutatni, akkor hiányérzetünk támad. Pásztor János évekig élt Szegeden, fölsővárosi műtermében készítette Ernst múzeumbeli tárlatának (1918) anyagát, és Juhász Gyula meleg hangú
cikkben (Délmagyarország, 1918. április 17.) mutatta be a „szorgalmas, ifjú mestert".
Nincs szó Aba-Novák freskóinak keletkezéstörténetéről, értékeléséről, a művész Szegeden kialakult kapcsolatairól. (Alig ismert tény, hogy a korabeli viselet és fegyverzet kérdéseiben tanácsokat adó Móra arcvonásait fölfedezhetjük a Dömötör-torony
falán a magyar vitézek között, Radnóti pedig egyik levelében maga dicsekedett el
vele, hogy Aba-Novákkal igen jó barátságba került.) A téma ilyen értelmű kiterjesztése mellett rövid említést érdemelt volna, hogy két olyan művész, mint a világhírű
Schöffer Miklós és Bernáth Aurél is — bár nem alkottak — hosszabb időt töltöttek
Szegeden.
Nem fogadható el a szerzőnek a szegedi festészet besorolása érdekében fölállított elmélete az alföldi művészet „kettős karakteréről": „ . . . az alföldi festészet a
század e l e j é n . . . kettős karaktert mutat: Tornyai, Koszta, Rudnay mélyzengésű,
komor festészetével egyidejűleg bontakozik ki, és a későbbiek során is ezekkel együtt
t a r t . . . egy lírai, derűs hangvételű helyi piktúra: Nyilasy Sándor, Károlyi Lajos és
Endre Béla munkássága által reprezentált festészet." (79. 1.)
93

Az alföldi festészet nem földrajzi fogalom, amelyben a dramai látásmód éppen
úgy megfér, mint a lírai szemlélet. Németh Lajos, az egyik legjobb művészettörténeti
kézikönyv szerzője a véglegesség jellegével határozta meg az alföldi iskola lényegét:
a paraszti életsorsot is vállaló művészek, expresszivitásba hajló, kritikai élű, plebejus szemléletű, realista festészete. Távol áll ettől a korabeli Szolnok és Szeged középszerű — az említett fogalmi jegyeket nélkülöző —, jobbára szokványos naturalizmusa.
Ez esetben viszont a századfordulótól kialakuló, a történeti fejlődés szerint modernnek nevezett szegedi festészet másféle rendszerbeli besorolását kell adnunk.
A válaszadáshoz a múlt századba kell visszamennünk. A szegedi festők (Szőri, Károlyi, Nyilasy, Heller, Parobek, Papp) megfordultak Nagybányán, vagy éppenséggel
nagybányai mestertől tanultak, mint Dinnyés. Az első nemzedék piktúrája nagybányai tanulságokból kiinduló, a helyi társadalmi, gazdasági és földrajzi viszonyok
által módosítottan
továbbélő naturalista—plein
air—impresszionisztikus
festészet.
A Szegedig ható erővonalak fölvázolása alátámasztja ezt. A Bastien-Lepage—Hollósy—Károlyi—korai Dinnyés—Vlasics-vonal a szürke látást közvetíti Szegedre.
A Ferenczy—Nyilasy—késői Parobek—Váradi-vonal a kezdetben tömörebb plein air
színeket a festő súlytalanságig világosítja. A különböző lilák kedvelése jellemzi a
Thorma—Heller—pályakezdő Dinnyés nevével jelzett sort, míg a kiteljesedett Heller örökét Tóbiás hasznosítja. Réti festészetének egyenes folytatása Parobek 1930-ig
kifejtett munkássága. Ha ehhez hozzávesszük a párizsi tanulságok (fauve-ok—késői
Szőri—Dinnyés) szintén módosult szegedi továbbélését, megkapjuk azt a szerkezeti
vázat, amelyre a szegedi festészet 20. századi első néhány évtizedének festői életművei fölfűzhetők.
Vannak más — ugyancsak szemléletbeli — észrevételeink. Szőri festészete nem
összekötő kapocs a „ . . . századelő ú j a t kereső és a forradalmat megvalósító Tanácsköztársaság képzőművészete között". Igaz, hogy 1919-ben a szegedi művészek közéleti
tevékenysége megélénkült, de festészeti munkásságuk alapvetően naturalista—plein
air jellege e rövid idő alatt mit sem változott. Szőri ezt a fokot a 10-es évek elejére
túlhaladta, ő volt a posztimpresszionista festészet első szegedi képviselője!
Nem látjuk bizonyítottnak, hogy Szeged festészetében 1955-ben jelentkeztek a
„jobboldali elhajlás tünetei". Példák után kutatva föllapoztuk a Szabad Művészet
1955. évi 10. számát, amely beszámol a szegedi képzőművészeti ankétról. Az előadó
szerint „súlyos formalista visszaesést mutattak" egyes munkák, köztük „Erdélyi
Mihály torzhatású képe". A referátum szerint még az az öt kép is szenvedély nélküli és jobbára tanulmány jellegű, amely a mai életből vette tárgyát (Háztömbgyűlés, Készülődés május elsejére stb.). Idestova húsz éve egyértelmű, hogy a művészetpolitika mutatta a „súlyos visszaesést", nem pedig — maradva a szegedi példánál —
Erdélyi Mihály időtálló művészete vagy az előírt fotonaturalizmussal szenvedély
nélkül küszködő festőművész.
Dorogi Imre munkásságának a csúcsát jelentő kozmikus víziók nem sorolhatók
sommásan az epikus alapállású „Szőnyi-féle vonalba". Ezzel kapcsolatos véleményünket a Művészet hasábjain (1975. 5.) fejtettük ki.
A szerző téma- és helyszeretetével magyarázzuk, hogy könyvéből hiányzik a
kritikai hang. Ez legélesebben Nyilasy hamis és végnélküli idillgyártásával kapcsolatban nyilvánul meg, hiszen a Horthy-Magyarországon a puszták népét vagy a
Földnélküli Jánosokat nem a vasárnapdélutánozás gondtalan derűje jellemezte! Itt
ismét kapcsolódunk a már leírtakhoz: ennek a hazug, a társadalmi valóság előtt
szemet hunyó festészetnek semmi köze a Tornyai, Koszta és Nagy István nevével
jelzett, lázongó indulatú, népért síró alföldi iskolához.
Néhány helyen az adatokat nélkülöző általánosságok elütnek a munka tudományos jellegétől, az olvasóban pedig kielégítetlen kíváncsiságérzetet keltenek. Ilyenekre gondolunk: Vadász Endrének „a külföldi tárlatokon is sikere volt". Gergely a
„MA-ista csoport tagjaként részt vett pesti kiállításaikon is". Szőri a KÉVE „fővárosi és külföldi rendezvényein sikeresen szerepelt". A hiányzó adatok cikkekből átvehetők vagy az irodalomból kigyűjthetők.
94

A szerző elismerésre méltó adatgyűjtését gyakorlatilag a teljesség jellemzi
(Károlyi, Nyilasy), de néhány helyen hiányérzetünk támad. Nem találjuk a névmutatóban a több európai városban is szerepelt Józsa Károlyt, a Juhász által föl-,
fedezett (Szeged, 1924. december 7.) Menkó László munkásfestót, Szegedi Antalt,
Szegedi Molnár Gézát és Unger Antalt.
Békefi Györgyről jóval többet tudunk, mint azt, hogy könyvcímlapot tervezett.
Az erős „szociális tendenciájú", Párizst megjárt művész két kiállítást rendezett
Szegeden. Az elsőt Vér György és Juhász Gyula (Délmagyarország, 1925. augusztus 6.,
illetve 9.), a másodikat ismét a költő ismertette (Hétfői Rendkívüli Űjság, 1928. június 18.). Külföldön telepedett le, Párizsban (1942) végezték ki a németek.
Nem találjuk a Szőriről szóló legalaposabb írást (KÉVE könyve VIII. kötet),
Juhász cikkét Gergely Sándorról és Papp Gáborról (Tűz, 1918. december 14. és 1919.
január 30.), Szőriről és Hellerről (Homokóra, 1928. november 3. és december 10.),
általában a rövidebb életű lapokban (Délvidéki Szemle) megjelent forrásértékű
cikkeket.
Erdélyi Mihály svájci tartózkodása idején nemcsak Baselben (1931, 1933) és
Zürichben (1930), hanem Bernben is rendezett kiállítást (vő. Neuer Berner Zeitung,
1929. december 31.). Olaszországban másik két városban, Padovában (1926) és Palermóban (1929) is állított ki.
Csökkenti a munka használhatóságát, hogy a lábjegyzetek bőségesen gazdag
anyaga a névmutatóban nincs földolgozva.
Több mint száz év hírlapanyagának az áttekintése során az írói álnevek, szignók
föloldása nem könnyű. De jó néhányról tudjuk, hogy kit takar. Kézai Simon Pásztor
József, Senex Nagy Sándor írói neve, Csipke mögött Móra Ferenc rejtőzött, a H. J.
monogram pedig Halmi Jánost jelent, Péter László egyik írói álnevét. További szerzőket is megnevezünk, zárójelben szignójukkal: Nyitray József (y. j.), Gerő Dezső
(G. D.), Gyöngyössy Nándor (gy), Kelemen Gábor (k-n), Magyar László (m. 1.) és
Juhász Gyula, akinek több jelzett és jelzés nélküli írását azonosítani lehetett volná
a kritikai kiadás alapján.
A könyvben szereplő adatok számát tízezres nagyságrendűnek becsüljük. Elengedhetetlen, hogy néhány megállapítást a párhuzamosan folyó kutatások ne módosítottak volna. Különösen fontosnak érezzük a következő adathibák helyesbítését,
továbbélésük megakadályozását.
Süli András nem 1897-ben, hanem 1896-ban született. Ezt tartalmazza a művész
önéletrajza, amelynek hasonmását a szegedi kiállítás (1973) katalógusa közölte, és
melyet alátámaszt Algyő születési anyakönyvének I. kötetében szereplő 141. folyószámú bejegyzés. Gergely Sándor nem 1888-ban, hanem 1889-ben született. így szerepel az Éber-féle Művészeti Lexikonban (1935) is, melyet megerősít a vásárhelyi
izraelita hitközség születési anyakönyve VI. kötetének 31. folyószámú bejegyzése.
Vlasics Károly nem 1969-ben, hanem 1968-ban hunyt el (vö. Délmagyarország, október 3.). Szöriné Boga Lujza nem 1895-ben, hanem 1892-ben született. (Az Éber szerkesztette lexikon adata is téves.) Lehel István nem Nagykanizsán, hanem Magyarkanizsán született. Vadász Endre a Zichy Mihály grafikai díjat nem két alkalommal, csak egy ízben (az 1931. évre) nyerte el. A teljességet szolgálta volna annak
föltüntetése, hogy Buday György — 1936 februárban átvett — Zichy 7 díja az 1935.
évre szóló művészeti díj volt.
Juhász Gyula nem tartott előadásokat a Munkás Szabadiskolában (1907—1909).
Az előadók nevét Csongor Győző forrásértékű tanulmánya közli (vö.: Szegedi munkásmozgalmak a XX. század elején. MFM 1966—67. évi évkönyve). Szőri József nem
Budapesten, hanem Kolozsvárott fejezte be egyetemi tanulmányait; 1904-ben nem
ügyvédi vizsgát tett, hanem doktorrá avatták. (Ügyvédi vizsgát 1913. ápr. 14-én tett
Marosvásárhelyen.) A KÉVE nem 1908-ban, hanem 1907-ben (december 3.) választotta tagjai sorába.
Szeged város művészeti ösztöndíjának 1907. évi nyerteseként egy helyen (112 1.)
Kukovetz Nanát, másik helyen (170. 1.) Joachim Ferencet nevezi meg a szerző. Az
95

utóbbi adat a helyes. Ugyancsak ellentétes adatokat olvashatunk arról, hogy taifított-e Joachim Ferenc a Művészeti Szabadiskolában. Az igenlő válasszal (170. 1.)
szemben az a fölsorolás a helyes (109. 1.), amely nem tartalmazza a nevét az oktatók között. Csizmazia Kálmán nem 1932-ben, hanem 1919-ben telepedett le Szegeden
(vö. Magyar Jövő Antológiája II. könyv, Szeged, 1936.).
A szobrászati résszel kapcsolatos észrevételeink a következők. Tápai Antal
Tömörkény-szobrát nem 1938-ban, hanem 1943-ban avatták föl (vö. Délmagyarország,
1943. május 23.). A szegedi 3. huszárezred hősi halottainak emlékére állított „lovashuszár" nem Turáni Kovács Imre, hanem Gách István jelzett alkotása (vö. Művészeti Lexikon II. kötet 169. oldal). Turáni Kovács csak a domborművet készítette.
A Tanárképző Főiskola I. sz. gyakorló iskolájának falmélyedésében elhelyezett
Boldogasszony díszkútfigura nem Krasznai Lajos, hanem Markup Béla m u n k á j a (vö.
Délmagyarország, 1970. április 25.).
Tóth Sándor m á r figyelmeztetett (Délmagyarország, 1971. január 30.), hogy Pásztor János Tihanyba szánt díszkút szoborcsoportjai nem a Tisza, hanem az áldáshozó
és haragvó Balaton allegóriái. Hivatkozunk másra is: Ybl Ervin a Magyar Művészetben (1938) Balatoni sellők címmel közölte a három najádot ábrázoló szoborcsoportot.
Itt lett volna az alkalom, hogy a szerző leszámoljon ezzel a szívósan élő — nekünk,
szegedieknek kedves — tévedéssel.
Csáky József 1908-ban érkezett Párizsba, de nem „az első két évben", hanem —
fönnmaradt bizonyítványai szerint — 19x0 őszétől 1912 nyaráig részesült rendszeres
képzésben. Egy félévig az Académie Blanche-ra, három félévig az Académie La
Palette-re járt. Szeged város ösztöndíját nem 1911-ben, hanem 1910-ben (május 31.)
kérte számára az édesapja (!), és a tanács még ez évben ítélte a Párizsban élő szegedi fiúnak. Csáky csak ezt követően került abba a helyzetbe, hogy beiratkozzon az
említett magánakadémiákra. (Az ösztöndíj évi ezer koronás összegének a nagyságára
jellemző, hogy Csáky apja ekkor 39 korona nyugdíjat kapott.)
A könyv értékei feledtetik • hibáit és hiányosságait. Érdemes arra, hogy országos
terjesztésre kerüljön. Nem csak a szegediek és a szakmabeliek, hanem a képzőművészet iránt érdeklődők széles köre számára is élvezetes, sok ú j és meglepő
adattal szolgáló kézikönyv lesz. (Móra Ferenc Múzeum 1972/73. évi
évkönyvének
II. kötete, Szeged, 1975.)
APRÓ FERENC

S&ftM&ri: cvnédt
Közelítések címmel jelent meg Debrecenben az Alföld Stúdió antológiája.
A Juhász Béla által bevezetett kötetben — többek között — Szöllősi Zoltán,
Szalai Csaba, Ószabó István, Nyilasy
Balázs és Várkonyi Anikó verseit, valamint Cs. Nagy Ibolya, Kun András,
Görömbei András és Márkus Béla tanulmányait olvashatjuk.
*

Helyreigazítás.
Gál István áprilisi
számunkban megjelent cikkében kelle96

metlen hiba maradt. Az Emil Boleslav
Lukác által Simon Aladárnak írt név
helyesen Simon Andor. (Simon Andor
Móricz Zsigmond veje, Kassák Ma c.
lapjának volt munkatársa, de a Nyugatban is jelentek meg versei.)
*
A Költészet Napja alkalmából rangos irodalmi estet rendeztek Makón. Az
esten Kormos István és Lator László,
valamint Domokos Mátyás vett részt.

