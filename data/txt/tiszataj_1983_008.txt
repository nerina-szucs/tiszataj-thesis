tiszatáj
983. AUG. * 37. ÉVF.

[Ilyes
Gyula
versei;
Berkovits György, Jókai Anna,
Vargyas Lajos írása;
Tasi József Kardos László-interjúja;
Szakolczay Lajos:
Szervátiusz
Tibor

tiszatáj
IRODALMI

ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: A N N U S JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
83-3069 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, Szeged,
Sajtóház, Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96 162 pénzforgalmi jelzőszámra. Egyes szám ára 12 forint. Előfizetési d í j : negyedévre 36, fél évre 72, egy
évre 144 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXVII. ÉVFOLYAM, 8. SZÁM
1983. AUGUSZTUS
ILLYÉS GYULA versei: Kijózanítás alatt, Az ősz malmai,
Úti-napló, Menet a ködben, Somnolantia
SZÖLLŐSI ZOLTÁN versei: Nyártól nyárig, Fehér szín fordultán
OSZTOJKÁN BÉLA: Halálom nem az én halálom (vers)
BERKOVITS GYÖRGY: A dupla rekamié bal oldalán (elbeszélés)
ONAGY ZOLTÁN: Amikor Lázár sokadik napja várakozik
a kastélykában
MAGYARI LAJOS versei: Csángó lány, Átmenet
VARGYAS LAJOS: Pattintott emlékek (jegyzetek)
SZEPESI ATTILA: A „Kaukázusi versek"-ből (vers)
PINTÉR LAJOS: Éneklő szobor (vers)
JÓKAI ANNA: Nagy Lajos magányossága

3
6
8
11
19
24
26
32
35
39

HAZAI TÜKÖR
TÓTH BÉLA: Tiszajárás (43.)

45

ÖRÖKSÉG
TASI JÓZSEF: Beszélgetés Kardos Lászlóval a népi kollégiumokról 1
FÉJA ENDRE: Emlékezés Supka Gézára
DEMÉNY JÁNOS: Egy Bartók-kutató műhelyéből (VI.)

50
61
65

KELET-EURÓPAI NÉZŐ
Románia
GELLÉRT GYÖNGYI: Egy belülről is szemlélődő kívülálló: Nicolae Balotá

69
1

KRITIKA
GREZSA FERENC: Király István: Intés az őrzőkhöz
OLASZ SÁNDOR: Dialógusesszék (Domokos Mátyás: A pályatárs szemével; Domokos Mátyás—Lator László: Versekről, költőkkel)
KAPOSI MÁRTON: Életrajzi töredékek egy majdnem teljes
életről (Lukács György: Curriculum vitae)
VEKERDI LÁSZLÓ: Toró Tibor: Kvantumfizika, művészet,
filozófia
LAGZI ISTVÁN: önigazolás helyett önismeret (A Dunánál
— Történelmi
figyelő)

73
77
81
83
86

MŰVÉSZET
SZAKOLCZAY LAJOS: A szenvedő szobrász (Szervátiusz
Tibor műtermében)

ILLUSZTRÁCIÓ
Szervátiusz Tibor szobrai a 10., 31., 44., 68., 90., 91., 93. és
96. oldalon

89

Kijózanítás alatt
Egymástól távol
más és más kikötőben
ugyanarról az Óceánról
idegenként is öreg-ismerősen;
„tengerészek!"
ide a közös csapszék-zúgba
az első kézrázástól fölvidulva,
barátaim,
kor-kartársaim, akikkel együtt
útra keltem, dehogy is tudva
micsoda világrészek
csillag-távú vidékek
igéret-tájaira, ím,
akikkel hány s hány-módra részeg
bennszülöttek közt egy nyelvet beszélek,
nem is a szó, nem a férges diózörejű szók, hanem az ének,
az eleven-tartalmú dal
száj-meleg szólamaival,
hogy tisztázzuk, bár búcsúzóra,
mire is ment el hát az élet
s mi is kisértett
utunkra, melyen egymást is sebeztük,
de lám végül is összehangolódva
azt próbálhatjuk össz-karba fonódva
mit tehetünk no mégis szóba,
mit „zenghetünk" (lélek szerint) mi vészek
rokkantjai itt is a gajdolókkal együtt,
a táncra mindig-készek
e kedvüksose vésztők közt, amíg össze nem gyűjt
mindnyájunkat a létbeli révészek
őrjárata a Kijózanítóra.

Az ősz malmai
A csivogó, a tarka-barka, törpe
kis röpdösők helyett a nagytermetű madarak,
a szálltukban is nehézsúlyúak —
cammogva hajtják körbe-körbe
a néma ég alatt
csikorgó malmukat.
Pelyhez már hegyeinkre
a lisztje.
És — nézd csak — fürtjeinkre.

Úti-napló
A lakásban is fönnhagyom a baszksapkát, ezt a valódit, (ugyanazt,
melyet Toulouse-ban vettem még talán)
könyvespolcaim közt is széles lábrakással lépdelek,
mint matróz ringó hajó padlatán —
Vagyis itt van, hogy... nagyapám szavával: vénhedek —
De nem riaszt, de újfajta mosolyt — családiast —
kínál agyamnak — új úti adat ! — a szám.
Ezt is csak írom. Én se hiszem igazán.

Menet a ködben
Szél fú. Dülöngő részeg
vidékiek nászmenete,
ha ugyan nem emlékekőrizte — mert olyat is láttam —
boros gyászolók serege
ott az a két sor jegenye,
ahogy a dombról ide le
az őszbe,
a ködbe lépked

kar-karban, össze-összeborulva s közbeközbe vidáman
hátratekintve szinte
intve is, hogy te, te
mit állsz, nagy ideje
vár a menetünk, jössz-e.

Somnolantia
Gyárduda, gőzsíp, mentőkocsi-fékje, ahogy
— igen ! — fogaim közt megcsikorog, a hajókürt a Dunáról,
a mozdonyrobogás a hídon, — az is én vagyok,
rak már darabonként össze a Távol
és a Közel — lift-zaj, szomszéd piaci zsivaj —
Zagyva beszéd vagy nekem mennydörgés, elmebeteg
szélvész, zivatar. Mily hanggal üzen az emberi faj
munkája: arra vagyok fül. Test és vér veletek
voltam s maradok: céltudatos zörejek.
Ablakon kívül és szem-héjon belül még
egyforma derengés, — mintha naponta újra születnék
a neszekből, amik — testembe ? — lelkembe hatolnak —
Egy bőrbe — tömlőbe — szorítva kínoz a tegnap meg a holnap.
Született rabszolga tehát. így várom
parancsát Jövő nevű zsarnokomnak,
legyen erőm magammá válnom.

A költő hagyatékából

5

SZÖLLŐSI ZOLTÁN

Nyártól nyárig
Testvér már nem segíthet
Lát Isten könyörülhet
Száraz kútjára hajlom
Kövekből süt föl arcom
Napból sivatag szitál
Dél-e még vagy délután
írnokok hada körmöl
Vérük kifogy szívükből
Szólnék Atyám itt vagyok
A fáraó olajtól ragyog
Bombákkal telnek csűrök —
Jőne est holdas köldök
Galamb száll ecetfára
Angyallal hajlik ága
Szólnék Atyám itt vagyok
Nem vad — testvér eladott
Kövek és fonott rácsok
Véremmel zúg a város
Nyelvemen kereskedés
Szívemen üzekedés
Némaságomban égek
Nyerít a férfilélek
Napnyugattal kalandra
Megint kész néped nagyja
Mezőkre alvadt látvány
Horror alkonyat vásznán
Jőne est holdas köldök —
Bombákkal telnek csűrök
Testvér már nem segíthet
Lát Isten könyörülhet
Száraz kútjára hajlom
Kövekből süt föl arcom
írnokok hada körmöl
Vérük kifogy szívükből
Hallgatok nyártól nyárig
Majd a nyájból egy szó
Kiválik

6

Fehér szín fordultán
Illyés Gyula halálára

Lenne-é oly spongyám
Táblámról lemosnám
Sok Jelképem törölném
Hét sebből ivásom
Dózsa György falásom
Krisztus után feledném
Fehér szín fordultán
Vásznamnak borultán
Sorsom sírva csepülném ?!

Szívünknek szerzésén
Vérünk örökségén
Hogy túladjon egykönnyen
Van itt kalmár erkölcs
Boltja előtt mind bölcs
Aki árul nevünkben
Kijött száraz botján
Mellkasa Oroszlán
Elbicegett ezüstben

Aki száll Föld körül
Földje csak kicsinyül
Tágul a nagy Mindenség
Vétkem vagy erényem
Földhöz köt ^reményem
S kötöz reménytelenség
Ki az űrt nyargalja
Nem szerelem hajtja
Bár lováról vas leég

Imádság áldozat
Füstjével fojtogat
Előcsalván Ördögöt
Sárkányos ég alatt
Werbőczis Úr-panasz
Villámlik és mennydörög
Tetőknek sátorán
Megint új táborán
Setét gőzös dübörög

i

Yorick-koponyából
Kortyintson ki gyászol
Nincsen időm énnekem
Kopjafám elkezdve
Mikor fejezem be ?
Pedig rovom ékezem
Időm több napomnál
Kevesebb dolgomnál
Be nem végzem: végezem

Faragom vak fámat
Tán Magyarországnak
Nincsen könnyem eközben
Fehér szín fordultán
Tollaknak csorbultán
Bizodalmam vésőmben
Yorick-koponyából
Kortyintson ki gyászol
Nincsen időm énnékem

AJÁNLÁS
Herceg még ott Szabolcs
Kiskun Tolna Somogy
Hol pogányszív jó Gyula
Királykard egyenes
Szablyának mely remek
Hajlik acél pallosa
Balsorsban gótika —
Görnyedő kopjafa
Áll Kölcsey faluja
7

/

OSZTOJKÁN BÉLA

Halálom nem az én halálom
De amikor sok hányattatásaim után
egy jóltevő hab, ha idegen partra is, de csak
partra kivetett vólna: úgy jártam én is,
mint ama régi filozófus, ki hajótörése után
egy esmeretlen szigetbe vettetett vólna, láta
annak partján rajzolva mathesisi képecskéket és figurákat, mellynek első megpillantására, a nem várt öröm megcsókoltatta vele
a főidet s igy kiáltott ki belőle: Semmi baj
nincs édes társaim, emberek nyomdokait
szemléiéin!"
(Csokonai)

Nőlhetnének beszédesebben
is a fák; e nyár eleji lázadásban égő sebeink
is elfelejthetnék rikító
fájdalmukat — nem érdekelne,
ha szívembe olykor belényilallana a vadság, ha buta
riadalmak nem riasztanának többé, a törvényes hűségek pedig, ezek a töretlen
törvénytisztelők is elhagyhatnának, mert kik hullámozni nem
tudnak az évszakokkal együtt,
kaszárnyabeli rendjüket is
vigyék tőlem messze. — Akkor legszerencsétlenebb az ember, amikor imádkozni kezd, amikor parázs leheletétől meggyúl tenyerén az apró feszület, amikor viharok világteremtő erejét pocsékolva gyalázatos nyüszítésbe
kezd; vinnyog, mintha istenét látta volna halni, pedig hát jaj,
8

nem volt neki se hite, se istene. — Nosza, Poézis, kalmárok verejtéke, most aztán jól
figyelj, mert tán utoljára kaphatod torkon a szívemet: szájad gőgös és ostoba nevetése, ez a gör-gyöngyöket öszszekocogtató fülledt bárkahang nékem már ne hahotázzon
többé; mosd ki a fogadat, és
ne akarj csókolni folyton — hallgass és hallgassál néha, különben hóhérkézre adlak! — Hatalmas éjszakákat tettem érted
eddig. Hatalmas Hatalmakat
vontam kérdőre s gyűjtöttem fölmentésedre szavakat, bűneidtől elpirult az arcom, vagy
elsápadtam olykor, ahogyan
sápadtá lett ama tapasztalatlan kis ügyvédbojtár is, akit egy szennyes perhez hívtak egykor védbeszédet tartani, máskor hamis vallomástevésen

értelek, de mihaszna locsofelébrednem, messze idegengásoddal is keltettél babla
be mennem, hogy magamat szépen
hangzavart; bárgyú szívverésemegteremjem, engedj, vagy haradet mostan hát számon, ám telhegomban elvándorlok önmagamtetlen röfögéseidre szavam jogát nem adom. — Mert honnan ból is! — Nosza, Poézis, hangyatojások őrizője, száll, szálldos fölöttem a nyár. A szorgalis tudnád, és miért is törődmak ideje árad, maholnap
nél véle, hogy porban-pocsolyátorkon ragad, hogy engem hős poban kikkel hálok, hogy irdatlan
étát számon kérjen: „Nosza, vimagányomra kik szabadítatéz, hát te, raktároztál-é?" „Ó,
nak mindig álmatlan álmot; hinem — fogom majd nyögni, sutyorogúz meséket, a gyáva hétközni mint ki haldokol —, se hazám,
napokra bárgyú legenda-köse házam, más meg mire kelleröket — lásd, néha már én is úgy
ne, ám ha versem többször ellejárok, mintha nem is járnék, mintne, tán kopácsolnék ezt-azt: háha mindig gyalázatos krétazat, hazát, feleséget, bölcsen
körben állnék — ki hát az anyám ?!
bölcs iskolákat, apát, anyát,
— Hazám, hazám, te végzetem, vas
nékik jó fiat, kedves lánynak
jon, hogy mégis élek, minek kökedves éjszakát, cicijére
szönhetem ? Mert volt idő, ó volt
kisdedet, hogy tőle mindig félidő, amikor mindig mindig
jenek ezek a büdös disznóénekeltem, és a szomjas földszentek. " — Jaj, nézd, micsoda korodel együtt olykor sós könnyeket
nát visel itt mind: kedvesem is —
nyeltem, s mert fölöttem határtakedvesem lesz most már mindöröklan volt az ég, rútul kerékbe
re — micsoda büszke! Nálam matörtek, mégis ó a zöld mezőgas
kontyot visel, másnak lebontben, ó a zöld mezőben, mint a
ja bronz-haját: hej lány, hej te lány,
szerelem a szélben csattog — lolásd, most már párnámból kiáll a
bog rajtam az ing. — Minden szó, atű, hová női már benned a bomit kimondok, igaz. Szavam súzót a fű ? Ó, de minek is búlyát magam is elhiszem. íme
sulnál? A Nagy Templom mögött a
hát: nem szeretem ezt a várost!
legmocskosabb évszak is széppé
Mert ezer éve alszik; bódult,
mint valami bolyhos fodormenlesz egyszer, mint ahogy szent és tiszta: álom álom, fülledt álom —
ta vagy te máris; anya lettél:
magam juharfákat ojtok. Köszíved alatt fürdik szerzett magnyörgök Uram, ne engedd, hogy kizatod, hát áldásom rátok, s noüljenek rajtam is a hullaha fáj kurva kurvaságod — befoltok. Könyörgök, engedj.innen
csüllek. — Még itt van szívemben a

9

nyár, benne tengerek ereje
csap össze — nosza, Poézis, judások védőszentje, tudtad-é,
hogy a Nagy-Erdőn egy félisten
bujkál; álmosan, megalázottan, fától fáig tántorogva

kat, vadőrért bőgnek, hogy ég a
házuk, és parázsló szemétől,
ettől a lápi villogástól
világgá futnak az erdei
hangyák — nohát, Poézis, jól figyelj, a sátramat szétfújta a

jár, hogy belédermednek a szenteltvízben fürdetett őzek, hogy
a címeres szarvasbikák, a
máskor oly fene nagy hősök, mint
a háborútól megrendült katonák összecsinálják magu-

szél, iszákom elnyűtt a télben,
rongyos vagyok, kicsépkéztek a
hajnalok, tartasz-e vélem ? Még
szívemben itt van a nyár, benne
zúgó viharok: boldog vagyok,
hogy meghalok, hogy mindig hűsé-

ges vagyok, és nem sajnálom, hogy
halálom nem az én halálom.

SZERVÁTIUSZ TIBOR: PETŐFI HALÁLA (RÉSZLET)

10

kemkovuts

GYÖMGY

A dupla rekamié bal oldalán
Apjoki Boldizsár örült a csöngetésnek, vajon ki lehet az, ünnepnapnak számított, ha valaki meglátogatta, ilyenkor soha nem mulasztotta el, hogy büszkélkedjék a lakásában — egyszobás, földszinti, udvari lakásában — összegyűjtött, fölhalmozott holmikkal, és főleg, hogy
dicsekedjék a maga által bütykölt világítási hálózatával. („...Van neon még az ablakon kívül
is, az udvar felé... tessék idefigyelni, csak meggyújtom, ugye kint világít, s akkor én meglátom a szobából, ki jön, ki megy, ki járkál az udvaron, viszont az illető nem lát be... a szobát
el sem kell sötétíteni... van egy másik neon is, az ablakon belül, tessék idefigyelni, a függöny
mögött, az olyan szépen bevilágítja a függöny környékét... én magam csináltam ezeket a neonokat mind, meg ezeket a konnektorokat is, mindet én kötöttem be, én magam, a villanyhoz
nagyon értek, hajjaj... tessék idefigyelni, mennyi zsinór, ezt például csak ide bedugom és bekapcsol a rádió, a másikat meg ide, és bekapcsol a másik rádió, emezt emide, és szól a tévé,
amazt amoda, és máris szól a másik tévé, s amikor a nagy tévé megy, akkor egy kékes fényű
lámpa gyullad ki... na és, tessék idefigyelni, ezt csak ide bedugom, és kivilágosodik a rekamié. .. na, mit szól hozzá... nem is tudom, hány neoncső van a rekamiéban, nézzük csak, egy,
kettő... hét darab... a rekamié mindegyik kis vitrinjében van egy-egy neon, és mindegyiket
külön-külön is be lehet kapcsolni, tessék idefigyelni... na... és ez mind az én művem...")
A várakozás izgalmával nyitotta ki Apjoki az ajtót, de azonnal le is lombozódott, mert a vállalat — ahol nyugdíja kiegészítéseképpen portásként dolgozott — egyik fiatal jogügyi előadója jelent meg azért, hogy jegyzőkönyvet készítsen arról, mi történt Apjokival, miután —
1981 szeptember utolsó napján összeesett a főrendész szobájában — hazavitték, mit csinált
otthon, hogy kórházba kellett szállítani.
Boldizsár bácsi arcából kifutott a vér, a gyomra reszketni kezdett, hányingere támadt —
mindig ezeket a tüneteket produkálja, ha megijed — és ilyenkor megjelenik előtte három évvel
ezelőtt meghalt felesége, akinek most némán azt mondta: „ . . . ordított rám, hogy ne hazudozzon, mert úgy pofán vágom, hogy taknyán-nyálán csúszik ki innen..."
— Ne jöjjön ilyenekkel ... — mondta Apjoki akadozva, lefojtott indulattal a jogügyi
előadónak. — Ha írni akar valamit, akkor három-négy sorban azt írja meg, hogy a vállalatnál
hogyan kezdődött ez az egész ... ki idézte elő nekem azt a rosszullétet ... aztán a többi, ami
itthon történt, az csak rám tartozik ... ne csámcsogjon ezen senki, uram ... azt én senkinek el
nem mondom, az az én titkom, örök titkom ... és én nem kérek semmi kártérítést a vállalattól
... rajtam ne csámcsogjon, ne émelyegjen senki... ne röhögjön rajtam senki... úgyis az a hír
járta már, hogy én búcsúlevelet hagytam, egy frászt hagytam én búcsúlevelet, uram ... ha engem a főrendész nem hívat és nem akar egy ilyen gonosz, piszkos, aljas jegyzőkönyvet aláíratni, akkor énvelem soha semmi probléma nem lett volna ... én olyan makkegészséges voltam,
uram ... és teljesítettem a szolgálatot becsületesen, tisztességesen ... jegyzőkönyvezgetni ugye,
hogy itthon mi történt velem, mitől voltam véres, meg mim tört össze ... hát mit akarnak rajtam csámcsogni, uram ... talán maguknak a prémiumja függ attól, hogy én mi leszek mostan
... üzemi baleset leszek vagy sem ... talán a vezetőségnek a prémiumja függ ettől, ezért jött
maga, uram ... engem akarnak nevetség tárgyává tenni... nem írok alá semmit, uram ... ha
ezzel a szándékkal érkezett, akkor amerről jött, arra is menjen, uram ... önöket nem érdekelte, hogy velem mi van ... ha a szomszédasszony nem szalad a körzeti orvosért, amikor hazahoztak a kórházból és ledobtak ide, mint egy szart, talán a mai napig is úgy fekszem ... mint
egy szar ... én nagyon szerettem az embereket, uram...
A jogügyi előadó már régen eltávozott, de Apjoki csak beszélt, beszélt —
én nagyon
szerettem az embereket... amíg én gondnok voltam a dohányboltnál, egy darab cigarettában
11

soha nem volt hiány, egyetlen bútordarab nem tűnt el, egy deka fűtőanyagnál se több, se kevesebb nem volt soha..." —, megnyugodni nem tudott. Kibotorkált a konyhába, hogy folytassa
a reggelijét, de egy falat sem ment le a torkán. Elővett egy üveg paradicsomlevet — mindig paradicsomlevet szokott inni, ha rosszul érezte magát, semmi mást, csak azt — felbontotta és
megitta. Visszabotorkált a szobába — ahányszor csak belépett a szobába, ráesett a tekintete
az ajtóval szemben terpeszkedő dupla rekamié bal oldalára, felesége helyére, ilyenkor is mindig megjelent előtte az asszony.
Leroskadt a dupla rekamié bal oldalára, felesége helyére, felgyújtotta a rekamié egyik bal
oldali vitrinjének neonját és merően nézett a vitrinbe... — így ült.
1952 nyarán ismerkedtek meg a feleségével, azon a napon hatalmas zivatar, jégeső söpört
végig Budapesten, Apjoki teljesen átázva ért haza — akkor szerencsefinak számított, mert bár
egyedülálló fiatalember volt, mégis társbérlői jogokkal rendelkezett, bizony, s ráadásul a Lenin körúton. A lépcsőházban észrevette, hogy egy termetes, szőke, még fiatal nő óriási kukoricavirágot cipel, hatalmas cserépben, nyilván az udvarról, nehogy elverje a jég, s a nő már az
első lépcsőfordulóban zihálva megállt, nekidőlt a falnak, s akkor Apjoki — világéletében udvarias emberként viselkedett — felajánlotta segítségét. Albérleti szobájában a nő megkínálta a
férfit egy stampedlivel, beszélgetni kezdtek, s hogy-hogy nem, Apjoki ottragadt egészen késő
estig — pedig ahhoz, hogy egy nő férfit vigyen albérletébe, nagy bátorság, sőt elszántság kellett, de kell még ma is hazánkban. Attól kezdve minden áldott nap találkoztak, s Apjoki társbérleti szobájában töltötték az időt, ez pedig a férfi részéről számított nagy merészségnek, annál is inkább, mert a többi társbérlő azzal egyezett bele, hogy Apjoki albérlőből társbérlővé
lépjen elő, ha cselédszobájába nőt nem hoz fel, ugye kuplerájról szó sem lehet. Apjoki hamarosan feleségül vette a kukoricavirágot cipelő nőt — holott a többi társbérlő azt is kikötötte,
hogy nősülésről se kezdjen ábrándozni. Az esküvő utáni első napon, amikor újdonsült Apjokiné kimerészkedett a konyhába főzni, miközben férje bizony szorongott a cselédszobában,
mi lesz most, hát hamarosan megtudta, mert hallotta, hogy az egyik társbérlő felesége azt ordítja, takarodjon, ki maga, hogy képzeli — persze elhangzott az is, hogy rohadt kurva —, satöbbi. Apjoki kénytelen volt félszegségét legyűrni, kimenni a konyhába, s bejelenteni, hogy
esküdt feleségéről van szó, s nehogy azt gondolják, hazudik, elővette az igazolványát — mégis
ugye, egy hivatalos okmány minden beszédnél többet ér. Támadt is féktelen harag, pokoli veszekedés, a pálmát az a társbérlő vitte el, aki — egy akkoriban divatos mondással szólva — kijelentette, hogy megkaparja Apjokiék múltját. Apjoki arcából azonnal kifutott a vér, a
gyomra reszketni kezdett, hányingere támadt, s néhány napon belül, villámsebesen el is cserélte a szobájukat, felesége csodálkozására, aki egyáltalán nem értette — persze később, hajjaj, nagyon is megértette —, hogy miért távoznak ilyen menekülésszerűen, ráadásul egy
rosszabb társbérletbe.
Apjoki Boldizsár most azt érezte, hogy elfogja a pánik, menekülni szeretett volna, de hova... Ott kucorgott a dupla rekamié bal oldalán, s paradicsomlét kívánt újra és újra.
Csönd, mély csönd ülte meg a lakást hosszú órákig, miközben Apjoki vergődött, mert a
jogügyi előadó látogatása óta mindig csak a főrendészt látta maga előtt, hiába szerette volna
elhessegetni, nem ment, mindig csak a főrendész ordítását hallotta...
... S amikor szeptember utolsó napján magához tért, már itthon feküdt, orvos hajolt fölé, ápolónő szorgoskodott körülötte — ő pedig, ahogy kinyitotta a szemét, beszélni kezdett és
paradicsomlét kért, beszélt, paradicsomlét kért, beszélt, de hogy mit, arra nem emlékezett.
(„... Ha én rosszul vagyok, doktor úr, akkor nekem csak paradicsomlé kell, semmi más ...
pedig nekem aztán tele van a hűtőm, doktor úr, tele ... abba már alig lehet valamit tenni ...
tegnap hoztam haza egy nagy darab tököt megsütni, csodálatos volt, doktor úr, a sült tök, két
szeletet megettem, a többit eltettem a kisebbik lányomnak ... meg körtém is van, naspolya is
van, minden van, doktor úr, amit el tud képzelni, én mindent hozok haza, úgyhogy, ha valami
olyasmi van, amit tetszik kívánni, doktor úr ... huszonöt üveg söröm van itthon, huszonöt
üveg, úgy tessék elképzelni, de én abból soha nem iszom, az a vejeimnek van ... aztán tartok
12

vagy három liter házi pálinkát, de én pálinkát még életemben nem ittam, illetve tegnap először, doktor úr ... az ízét sem ismertem ... most meg egy kacsát vettem, négykilós volt... meg
vannak konzervek ... tetszik enni valamit, doktor úr ... van, minden van, töltöttpaprika, székelykáposzta, van mindenféle, csak meg kell melegíteni, ilyenekkel meg tudom kínálni... aztán van egy kis halászlé, amit tegnap csináltam, az is nagyon finom, ízletes, nagyon jól meg tudom csinálni... friss máj is van betéve a mélyhűtőbe, holnap jönnek a nagyobbik lányomék,
máj lesz nekik resztelve, sós burgonya, savanyúság, meg egy kis itóka ... én csak a puha, friss
kenyeret szeretem legjobban, én meg nem eszem, csak ha puha és friss, egy kis kacsazsírral...
valamilyen üdítőt, doktor úr ... van ilyen birslé, van almaié, van őszibaracklé, sárgabaracklé,
milyet kíván ... aztán van paradicsomlé, doktor úr..."). Az orvos azt mondta, hogy jó lenne,
ha legalább három hónapig, januárig nem menne be dolgozni. Apjoki ezen nagyon csodálkozott, kijelentette, hogy neki nincs semmi baja, hát hogy-hogy januárig...
De a következő öt napban Apjoki arcába nem tért vissza a vér, gyomrának nem szűnt
meg a remegése, a hányingere állandósult. Enni sem, aludni sem tudott. Legalább ötven üveg
paradicsomlét ivott meg — naponta tízet —, ez tartotta benne az életet. Ébren hánykolódott
éjszakánként, hiába szedett altatókat, ilyenkor mindig megjelent előtte a felesége, akinek négy
éjszakán keresztül szakadatlanul azt mondogatta: „ . . . megkaparom én magának a
múltját...", „... ordított rám, hogy ne hazudozzon, mert úgy pofán vágom, hogy taknyánnyálán csúszik ki innen..."
Amikor az ötödik éjjel sem jött álom a szemére, a szokásos három altató után ivott egy
kis pálinkát — tudjuk, most először életében —, aztán még egy kicsit és még egy kicsit, ivott és
ivott ... s később nem tudta, hogy mi történik vele...
— Tudom határozottan, hogy levetkőztem, pizsamára ... bevettem három altatót, hiába
... — mondogatta a kórházban Apjoki a pszichiáternek — akkor ittam két, három vagy négy
korty pálinkát, erre határozottan emlékszem, doktor úr ... de utána én már nem tudok úgy
visszaemlékezni... hogy én aztán tudatosan csináltam volna a további ivást... hogy én egyáltalán még ittam volna ... nem tudom ... tetszik érteni, doktor úr, hogy mit akarok mondani
... hogy na, most elhatároztam volna, hogy kibontogatom az összes pálinkát és tökéletesen
tiszta ésszel megittam volna és kész, lesz ami lesz ... nem, doktor úr ... vagy nem volt tiszta az
agyam, vagy nem tudom ... őszinte legyek ... ahogy úgy visszagondolok az egészre ... mert én
nagyon sokat foglalkoztam ezzel az egésszel, most már józan a fejem és nagyon sokat gondolkoztam ... hát, mi olyan szépen éltünk, doktor úr ... öngyilkosságot nem követtem el, doktor
úr ... nem, nem, egy frászt ... belém akarják itt beSZélni, de nem ... nekem erre okom nem
volt, doktor úr ... lehet, hogy így van ...de lehet, hogy csak belém beszélték ... nekem nem
volt senkivel soha semmi bajom az életben...
A szomszédok elmesélték, hogy akkor reggel Apjoki lakásából, az ajtó alatti nyíláson vér
folyt ki a folyosóra, rablógyilkosságra gyanakodtak, nem is mertek bemenni Apjokihoz, csak
azután, hogy összetrombitálták a ház többi lakóját, akkor betörték Apjoki ajtaját, benyomultak és azt látták, hogy Apjoki arccal előrebukva, mozdulatlanul fekszik egy összegubancolódott szőnyeghalomban, az asztal és a székek rádőltek, Apjoki vérzett, egyenletesen folyt
belőle a vér és minden csupa vér volt, a szőnyegek, a függöny, a bútorok, még a falon és az ajtókon is mindenhol vérnyomok...
A kórházban megállapították, hogy Apjoki öntudatlanra itta mgát, súlyos alkoholmérgezést kapott, nem tudott megállni a lábán, bukdácsolt, elesett, elzuhant a bútorokban, összeütközött a fallal, öt bordája eltörött, a feje több helyen megsérült — ha két óra hosszával később találnak rá, már nincs életben.
Apjoki most kivánszorgott a konyhába paradicsomlét inni, közben magában beszélt:
nekem nem volt soha senkivel semmi bajom az életben ... akkor miért próbálják önök az
önök hibáján keresztül az én becsületemet széttiporni és meggyalázni és megalázni ...
miért..." —, ahogy ... visszatért a szobába, ismét megjelent előtte a felesége, újra leroskadt a
13

dupla rekamié bal oldalára, felesége helyére és merően bámulta azt az egyik kivilágított bal oldali vitrint és a vitrinbe helyezett levelet... — így ült.
1940-ben, amikor behívták, s az őrmester azt parancsolta, hogy fogkefével súrolja föl a
körletet — közhely ugye —, de a fogkefét a szájában kell tartania — ez legalább egy újítás —,
meg azt is kivánta az az őrmester, hogy a húslevest villával egye meg, a produkciót azonban
bonyolította, hogy közben hason kellett feküdnie az ágyon, a tányért pedig le kellett tennie az
ágy elé a földre, s úgy az ágyon fekve a földről villával a húslevest... — és még azt állítják,
hogy a hadseregben kevés a kreatív fantázia. Ilyenkor Apjokinak kifutott a vér az arcából,
reszketni kezdett a gyomra, hányingere támadt, s vágyott a halál után — pedig mennyire fiatal
volt még. Persze, hogy egy felhívásra azonnal jelentkezett ejtőernyősnek, csakhogy szabaduljon az őrmesterétől, boldogan öltötte magára az ejtőernyős zászlóalj egyenruháját, de a zászlóaljparancsnok nem sokat lacafacázott, egy sportpályán felállított szónoki emelvényről azt
menydörögte az újoncoknak: „az ország söpredéke, idejöttetek megdögleni?!" — na, hát
ennyire őszintének mutatkozott —, majd az emelvényen lévő nagy állványról lerántotta a leplet, s akkor láthatóvá vált egy embernagyságú fotó, amely halott ejtőernyőst ábrázolt, „na,
lássátok, ilyen hullák lesztek ti is", ordította a parancsnok, s akkor Apjoki ismét az ijedtsége
szokott tüneteit produkálta — úgy látszik, az őszinteség sem mindig gyógyír. Mégsem hátrált
meg Apjoki, mert a szájban tartott fogkefével való súrolástól még jobban rettegett, mint a haláltól — ha hihető, ha nem.
Boldizsár bácsi most ismét érezte, hogy elfogja a pánik, menekülni szeretett volna, de hová... — ott kucorgott továbbra is a dupla rekamié bal oldalán és csak paradicsomlét kívánt.
Ismét csöngettek, összerezzent, s vacillált, kinyissa-e az ajtót, aztán mégis kinyitotta.
A szomszédasszony kukkantott be hozzá — mennyire örült máskor Apjoki, ha a szomszédasszony bejött, mert akkor beszélhetett a lányairól, hogy milyen szépen élnek a férjeikkel,
meg arról, hogy neki van három tévéje, négy nagy rádiója, meg hat zseb- és táskarádiója, még
egy japán magnója is, igaz, nem használja, bekapcsolni sem tudja, de van ... aztán mindig elmondta, mit vásárolt legutoljára. . . ( „ . . . Na, tessék idenézni, ezek porcelánok itten, meg ilyen
konyhai étkészletek, ez egy ilyen kenyérszeletelő gép, ezt a kisebbik lányomnak megvettem ...
ez meg garnitúra, kávéskészlet, ez meg szerviz ... porcelán ... olyan gyönyörű, hát nem,
négyezer-nyolcszáz forint volt, azért már csak kell, hogy adjanak valamit, az utolsót adta ide
nekem, az a kis elárusítónő, de hogy az milyen kedves v o l t . . . és tessék elképzelni, ahogy hazaértem, hát, föltaláltam az ebédhez, meghívtam a gyerekeket, még mondom is az Ildinek, hogy
Ildikém, vigyázz, nehogy összetörjetek valamit, ez szerviz ... és tessék elképzelni, már mentünk volna el, de még a sütemény ott volt az asztalon az új süteményes tányérokon, s gyorsan
kapom ki a bundámat a szekrényből, irha, tetszik t u d n i . . . mert hideg volt... kikapom a bundát, nagy lendülettel kanyarintom a hátamra, ugye, föl akarom venni... nem lelökök két tányért, így a bunda ujjával... eltört mind a két porcelán tányér ... a szervizből... hát kaptam
magam és másnap rohanás vissza az üzletbe, de én akkor már vittem három szál gyönyörű
szekfűt annak a kedves elárusítónőnek és egy nagy doboz bonbont, és mondom neki, hogy
amit most kérek, az teljesen független ezektől az ajándékoktól, és átadom az ajándékokat, és
mondom, összetörtem két tányért...") Most csak némán tekintett a szomszédasszonyra, aki
azért látogatta meg, hogy megkérdezze, nincs-e szüksége valamire.
De Apjoki máshol járt, nem figyelt a szomszédasszonyra, már megint a feleségének beszélt magában: „...na, lássátok, ilyen hullák lesztek ti is. ..",„... megkaparom én magának a
múltját...", ordított rám, hogy ne hazudozzon, mert úgy pofán vágom, hogy taknyán-nyálán
csúszik ki innen..."
— ... Nem kívánok én semmi rosszat a főrendésznek, asszonyom — mondta a szomszédasszonynak Apjoki, miután elhessegette magától a látomást —, nem vagyok én olyan ... én
nem bántom sem őtet, se m á s t . . . én nem foglalkozom egyszerűen vele se, nem tartom arra érdemesnek ... meg, hogy én két lépést tegyek, nem, nem, nem asszonyom ... ne adjanak egy
fillér táppénzt se, inkább adják ide a munkakönyvemet ... ne írjanak bele semmit, ha már
14

hozzájárulással nem képesek kiadni, mert ha beirják, hogy kilépett, ott előttük össze fogom
tépni ... viszek gyufát magammal és ott az íróasztalon meggyújtom, ott előttük, asszonyom
. . . n e kerüljön utoljára egy ilyen gyalázatos beírás a könyvembe, mikor rendes, becsületes
könyvem van, ezt ők nagyon jól lássák, asszonyom ... az erkölcsi bizonyítványomról is lássák
... hogy nem vagyok büntetett előéletű ... azt is tudják nagyon jól, hogy nekem nem volt senkivel semmi bajom még az életbe ... akkor most miért próbálják önök, az önök hibája miatt
az én becsületemet széttiporni, ezt fogom nekik mondani, asszonyom ...és meggyalázni és
megalázni, miért... megmondom így nekik, asszonyom, kerek-perec ... nemcsak, hogy beszélek, én meg is fogom csinálni, asszonyom...
A szomszédasszony már régen eltávozott, de Apjoki csak beszélt, beszélt —
miért
próbálnak önök megalázni ... engem az emberek szerettek, igen, engem soha egy rossz szó
nem ért, hohó, engem szeret mindenki mindig, én csak dicsekedhetek ezzel... és én is nagyon
szerettem az embereket mindig..." —, kibotorkált a konyhába, hogy ebédeljen valamit, de
egy falat sem ment le a torkán, csak paradicsomlevet tudott inni. Visszament a szobába, s persze megint megjelent a felesége.
Leroskadt a dupla rekamié bal oldalára, felesége helyére és merően bámulta tovább azt az
egyik kivilágított bal oldali vitrint, a vitrinben a levelet, amely csupán egy sorból állt ... —
így ült.
1948-ban, úgy kora ősszel, Pestről jövet, ahol a nagyvásártelepen Apjoki vett és eladott,
ugyanis zöldség- és terménykereskedést örökölt az apjától a háború után a szülőfalujában —
hát így lesz az ember ejtőernyősből kispolgár, ugye —, szóval az állomáson, meglepetésére,
Apjokit a nővére várta, s izgatottari súgta az öccsének, nehogy leszálljon, lepecsételték a házát, az üzletét, lefoglalták a raktárát, várják, keresik. Apjoki arcából kifutott a vér, a gyomra
reszketni kezdett, hányinger fogta el, s habozás nélkül visszaugrott a vonatra — ugye most is
bebizonyosodott, hogy nemcsak a teória szerint félnek, remegnek a kispolgárok. Csak néhány
nap múlva merészkedett haza, akkor is úgy, hogy egy állomással hamarabb szállt le a vonatról, megvárta a sötétet és gyalog, lopózkodva közelítette meg a faluját, de nem a háza, hanem
a nővére lakása felé vette az irányt, megzörgette nővére ablakát — hát elég gyanúsan viselkedett, ami azt illeti. A nővére azt tanácsolta Apjokinak, hogy tűnjön el azonnal, mert ha marad, biztosan letartóztatják, beindul a gépezet, az isten se menti meg a börtöntől — és Apjoki,
csodák csodája, holott nem is tudta mit követett el, nem csodálkozott. Apjoki nyomban felkéredzkedett egy teherautóra és visszatért Pestre, beállított egy nőismerőséhez a kilencedik kerületben, egy presszósnőhöz, akivel korábban már összemelegedett, s aki szívesen bejelentette
lakásába, persze csak ideiglenesen, albérlőnek — s könnyelműen Apjoki nem gondolt arra,
hogy valahogy kijelentkezzen állandó lakásából, s új állandó lakcímet szerezzen, hát erre később ráfizetett. Segédmunkásnak állt — az ilyentől nem kérdik, ki fia-borja. A Gubacsi úti
petróleumfinomítót kellett újjáépíteniük, Apjoki téglát pucolt, krampácsolt, kéményt épített,
aztán a rendbehozott finomító kazánjait fűtötte. Reggel háromkor kellett kelnie, hogy hatra a
munkahelyére érjen, ugyanis még nem javították ki az errefelé vezető, tönkre bombázott villamossíneket, ezért gyalog kellett járnia — legalább spórolt, hát nem? és egészséges életmódot
folytatott.
Apjoki pánikérzése nem múlt el, sőt fokozódott, menekülni szeretett volna, de hová...
— ott kucorgott a dupla rekamié bal oldalán és paradicsomlét kívánt.
Délután három órakor ismét megjelent a jogügyi előadó — s ez bizony nem használt a
Boldizsár bácsi-féle ijedtség megszokott tüneteinek —, hogy hát nem gondolta-e meg a dolgot
Apjoki kartárs, Boldizsár bácsi, s a jogügyi előadó, amennyire csak tőle telt, barátságosan
mosolygott, sőt érdeklődni is kezdett, hogy és mint él Apjoki kartárs, hogy érzi magát, család,
gyerekek satöbbi... talán lehetne valami év végi pénzjutalomról is szó, meg ez, meg az, Boldizsár bácsi... De Apjoki visszautasítóan megjegyezte, hogy neki nem kell pénz, van neki mindene, nézze csak meg a fiatalember és kinyitogatta a szekrényeket, s ahogy szokta, mindent
mutogatni kezdett...(„... Tessék, ennyi ruhám van ... ez mind kabát és mindegyik alatt öl15

töny van az akasztón, sőt van amelyiken kettő is lóg ... nézze csak, fiatalember, egy, kettő,
három, négy ... legalább tizenhárom öltönyöm van, vagy kilenc nagykabát ... aztán ezek a
bársonyok itt, ez mind garnitúra, sötétkék bársony, barna bársony, kordbársonyok, tetszik
látni ... és sapka mindegyikhez, bőrsapkák, micisapkák és ahány sapka, annyi kesztyű, van
vagy tíz pár kesztyű, bőrkesztyűk, vagy még több is... s mennyi van még a rekamiéban, mind
szépen benaftalinozva ... nem használom, egyiket se használom, én öltönyt már nem veszek
fel, fiatalember, pedig fel tudnék én öltözni úgyis, mint egy kis g r ó f . . . itt van még nekem három pár függönyöm, ugye váltogatni szoktam, nem mindig ugyanazt a függönyt használom
... na, tessék idenézni, ezek porcelánok itten . . . amit csak el tud képzelni, fiatalember ... tessék megnézni, mennyi ingem van, ez mind sorban, olyanok vannak itten, amik még rajtam se
voltak ... van vagy harminc és még mennyi van kint a spájzban szépen összecsomagolva, nejlonban mind ... mi a fenének nekem, minek ez nekem, fiatalember..."). S hát tulajdonképpen hogyan is történt az az eset, Apjoki kartárs, érdeklődik a jogügyi előadó szívélyesen ... s
akkor Apjoki belelendül és elmondja:
A vállalat egyik nagy kiterjedésű telepén egyszerre három telepőr szokott szolgálatot teljesíteni, Boldizsár bácsi a portaügyeletes és a telefonközpontos, a másik kettő — János és Laci
bácsi — őrszolgálatos a kijelölt posztokon, János éjfélig, Laci bácsi éjfél után. Aztán kiderült, hogy János ki szokott menni presszókba szórakozni, valaki a vállalattól egyszer észrevette, tíz óra körül, amikor szolgálatban kellett volna lennie, egy közeli presszóban és följelentette a főrendésznél. S akkor a főrendész Boldizsár bácsit is hívatta, a szobában ketten ücsörögtek, a főrendész és helyettese, a főrendész Apjoki elé tolt egy jegyzőkönyvet, hogy írja alá.
Abban a jegyzőkönyvben János vallomása állt, miszerint Boldizsár bácsi és Laci bácsi is tudtak arról, hogy János ki szokott járni presszókba.
Amikor Apjoki idáig ért az elbeszélésében, megjelent előtte ismét a felesége, akinek némán azt suttogta: „ . . . ne szállj le a vonatról, mert várnak...", „... na, lássátok ilyen hullák
lesztek ti is...", „megkaparom én magának a múltját...", „... ordított rám, hogy ne hazudozzon, mert úgy pofán vágom, hogy taknyán-nyálán csúszik ki innen...".
— A János nem mondott igazat — mondta akkor Apjoki a főrendésznek —, én nem tudtam arról, hogy János ki szokott járkálni presszókba, hogy is tudhattam volna, én nem ott teljesítek szolgálatot, ahol ő. — Hát magának fogalma sincs, hogy a kollégái hol vannak? —
kérdezte felelősségrevonóan a főrendész. — Mi közöm van nekem ehhez — válaszolta csodálkozva Apjoki —, ezt magának kell ellenőrizni, maga a főnök, uram, hát én nem vagyok se főnök, se semmi... — Szóval nem írja alá? — kérdezte fenyegetően a főrendész. — Uram, ami
nem igaz, az nem igaz, én nem írhatok alá valótlant — s kifutott a vér az arcából, a gyomra
reszketni kezdett és hányinger fogta el. — Ne hazudozzon! — ordította a főrendész —, ne hazudozzon, mert úgy pofán vágom, hogy taknyán-nyálán csúszik ki innen! — S akkor Apjoki
lába fölmondta a szolgálatot és le kellett ülnie egy székre, nehezen lélegzett, de összeszedte
minden erejét és felugrott, megkapaszkodott a főrendész íróasztalának a szélében, s amilyen
emelt hangon csak tudta, azt kiáltotta: — Tudja, mire emlékeztet maga, uram, azokra a rohadt csendőrökre, a kakastollasokra ... nem kellene véletlenül magának egy bikacsök vagy
korbács, hogy pofán verjen engem...! — Takarodjon innen! — üvöltötte a főrendész —, takarodjon ! — S akkor Apjoki remegő lábakkal kivánszorgott, a folyosón éppen szembetalálkozott az egyik előadóval a munkaügyről, akinek nyomban azt mondta, adják ki a munkakönyvét, de azonnal, ő innen kilép. Az előadónőnek nem volt nehéz észrevennie, hogy Apjokival valami baj történt és érdeklődni kezdett, s akkor Apjoki elhaló hangon azt mondta,
hogy az imént rúgták ki a főrendész szobájából azzal, hogy úgy pofán vágják, hogy ... Apjoki
behúzta a főrendész szobájába az előadónőt és rámutatott a főrendészre az ajtóból: — Ő, ő, ő
volt, ő ordította... — S akkor a főrendész visszafogottan és udvariasan azt mondta az előadónőnek : — Kérem, ez az ember — s rámutatott Apjokira — azt mondta nekem, hogy úgy pofán vág, hogy taknyomon-nyálamon csúszók ki innen, ezt mondta, a Boldizsár bácsi, nekem
... — Apjoki döbbenten nézett a főrendészre, érezte, hogy nincs tovább, ez a vég ... — Itt a
16

tanú — folytatta nyugalmat erőltetve magára a főrendész és a helyettese felé fordult, aki eddig
nem szólt egy szót sem, s mereven maga elé nézett. — Ugye, így történt? — kérdezte a főrendész a helyettesétől. — Néhány pillanatra csend ült a szobára, Apjoki minden erejét megfeszítette, hogy kivárja a főrendész helyettesének válaszát... — Igen, így volt — mondta halkan a
főrendész helyettese, mint tanú és továbbra is mereven nézett maga elé ... S akkor Apjoki
összecsuklott.
Apjoki mindezt elmondta a jogügyi előadónak, aki rezzenéstelenül hallgatta végig, majd
gyorsan távozott, de Apjoki észre se vette, hogy már eltűnt, s csak beszélt, beszélt tovább —
uram ... a temetés után ... a feleségem, mikor meghalt... amikor elveszít valakit az ember, akivel olyan szépen és boldogan huszonöt évig együtt élt... hát, uram ...én majd megzavarodtam ... úgy halt meg a kezemben..." — s amikor rájött, hogy egyedül van, hirtelen elhallgatott, magába roskadva üldögélt egy darabig, érezte, hogy teljesen kiszáradt az összes
nyálkahártyája a szájában, a gyomrában, a beleiben, kibotorkált a konyhába, ivott egy kis paradicsomlevet...
Leroskadt a dupla rekamié bal oldalára, felesége helyére, felgyújtotta a rekamié egyik bal
oldali kis vitrinjének neonját, s merően nézte a vitrinben az egysoros levelet, amely így kezdődött : Most, hogy meghalok..."
1950 egyik őszi napjának estéjén Apjoki éppen lefekvéshez készülődött a külső Ferencváros egyik lerobbant, albérlőkkel zsúfolt lakásában, amikor kopogtattak szobája ajtaján, egy
ismeretlen, szigorú férfi nekiszögezte a kérdést, Apjoki Boldizsárhoz van-e szerencséje,
Apjoki bólintott, hogy igen, erre azonnal előugrott két egyenruhás az ajtó mögül, s két géppisztoly szegeződött Apjokira — ezen akkor senki sem lepődött meg, kivéve azokat, akikre a
fegyvert ráfogták — és kattant a bilincs. Apjoki nem értett akkor sem és később sem semmit,
nem tudta miről van szó — hát igen, ideológiailag bizonyára képzetlen volt —, pedig milliószor kihallgatták és azt akarták rábizonyítani, hogy terrorista bandát szervezett az államrend
megdöntésére. Apjoki azonban nem írta alá a jegyzőkönyvet — nem azért, mert bátor volt,
hiszen amíg a börtönben ült sohasem látszott, hogy vér lenne az arcában, a gyomra reszketése
és a hányingere pedig állandósult, dehogy, hanem éppen azért, mert félt, hogy akkor halálra
ítélik —, pedig verték és hónapokig magánzárkában tartották. Harminc hónap úgynevezett
vizsgálati fogság után elkövetkezett 1953 tavasza, s akkor hogy-hogy nem, felajánlották neki,
hogy írjon alá egy olyan jegyzőkönyvet, miszerint nyugatra akart szökni — hát ugye, változnak az idők és a vádak —, a bíróság majd elítéli harminc hónapra tiltott határátlépés kísérletéért, ezt letöltöttnek tekintik és kiengedik. így is történt pontosan — no lám, lehet azért bízni
az igazságszolgáltatásban. S amikor Apjokit kiengedték, nem bírta megállni, hogy meg ne
kérdezze, hogy hát őt tulajdonképpen miért fosztották meg a szabadságától harminc hónapra
— hát nem... ? S akkor kiderült, hogy miután megszökött a falujából, két évig keresték — na
ugye, nem lehet ám csak úgy felszívódni nálunk —, s az foglalkoztatta a rendőrséget, az államvédelmi hatóságot, az ügyészséget, hogy miért nem található Apjoki az állandó lakásán —
valami csak lehet a füle mögött, nem...?
Apjoki pánikérzése állandósult, menekülni szeretett volna, de hová ... — továbbra is ott
kucorgott a dupla rekamié bal oldalán és paradicsomlét kívánt.
Amikor beesteledett, megjelent Apjoki nagyobbik lánya, Ildikó, magas, szőke, nagy
csontozatú nő, nem szép, de divatos, csinosan öltözködik, ad magára — könyvelő különben.
Ildikó rosszkedvű és komor volt, azonnal az apjának szögezte a kérdést, mégpedig vádlóan:
— Miért akartál öngyilkos lenni? — É n ? ! — mondta megbántódva Apjoki. — Dehogy akartam, hát, nem volt nekem arra okom ... hát, tudod te is milyen szépen éltem és hogy milyen
szépen éltünk mi mindig ... — mondta Apjoki —, hát, csak nem fogom megcsúfolni édesanyád emlékét... („... Olyan szépen éltünk, hogy ... annyi nem volt, hogy az egyik a másiknak mondta volna, hogy eridj odébb ... soha, soha egy rossz szó nem hangzott el köztünk ...
ilyen nem volt, hogy a fene egye meg ... a csuda vigye el, az isten áldja meg, jaj, az istenért...
ez a beszéd sajlott nálunk ... mind a kettőnknek volt bibliánk ... a gyerekek is templomban
2 Tiszatáj

17

vannak megkeresztelve ... én nem adtam elfekvőbe a feleségem ... de nem ám . . . nekem esküdt feleségem ... ha nekem ő jó volt a jóban, akkor a rosszban is legyen jó . . . hát, a temetés
után...") — Tudod, hogy nekem mindig megjelenik édesanyád? — kérdezte Apjoki a lányától. Ildikó gúnyosan, ellenségesen és hisztérikusan nevetni kezdett. — Hát, te megbolondultál
— vágta oda az apjának —, téged ideggyógyintézetbe kellene utaltatni!
Apjokinak még az a kevés vér is kifutott az arcából, ami még benne volt, érezte, hogy a
gyomra a torkába ugrik föl és hányni kezdett — közben pedig megjelent a felesége, akinek némán azt suttogta: „ . . . ideggyógyintézetbe kellene utaltatni. ..,„... itt haltál meg a kezemben
... hát, én majd megzavarodtam. ..",„... ne szállj le a vonatról, mert várnak...", „na, lássátok, ilyen hullák tesztek ti is. ..",„... megkaparom én magának a múltját...", „ordított rám,
hogy ne hazudozzon, mert úgy pofán vágom, hogy taknyán-nyálán csúszik ki innen..."
S akkor fennhangon is beszélni kezdett a lányához és nem vette észre, hogy az már elrohant: — Hát, hogy gondolhatsz ilyet kislányom, hogy én öngyilkos ... hát, öngyilkos akar az
lenni, aki a lakását mindig szépíti, aki mindig vesz valamit, aki mindig valami újat szerel be a
lakásába ... — s amikor észrevette, hogy egyedül van, elhallgatott és némán beszámolt a feleségének a lakásban történt változásokról. (
Ha valaki bemegy a fürdőszobába, azonnal kigyullad egy kék lámpa az előszobában ... ha a vécébe megy be valaki, akkor zöld lámpa gyullad ki ... a vécébe ventillátort is szereltem, meg szpré van odakészítve, gardénia i l l a t . . . s ha
valaki kijön a vécéből és égve felejti a villanyt, azt rögtön tudni lehet, mert akkor egy kis sárga
lámpa gyullad ki az előszobában ... a négy fügefa még megvan, de a leandereket, mindet eladtam ... ugye, nem haragszol... meg azokat a nagy fikuszokat is ... a papagájt meg elajándékoztam ... ugye, nem baj ... maradt egy vérfolt a padlón, azt nem tudtam felpucolni, itt
minden tiszta vér volt, de én mindent kipucoltam, feltakarítottam, rendesen ... itt olyan tisztaság van...").
Boldizsár bácsi a dupla rekamié bal oldalán ült, felesége helyén és merően nézte azt a kivilágított vitrint, benne az egysoros levelet, amely így fejeződött be: „ . . . végre nyugodtan fogok
élni".

18

©NAGY-ZOLTÁN
AniinlkGír

M z á í r

vámlkosnlk

a

solkadlnlk

nnsipjsi

IksisítéDylkáilbfflnn

„SÁRA MOSOLYA — 3."
Hat mezei csokor — fele letört nyakú üvegben, fele fületlen korsóban —, kiitta maga alól
a három napja töltött vizet. Előbb a vékony szárúak:a foganőttfű, varjúköröm, majd a vastagabbak, a katáng, a csúnya harangvirág. Lehajoltak, szirmukat szórva kimúltak.
Lázár az ágyán hason. Elege van a várakozásból, és abból is, még értesítést sem kap, Sárája miért késik ennyit.
Éjszaka. Töklámpa büdösít, ez is Sára kedvéért készült. Poha lábnál, faragott fatuskón,
válla és a fal között felhúzott Slávia, az ajtó előtt újságpapírra ragasztott kolbászkarikák.
Az újság is leragasztva a linóleumhoz, buggyosan, akár egy hangszóró.
Lázár alszik. Nem alszik, szunyókál. Karjai teste mellé fektetve, arca bal fele a pléden,
lába lelóg a heverőről, lábfeje beakasztva. Nem alszik mélyen, csak mint aki várja, azonnal
aláöntik a forrót.
A szűk előtérben csupasz villanykörte, csukott szemhéján átvilágít. Ha az ellenség a nyitott ajtón át hangtalanul rátörne, árnyát érezné. Puskatus a gyomorban, ha lenne rá idő. Ha
jutna idő, háromszor, ötször meglendítené a fegyvert. Arc felé is: felsőajak és orr közé.
Százszor-százszor hallotta a roppanó csontokat, amig rettegett a kastélykabeli éjszakáktól, az
orvtámadóktól. Feketébe öltözött, mint a sötét, jobbja állandóan a zavárzaton, balja az
irányzékon. Keményen, nem véletlen a harmincnégy japán fekvőtámasz este, az ötven reggel,
futás előtt. Tizenhat és tizenkilenc között homloka izzadni kezd. Az első lezuhanó csöpp láttán erejéhez mérten gyorsít.
A kastélyka a patakparton. A Lókos partján, ahol csak szúnyog jár, és ellensége a madár. És vendég: Sára. Aztán néha-néha visszajáró fekete gólya landol a topolyák végénél, a
mocsár első tocsogóinál, szemléli a kastélykát, lenéző fejbillentésekkel eltűri az őt becserkésző
vénséges macska — Krajcig — közelségét. Krajcig ebből a távolságból nem ismeri fel a méretkülönbséget lehetőség és lehetőség között, és fekete gólyát kíván ozsonnára. Krajcig kora fele
Lázárénak, aki harminc, és így, korukat tekintve találhatnak alkalmat tévedésre.
A Nógrádra ragasztott kolbászok felől ideges kaparászás hallatszik.
Lázár lassan kinyitja szemét, s ezzel egyidejűleg bal kezével kitapintja á fegyvert, hasa alá
húzza, majd tolja kifelé, hogy vállgödre táján elhelyezhesse. Nagyon óvatosan emeli fejét,
hogy bemérje az újságon kolbászból lakmározó egeret, közben emeli, épp oly óvatossággal a
Sláviát; az egér kegyelemre méltón törpe, „új tenyésztésed, Krajcig!" — gondolja Lázár düh
nélkül, már megszokta, az irtás az ő feladata. A sarokhoz legközelebbi karikát tépi a kicsi jószág, miközben apró lábaival erőlködve kapar, gyanúsat érez, inkább magával vinné a kolbászt árnyékosabb helyre, sok a fény jó étvágyához. Majd amikor félkörömnyi mócsingot sikerül kiszakítania, rajta bőr is, és menne is, de tanakodik is, érdemes-e ekkora zsákmánnyal
már menekülnie, amikor annyi itt a zsákmánynak való — nyaka már pontosan ül a tüskén.
Lázár figyelve a kitámasztásra (csövét el ne rántsa a kemény rugó miatt nehézkes ravasszal),
tiízel. Az egér a romhányi kolbásszal szájában, helyben, mint a búgócsiga, pörögni kezd,
majd golyóként fúródik az előtérben felhalmozott, mosásra váró ingek, zoknik, törölközők
dombjára. „Sárám, igazán megérkezhetnél, ki az isten mossa ki ezt a rengeteg göncöt?" —
gondolja Lázár. — „Pörköltet főzhetnél a macskának az egerekből" — gondolja Lázár, szája
elfehéredik.
2*

19

Krajcig a csattanást hallva, előbb bedugja fejét a szúnyogvisszatartó rongy mellett, majd
bevonul. Farkát, fejét magasra tartva, háta egyenes, de mozdulataiban van a vadászó párducéból és a kiszolgálásra váró nőéből is. Sárga szemeit Lázárra emeli: Hol az eredmény? vagy
ha nincs eredmény, akkor minek zörög azzal a fegyverrel?! kérdezi a macska lépte. Élő egerekre nem vadászik. Elunja. Lázár gyakran megfigyelte lyuk előtt ülve, ahol türelmesen várakozott rövid ideig, majd, mint aki megfeledkezett dolgáról, álmosan elheveredett a kályha
mellett.
Lázár nyögve lehengeredik a heverőről, szétrúgja a koszos ruhákat, az egér kipördül,
nagy igyekezettel menekülne, de hibás az irány, most is csak körbe-körbe. Jobb külsővel nekivágja a falnak. Krajcig ringatózva mellette terem, mancsát ráhelyezi és Lázárra néz,
megdicséri-e. „Ügyes vagy, dög. Ügyes!" — morogja, leemeli a polcról a sótartót, csipetnyit
ujja közé kanyarít, lehajol, megsózza a lefogott egeret. Krajcig fekete feje büszkén emelve,
szájában finom fogással a szürke gombóc, kiindul, s már nem látja a ropogó dugójú üveget
Lázár kezében, nem a mozduló ádámcsutkát, sem az erőlködést, amellyel lent tartani igyekszik a kortyot, ha már egyszer lenyelte.
Megigazítja a kolbászos újságot, egyenként újra leköpi a karikákat, amelyek így, a még
nyelvén levő törköly ízétől étvágygerjesztőbbek, és illatosak a következő áldozat számára. Kupacba göndöríti a széttúrt ruhahalmot, megfordul, ágyra pillant.
Sára vörös szaténbugyogóban ül a fekete ágyteritőn, nem néz Lázárra, nem fordul felé:
vékony ujjaival, olivazöldre kent körmeivel világos szöszöket csipeget, bal tenyerébe gyűjti,
miközben homlokát ráncolva, fejének egy-egy apró rántásával elugrasztja szeme elől hollófekete tincseit. Gézszerű, áttetsző ingecskét visel a buggyos nadrágra kívül ráengedve; az ingecskén apró és ragyogó fekete gombok, mint a szén, szétnyitva végig, s a két meg-meglebbenő
szár nyitáskor látni engedi szép mellét, s a két kreol halom mértani közepére festett kis, ezüst
háromszöget.
Sára vékonyka, alig észlelhető narancsszagot áraszt, mégis eltünteti a helyiség szőrborzoló tőrkölybűzét.
Lázár, amint első meglepetéséből, bódulatából kitalál, néhány bátor centimétert közelít,
lehajol, hogy tisztelettel csókot leheljen a szobrászkéz készítette lábacskára, a lábfej és az ujjak találkozásának vidékére, azokra a láthatatlan apró szőröcskékre, amelyeknek párja, túl a
lábon, alig azonosítható — szemérmesen; az ebből a közelségből érzett narancsillat fejbevágja, mintha ópiumpipát tartana sárga agyarai közt.
A Sláviát letámasztja az ágy széléhez, két tenyerével, mély áhítattal lehajol a kopott szőnyegre, mint keletnek. Karja alatt a szőnyeg megcsúszik, s a fegyver tarkójára zuhan. Szitkozódva tápászkodik, a kicsi szekrény tetejéről maga mellé helyezi az üveget, majd a poharat is,
amelyből kifújta a muslincákat, tölt, iszik. Lefekszik, válla mellé dönti a Sláviát, javasol magának még egy kortyot, mert ez utóbbi távol sem volt olyan nehéz, mint a korábbi, sokkal simábban lecsúszott, nem undorodott annyira...
Hátára fordul. Balját a hideg csövön nyugtatja. Lassú egyesével számol perceken át, de
az álom meg se közelíti. Kinyitja szemét, és az ágynak most a másik végén, bütykös, csúnya
lábujjai fölött üldögél Sára. Szőke hajával játszik, át- és átfűzi tenyerén, felemeli, mint egy fátyolt, mint valami árvalányhajból fonott sátrat, majd elengedve hagyja lelibegni takarónak
ránctalan, pihés hasára, harmatosnak, érintetlennek látszó mellére — aranyszínű kendőnek.
Sára fellép a súlyos, sokszögű szoborállványra, könnyedén, szinte röppenve, Lázár pislog,
mintha álmodná ezt az egészet.
— Gyere — duruzsolja — gyere! — mondja halkan, tele kívánással, mintha nem is ő
lenne a beszélő.
— Vigyázz, te! — Sára tréfál, hunyorít, még kancával álmodsz! — tündér ez! Tündér
énekel a faforgácsok közül!
— Mióta vágyakozom utánad, hintácskám! — Lázár olyan édes, hogy amint az utolsó
hang elhagyja torkát, összerázkódik, akár törköly után. Hasra fordul, karját feje alatt egy20

másra helyezi. Szeme behunyva. Mancsa ökölben, combjai összeszorítva. Lábfeje keményen.
Foga meg csikorgásig.
„Sára mosolya, ó Sára mosolya... Sára a miénk... Sára olyan... Sára mosolya és a nagymosás... Sára teszi kötelességét... és Sára egyébként is, és egyébként is micsuda egy lotyó...
Mi nem bánt minket? Mi nem bántjuk magunkat.
Mi harap még? Szép Sára ragyogó foga. Sziszegünk. Figyelmeztetjük, vigyázzék, szándékosság ki ne derüljön, nehogy kutyaként végezze. És ezt kedvesen, tanárosan, hibát nem akarunk elkövetni, és haszna lészen belőle elkövetkezendő kapcsolataiban: Kedves Sára, fogad ne
legyen ! De öröm azért csak van, különösen amikor gyönyörű arca gyönyörű két fele horpad,
gyönyörű szeme hol csukva, ilyenkor is gyönyörű, hol nyitva, ilyenkor is gyönyörű, verdesnek
azok a gyönyörű pillák, mint a pillangók, és nyög azon a gyönyörű hangján, szerelemmel, elégedetten, vagy ki tudja, így a favágó is, amikor egyedül fordítja a ledöntött fenyőt gallyazáskor...
gedetten, vagy ki tudja, így a favágó is, amikor egyedül fordítja a ledöntött fenyőt gallyazáskor...
Viszünk-e a hűség tiszteletére csukrétát? Nem. Nem vihetünk. A hűtlenség gyötrelmét élvezze más, mi nem ismerjük. Miénk Sára mosolya.
Sára mosolya virágcsokor, ó, illatoz.
Sára mosolya fénylik, nyelve hegye végigsöpör virágszirom ajakán, alsón, felsőn. Nézzük
halovány, sárga bajuszkáját, mosolya ráncot vet arcára, összefogja kissé.
Nézzük Sára mosolyát abban a kevéske fényben, a kastélykában, a fölött az ágy fölött,
abban a párás, dél-amerikai melegben, magasan fölöttünk ringva mérjük Sára mosolyát.
Nézzük hidegen, kíváncsian, a körülményektől megszabadulva Sára gyönyörű, vággyal
teli, vibráló, gyöngyöző mosolyát.
Ajkát, amint nedvesen villódzik, akár a világitótorony a Csendes-óceánban, Eridanus
partjainál — a kevés fényben.
Ölelkezik pillantásunk. Csobogón, mint a patak: felnevet, térdelve a fekete takarón közelít bennünket; lábfejünk-csontunk-combunk összezárva; Sára, a kígyó lassú, lágy helyezkedésével ér fölénk, bekerít, kicsike tenyerével mellünkre támaszkodik, gombóc bimbóinkra, ujjai mozdulnak néha, de csak lassú, csak játék. Kiss, Kiss, Kiss süvölti Yoko a nyomorult kis
Hitachiba bújva, de most nem torz, mintha külön erre az éjszakára, erre a káprázatra, ehhez a
Sárához készült volna Yoko, s a lemez.
Sára a tévedésben eldurvulva — félő — leszakítja fél mellünket, homlokáról fények
csusszannak hasunkra, combja remegését combunk iszogatja, hiába ellenkező kívánság: ma
aztán végignézzük, ma megkeressük a végét tiszta fejjel; mosolyában annyi a démon, nem álljuk meg: vele indulunk, irigyeljük őt...
Sára mosolya mélyről, valahol gyomrában születő sóhajokkal elnehezedik, forró mellével
mellünkre dől, nyála nyakunkba ömöl; ebben a percben feltétlenül szükséges: észen próbálunk maradni, nehogy megint harapjon Horára igyekvése közben, még szájában marad fél
fülcimpánk, húzódunk, ügyeskedünk, nem látja, ilyenkor semmit nem lát, semmi köze hozzánk; mosolya őrült vicsorgás, arca ördögi és földöntúli, benne semmi szép, közte semmi
szép, és semmi szép; puszták istennőinek megsejtett, távolodó mosolya, fényes, ragyogó és
utolérhetetlen.
Sára mosolya.
Lassan tisztul. Milliméterekre beosztva, vállunkat átkarolva párnára dől. Orrunkba liheg. Orrába lihegünk, csak ki ne nyissa még szemét, elég ez a vékonyka, parázsló rés, amelyen
nem lát, hadd figyelhessük meg, hogyan érkezik földre a tündér, hogyan a fekete ágytakaróra,
miként reagál a hájas, izzadt testre. Minden lépcsőfok megkülönböztethető, amelyekre ereszkedtében áttetsző sarkát lezökkenti; mosolya lassan-lassan visszanyer nappali bájából, de még
nincs közünk hozzá; izma elveszíti feszességét, csontja lágyul, átér és betakar a jóllakott nősténypárduc puha bolyhával, omló húsával.
21

Nézzük, fogadjuk mosolyát, örömét, elégedettségét, a szép fényes mosolyt, az ernyedt
hasat, combot, amely mindenütt érinti hűlő, nyirkos bőrünket."
Kint a holdvilágban felbömböl a kutya. Lázár nem mozdul, hátha csak kóbor dögöt
ijeszt el nagy hangjával. De nem tágít, nyomja haraggal.
Lázár feltérdel, kezébe veszi a Sláviát, aztán lerakja, helyette a szíjas fogójú botot fűzi
csuklójára: hátha fatolvajra dühöng.
Mielőtt elindulna, összegyűjti a Sárára várakozó kókadt csokrokat, s ahogy kilép, fűbe
dobja. Köp egy keserűt, pálinkásat, keresi a kutyát, merre mondja. Majd felmászik a reflektorállványra, onnan les. Csúnya, döglött éjszaka a hold sápadt fénye ellenére, Isten csak szomorúságában készíti a hasonlókat.
Pásztázza a kerítés vonalát; szűkíti a fényt, már alig kétméteres sugarú területeken araszol alapos lassúsággal, minden csillanást kétszer megfigyel. A farakások közének átvizsgálása
után rátér a kerítésre derékszögű ösvényre, amely már munkájának eredménye, ennek használatával gyorsabban éri el a városba vezető utat, mint a teherautók szántotta földúton. Vigyorog ; milyen büntetés lehet a szúnyogok támadásában, hangyák közt a vizes fűben feküdni!
Lemászik, be a kastálykába, nyakába akasztja a kézi reflektort, majd az ütleg szíját letekeri a csuklójáról, helyette kézbe veszi a Sláviát, amely lényegesen hosszabb, s előnyösebben
használható a nem kimondottan közelharcban. A pálinkásüveget az ágy mellé rejti, de mielőtt
felállna hajoltából, ja vall egy kortyintást magának, megszavazza.
Utolsóként veszi kézbe a linóleumba szúrt gyilkot, pengéje matt a ritka használattól, egy
ideje képtelen a szalonna elfogyasztására, nem tartja meg gyomra, hiába a szándék; konzerveket vásárol újabban, pedig leszerelése óta nem fanyalodott rá, a dobozokat Sára elefántcsont
nyelű kicsi bicskájával nyitja, annak nem árt, és nem is sajnálja. Az istenit minden rohadt nőnek, aki nem csinál paprikáskrumplit a szeretőjének, céklával! gondolja, s szája elfehéredik,
milyen rosszul rendezett a földkerek, morogja és félrehajtja ajtóból a rongyot, közben csodálkozva észleli: a kutya elhallgatott. „Csak nem csapták agyon a dögöt?" Kilép, fülel félve, a
zajongást elkerülve a kastélyka oldalához lopakodik, kézi reflektorát nem kapcsolja be, elegendőnek tartja a holdat, s az égve felejtett állványost, bár az pillanatnyilag elvakítja, vörös és
kék foltokon kívül semmit nem lát, de azért csak megy, nem állhat meg a világosság kellős közepén; a kutya hangjára ügyel, ha a dög végre megszólalna, akkor nincs félnivaló.
ömlik homlokára a víz, félelme nem kevés, lecsapott rá: tán valamék Sára gazdáját ugatná? Ó, Isten, Istenkém!
„Ha legalább a törkölyt magammal hoztam volna..." De nem cipelte fegyverei hátrányára. Ha most nála lenne, leülhetne a fal alá a kispadra, ahonnan a szemközti, dombi Sára érkeztét leste hónapokig, naponta meg: amíg könnybe nem lábadt szeme. Persze mindig sötétben érkezett, és soha nem hagyta ki a kérdést; Minek jövök ide ? Férjem kiontja a bélem, kiontja a béled... „Ez tavalyi történet, mit keresne ezen az éjszakán?" — nyugtatta magát Lázár, mint a legszélső ház vihar előtt.
Árnyékban lopakodik, maga mögé, oldalra, szélső ellenre is ügyelve, mint a hiúz. Hallhatja szíve verését, amelyet máskor alig. Máskor nem is ver a szíve, nincs is neki. Ezt síró Sára
verte fejéhez, büszkén, mintha nem is lopott volna Lázárnak misebort: Ilyen gonosz férfi
nincs is, téged nem anyaszült. Pedig csak unta ügyetlenségét. Pedig magyarázott Lázár mindenkinek türelmesen, de antitálentum, rajta is kifog, főként az absztinens, ha nem, úgy van
remény.
Lassan halad. Olyan lassan, ha ebben a tempóban kívánná bejárni fahasábokkal teli birtokát, a hajnal kint köszöntené a harmatban. Érzi és szégyenkezik megfoghatatlan félelme miatt, gyorsít erre. Kézi reflektorát nem kapcsolja be, de igyekezettel deríti a sarat, főképpen
azokra a területekre koncentrál, amelyeket az állványos bevilágít. Emiatt aztán csak egy óra
múlva jut a túlsó kerítéshez.
Kívül, a bokros-bozótosban mozgást lát, dörmögést hall. Megmered, lélegzetét visszafojtja, maga elé tartja a kést, vár, szája elfehéredik; „Most, most! Jöhettek, kutyák!"
22

A kerítés mellett kutató csörgés, szuszogás, néha morgás. Úgy vágtat el tz perc, ezalatt
Lázár cipőtalpa is izzadni, reszketni kezd: „Sokan vannak, ez lázadás, ezek ki akarnak nyírni!" Hátában érzi a rönköket, igyekszik, de nem képes közelebb bújni a rakáshoz, belébújni
meg főképpen. Már visszatérést latolgat a bázisra, hogy rendőrséget hívjon, amikor két rövid
vakkantást, válaszul elnyújtott morgást hall az ól felől.
Tízszer meggondolva bekapcsolja mellén a reflektort, kitapogatja, mitől ez a hang. Kutyájának láncát pillantja meg, annak csillogását elsőként, majd a szemét. Fekete foltja fénylik
az ól előtt. Hátán hatalmas sárga púp, most jobban megszemléli: a két kutya összeakaszkodva, hátulról. A sárga mellső lábai a feketéé mellett lógnak. Mintha felismerné a helyzetet, a
kerítést pásztázza azokon a pontokon, ahol az imént mozgást észlelt. Kutyák végig. Öt, tíz, tizenöt. Kicsi korcs, fénylő szemű puli, kamasz agár. Egyenként megáll minden állaton. Azok
nem moccannak, mintha nem is szemükbe világítana az erős fény.
Keményen fogja a Sláviát, megy a kutyálkodó kutyák felé, közben vakítja őket. „Na, na,
kicsinyke dögöm, meg ne harapj — mondja — ezt választottad, vagy ő jött be?" Óvatosan lehajol, ballal lekapcsolja az örvet. Hátrál néhány lépést a kapu felé, kitárja. A fekete már lerázta magáról vendégét, és mint egy csikó, kecsesen, fejét magasra tartva kigaloppozik a fénysugárban, amely követi, amíg el nem tűnik a teherautók vágta gödrök árnyékában.
„No kanok, rajta!" — mondja hangosan Lázár. Minden fényt kikapcsol, előtte tölt a vizespohárba, lebirkózza, öklendezik, reszket, markába leheli a szagot, törköly-e még a törköly, majd hasára fekszik, bokáját, combját összezárja, karja feje alatt, szeme csukva — így
imádkozik, Sára most ne, holnap jöjjön, és sötét van, csend, csak Krajcig, a vén macska dorombol egyet-egyet, amikor a kályha haldokló meleghulláma megsimítja.

23

MAGYARI LAJOS

Csángó lány
Dolgozik,
férfias, erős mozdulatokkal.
Restellené, hogyha ellankadna.
De fellobog a Lány, ha felnéz:
a zöld szemek szép őz-riadalma.
Szemre törékeny, alakuló teste
egyetlen pendülő munkamozdulat,
Tán az öröklét magvait ássa itt,
a Szeret mellett, a szürke ég alatt.
Törli kezét katrincába, surcba,
a szóra lángolva egyenesedik,
a szóra, a szíves
jónapotra
két zöld szeme homállyal telik.
A száj szögletében apró remegés,
tán szaporább a szívdobbanás is.
így mutat, tétova mozdulattal
a falu felé, el a szemhatárig.
Századok reves kérge szakad fel,
ahogy itt egymáshoz szólunk:
sziszegő, lágy hangjai görgetik
— mint folyók a követ — sorsunk.
Dolga után néz megint hamarost,
most újra egyetlen konok mozdulat:
mintha a megmaradást ültetné földbe
a Szeret mellett, a szürke ég alatt.

24

Átmenet
E kósza futással — még mindig az hiszem
menekíthetem szétomló ifjúságom
Vert álomseregek menetelnek bennem
zavart rendekben, kietlen határon
égett lármafák szürke csonkjai mellett
mormolnak még egy éljent a győzelemre
s a hitre, mert hinni úgy is kellett
ha nem jött semmi semmi közelebbre
Füstben pernyében eltűnik arcuk
mosdatnák, rejtenék esdő kegyelembe
szórják a fegyverük, kacagják a harcuk
eltűnnek rendre valamerre...

VARGYAS LAJOS

Pattintott emlékek
IGAVONÓK
A ház, amelyben születtem s harminc esztendeig éltem, a Zsigmond tér közepén állt, egy
nagy, háromemeletes épület. Egyik oldalán a Bécsi út, másikon a Lajos utca fut ki Óbuda
felé. A háziúrnak pálinkafőzője is volt a ház pincéjében, s a főfront Bécsi úti oldalán nyílt a
térre és az utcára a tágas, mindig népes kocsma.
Mindig népes volt, mert akkoriban még sűrűn jártak be Óbudáról a söröskocsik, stráfkocsik, s a kocsisoknak egyik kedvelt állomása volt ez a központi helyen álló, tágas italozó. Ritkaság volt, ha nem állt előtte egy vagy két stráfkocsi, ami elé nagy darab muraközi lovak voltak befogva.
Én négy-öt éves gyermek lehettem, állandóan lent játszottam a téren. A ház előtt ástam a
kanálisokat a kockakövek közt, és terelgettem a vizeket, amit a kocsmából kihozott vödrökből öntöttek ki a járda mellé. És néztem a lovakat. A nagy, hidegvérű igáslovak közönyösen
álltak a kocsik előtt; sokszor két óráig is elvárakozhattak, mire gazdájuk, a kocsis újra kijött
a kocsmából, fölpattant a bakra, s a gyeplő rántására megelevenedtek a mozdulatlan bábok, s
a kocsi tovagördült a kövezeten.
De addig, mintha nem is éltek volna, olyan egykedvűen, mozdulatlanul és hang nélkül lógatták nagy fejüket órákig. Tulajdonképpen ez volt a legcsodálatosabb rajtuk: ha farkukkal
nem legyezték volna magukról a legyeket, azt hitte volna az ember, hogy nem is élnek. Sokszor azért néztem őket hosszú percekig, hogy vajon meg fognak-e mozdulni egyszer. De nem,
sohasem.
Azazhogy egyszer mégis.Teljesen váratlanul. Az egyik nagy testű, herélt, csöndes jószág
fölemelte a fejét, s aztán legnagyobb csodálkozásomra átvetette a mellette álló társa nyakán,
mintha megölelte volna, s úgy maradt ott egy darabig. Mi volt ez? Kedveskedés? Hízelkedés?
Vagy csak együttérzését akarta tudtára adni ? Vagy egyszerűen megáradt benne valami érzés
az egyhangú várakozás és az egyhangú igavonás taposómalmában, és sorstársának akarta kifejezni, hogy azért neki is igénye van szeretetre, sőt a szeretet kifejezésére is?
Akkor persze nem tudtam volna még kérdezni sem ilyeneket, nemhogy megfogalmazni.
De valamit éreznem kellett belőle, hogy annyi év után ma is ilyen élénken él emlékezetemben a
jelenet: a szegény igavonó állat egyszeri, érzelmes, emberi mozdulata.

ELSŐ BÁNAT
Fiaim akkoriban Schumann gyermekdarabjait tanulták zongorázni. Azok közt is legjobban szerették az „Első bánat"-ot, ezt a gyermekien érzelmes, sűrített hangulatképet. Egyszer
aztán ez a darab személyes élményként vett részt egyik fiam életében.
Mentem haza, s házunk előtt szembejött velem kamasz fiam. Kérdésemre, hogy hová
megy, furcsa, zavart mosollyal válaszolt, hogy öccse karóráját viszi javítóba, mert leesett és
összetört az üvege. Éreztem, hogy valami nincs rendben, valami van még a dolog mögött,
amit el kellett volna mondania. De nem firtattam tovább a dolgot.
Amint felértem a lakásba, zongorázás hallatszott ki a szobából: az „Első bánat" édes-bús
zenéje. Beléptem: Gábor fiam játszotta könnyekkel a szemében, és olyan átéléssel, amivel
még nem hallottam tőle ezt a szívfájdító romantikát. „Mi baj, Gábor?" kérdeztem. Sírástól
el-elcsukló hangon válaszolt: „Péter ledobta az órámat... a földre... És ...akarattal!"
26

„És akarattal!" Ezt a méltánytalanságot nem tudta elviselni. Jobban fájt az, mint maga
az óra. Csak Schumann-zenével lehetett úgy-ahogy elviselni.
Az órának végül is nem lett nagy baja, Péter is elszégyellte hirtelen indulatát, Gábor is
megbékélt a vele történt igazságtalansággal. De azóta is, ha fülemben jár az „Első bánat" moll
panasza, mindig eszembe jut fiam könnyes szeme és hangja „És .. .akarattal". És magamban
áldom a zenét, a személytelenné párolt érzések művészetét, amely szépséggé tudja oldani hangulatainkat, örömünket szélesre tárja, bánatunkat pedig elzsongítja; azzal, hogy „szépen kimondja, ...azzal föl is oldja''.

KARÁCSONY
1944 karácsonyára készültünk. Úgy volt, hogy I.-ékhoz megyünk „elő karácsonyestre",
ahol kisgyermek van, s ahol a házigazda nemrég került vissza otthonába. Magam is nemrég
tértem vissza családomhoz, miután egy darabig jobbnak látszott elkerülni otthonomat. De a
karácsony már nyugalmat ígért.
Még világosban elindultunk a Zsigmond térről a Pasarét felé. A távoli — vagy közeli? —
ágyúszóra már nem is ügyeltünk, hiszen hetek óta annyira megszokta már az ember füle.
A mostani Moszkva téren beültünk egy 56-os villamoskocsiba, mely a végállomásról várta az
indítást. Mi is nyugodtan vártuk, hogy elinduljunk.
Egyszer csak arra lettem figyelmes, hogy a vezető beszélget az indítóval, aki az ajtó mellett állt, s azt mondja: a Budagyöngyéig mennek. Ez megütötte a fülemet: nekünk egy megállóval tovább kellett mennünk, a Hidász utcába. Kimentem a vezetőhöz, és megkérdeztem, jól
hallottam-e, hogy csak a Budagyöngyéig mennek? S az igenlő válaszra megkérdeztem: miért?
A vezető mogorván vetette oda: mert ott vannak az oroszok.
Bosszúsan ültem vissza húgom mellé. Azt hittem, bolondnak néz vagy bolondot csinál
belőlem. Azután elindultunk.
De már a Nagyajtai útnál álltak a német oszlopok, és katonák fák mögé húzódva páncélöklöt tartottak maguk elé. — Úgy látszik, mégis igazat mondott a kocsivezető. S ahogy megérkeztünk a Budagyöngye terére, be is kiáltott: végállomás! Kiszálltunk.
Ott már nagy volt a zűrzavar: a német katonák riadtan szaladgáltak, pattogtak az izgatott vezényszavak, és ami a legszebb volt: húztak a fejünk felett a nyomjelzős piros lövedékek
a gépágyúkból a szemben levő domboldalról és szálltak a jobb oldali dombok felé. Meg talán
valami más is szállott lejjebb is, mert a villamos vezetékek drótjai nagy zendüléssel pattantak
meg és hulltak le az úttestre.
Nem volt idő bámulni, szaladtunk tovább, és hamarosan elértünk a Hidász utcai házba.
I-ék akkor már költöztek le a pincébe. Karácsonyestéről szó sem lehetett.
Segítettünk lehurcolkodni, azután sietve elbúcsúztunk és szaladtunk vissza Budagyöngyére a villamoshoz. Ott akkorra már minden pokol elszabadult. A németek riadalma, ha lehet, még nagyobb volt, — amit különben kajánul élveztünk futás közben —, a nyomjelzős lövedékek egyre sűrűbben szálltak fejünk felett, s a villanydrótok már mind a földön hevertek.
Ha egy-egy még nagyot pendülve lehullott, bizony kapkodtuk a fejünket, lábunkat, hogy meg
ne üssön az áram.
De az 56-os ott állt a fordulóban, s a „menetrendszerű" villamosra felszállhattunk. Az el
is indult szabályszerűen, és mi szépen távolodtunk a harci zűrzavar helyétől.
A végállomáson — a nagy téren — azonban mintha mit sem tudnának arról, ami pár
megállóval arrább történik. Ugyanaz a kép fogadott, amit elinduláskor otthagytunk: a jó
pesti közönség nyugodtan sétált a téren, az emberek mentek a dolguk után, intézték az utolsó
karácsonyi vennivalókat, vagy munka után igyekeztek haza fagyújtásra. Abszolút nyugalom
képe volt ez, tökéletes ellentéte annak, amit otthagytunk. Látszott, hogy az ágyúdörgést nem
veszik másnak, mint a régóta megszokott, távoli háború — talán kissé hangosabb jelének.
27

Mi sem igyekeztünk senkit sem felvilágosítani a közeli valóságról, karonfogva sétáltunk
tovább Zsigmond téri lakásunk felé. Csak közben — úgy egymásra somolyogva — mondtuk
egymásnak: ha ezek tudnák, hogy mi a frontról jövünk.
Hazaérve meggyújtottuk a karácsonyfát abban a biztos tudatban, hogy hamarosan minden bajon túl leszünk.
Dehogy is gondoltuk, hogy hét hétig tartó ostrom következik, s utána a város romokban
fog heverni.
©

PATTINTOTT KENYÉR
Nemcsak pattintott kőkorszak volt, volt pattintott kenyérkorszak is; legalábbis az én életemben.
1945 februárja végén, héthetes ostrommal a hátunk mögött, Budapest nagy része éhezett.
Mi is, bár naponta egyszer megrakhattuk gyomrunkat sárgaborsó-főzelékkel, mert a sárgaborsót nagy zsákokban zsákmányoltuk egy elhagyott német hadtápvonatról a Császárfürdőnél; ahová már csak akkor értünk oda, amikor a javát már elhordta a nép. Azzal a sárgaborsóval úgy teleraktuk magunkat, hogy sokszor az volt az érzésem, a gyomromtól föl a torkomig
van bennem a borsó. De azért tulajdonképp egész nap éhes volt az ember.
Egyszer valami elintéznivalónk akadt a II. kerületi kapitányságon, a mostani Vörös Hadsereg útján, a Budagyöngye tájékán. Természetesen gyalog kellett odamenni a Zsigmond térről, mert még sokáig nem járt a villamos. Dolgunk végeztével húgommal hazaindultunk a Rózsadombon keresztül, hogy levágjuk azt a háromszöget, amit a Pasaréttől a mai Moszkva térig
s onnan fel északra a Zsigmond térig kellett volna megtennünk. így is egy óra volt az út, ami
előttünk állt. Előbb azonban benéztünk egy környéken lakó ismerősünkhöz, hogy
megvannak-e még. Azok búcsúzáskor kezünkbe nyomtak egy kenyér sarkát: kőkeményre volt
összeszáradva, a levágott részén penészes is volt, de „meg lehet pirítani, s úgy jól meg lehet enni", biztattak. Hálálkodva köszöntük meg a kincset, s elindultunk haza a hegyen át.
Igen ám, de a zsebünkben lapuló kenyér nem hagyott nyugton, fúrta az oldalunkat. Egyszer csak elővettem, hogy megpróbáljam, fogja-e a bicskám, lehet-e vágni. Hát nem lehetett.
De ha már kézben volt kenyér is, kés is, csak próbálgattuk. Először is lekapartuk róla a fehér
penészt. Aztán próbálkoztunk. A hegye mintha meg tudta volna karcolni! S ha már kicsit belefúrtunk, igyekeztünk feszegetni. Végül valamennyire beleakadt a kés hegye, s ahogy feszegettük, egy kis darab lepattant. Azt sürgősen lenyeltem. Azután már föllelkesülve a kezdeti sikeren, tovább szúrkáltam és feszegettem. Egy másik kis darab is lepattant. Azt húgom kapta be.
Mondanom sem kell, hogy nem tudtuk abbahagyni a kísérletezést. Feszegettük, pattintgattuk, s mire a Zsigmond térre értünk, elfogyott az egész gyürke. Nem maradt semmi pirítani
való.

ELSŐ HONORÁRIUM
A Válasz 1946—1948 között volt az az egyetlen irodalmi folyóirat, amelybe nemcsak írtam, hanem amelybe beletartozónak is éreztem magam, ami közösség volt számomra, amelyben otthon éreztem magam, s ahol minden találkozás szellemi és emberi élményt jelentett.
Alapítója, tulajdonosa, szerkesztője, lelke és emberi központja Sárköziné volt, a felejthetetlen Márta. Félelmetes nyelvű, „szellemi központ" volt, kegyetlen szellemességgel tudott gúnyolni, néha még azt is, amit maga is szentnek tartott. Jelenlétében, éreztük, csak okosnak
szabad lenni, s az indokolt lelkesedésnek is csak okosan szabad kifejezést adni. Ha elérzékenyülést akart valaki ráerőltetni, azt kérlelhetetlenül visszaverte.
Az érzelem, a lelkesedés mélyebben, belülről mozgatta. Abban, ahogy örökségét ráköl28

tötte a lapra, abban, ahogy élvezte maga körül azt a szellemi környezetet, amelyben útkereső
fiatal költőktől Ferenczy Béniig és Bibó Istvánig, Sarkaditól Pilinszkyig olyan sokféle szellemi
érték és emberi magatartás sorakozott egymás mellé.
Egyik kedvelt helye volt a Fillér utca legmagasabb pontjára kiülő vendéglő terasza, ahol a
budai hegyek körpanorámájában tárgyaltunk meg irodalmi, politikai és emberi problémákat.
Egy ilyen „szerkesztőségi beszélgetés" után kettesben mentünk haza a Fillér utcán lefelé,
amikor Márta egyszer csak azt mondja: „Itt nekem egy pillanatra be kell mennem ebbe a házba", és elmagyarázta, hogy nála van egy fiatal költő honoráriuma, amit a Válasz következő
számában megjelenő verséért fog kapni. Be akarja vinni neki személyesen, hogy mielőbb meglegyen neki az öröme, hiszen „első honoráriuma".
Én az út közepén vártam, amíg becsöngetett a villa szuterénjében levő házmesterlakásba,
ahová néhány lépcsőn kellett lemenni. A kinyíló ajtón át kiömlő lámpafényben megjelent a
fiatalember, akinek Márta néhány szóval közölte a jó hírt és átadta neki azt a bizonyos
összeget.
Messziről hallgattam a párbeszédet, a fiatal költő hálálkodó meglepetését és Márta magától értetődő természetességét, amivel igyekezett az ügyet minél egyszerűbben lebonyolítani.
Tudtam, hogy a világ egyetlen folyóirat-szerkesztőjét látom magam előtt, aki sajátkezűleg siet
a szerzőhöz a honoráriummal, hogy minél előbb okozzon neki örömöt — mert magának is
öröm a fiatal költők útnak indítása. És mellesleg azt is tudja, mit jelentett maga a pénz, a honorárium anyagi része — akkor is, de talán mindig — egy házmesterlakásban lakó kezdő
költő számára.
Visszajött hozzám, és tovább indultunk. Tudtam, hogy nagyon érzelmesnek nem szabad
mutatkoznom. Azért csak annyit mondtam neki: „Most tulajdonképpen meg kellene csókolni
téged ezért."
„S miért nem teszed?" volt a rövid válasz.
Erre megfogtam az arcát és megcsókoltam mind a két oldalán.

KÉT GÉPÍRÓNŐ
Ági tizenöt éves volt, amikor a Néprajzi Múzeumba került, nyolc általánossal és egy év
gép- és gyorsírótanfolyammal a háta mögött. Az igazgató az állásközvetítő útján „szerezte",
máshogy sehogy se sikerült gépírónőt kapnia. Nyurga, sovány, hangos beszédű kis proletárlány volt, apja Gödöllőn öreg suszter. Sóhajtottam magamban, amikor munkára jelentkezett:
mire fogjuk használni tudni elemi műveltség nélkül?
De hamar kiderült, hogy gépelni jól tudott, s a fiúk a népzenei osztályon hamar rájöttek,
hogy az esze jól vág, és minden iránt érdeklődik. És szívesen tanul mindent. Nemsokára már
tanították is szolmizálva kottát olvasni, elemi német ismeretekre, és mindarra, amit az osztályon dolgoznia kellett a népzenei anyaggal. Szívesen és gyorsan tanult, szívesen és jól dolgozott.
Az a rossz szokásom, hogy sokszor fütyörészek magamban. Gyakran fütyülgettem a
Beethoven hegedűverseny zárótételénék utolsó — romantikus — epizódját. Áginak föltűnt:
„milyen szép!" El kellett zongorázni. A fiúk leírták, és meg is tanították neki. Egyszer aztán
meghívtam az osztályt vendégségbe, és föltettük a hegedűversenyt Ojsztrah játékában a lemezjátszóra. Áhítattal hallgatta, s amikor megkérdeztem, hogy tetszett az a bizonyos rész, azt
mondta: „Jaj, akkor úgy éreztem, hogy jegenyefasor között járok, és a fák tetejét zúgatja a
szél!" Ezzel a hatással, azt hiszem, Beethoven is meg lett volna elégedve.
Akkoriban gyűjtöttem az anyagot balladatanulmányaimhoz a múzeumban. Kezdetben
kiválogattam a másolnivalót, és Ági gépelte cédulákra a balladákat. Amint láttam, mennyire
érdekli a munka, és mennyire ismeri már a típusokat, rábiztam a válogatást is. Pontosan tudta, mire van szükségem, mire nem, legfeljebb a kétes eseteket megmutatta, vagy inkább többet
29

írt le, mint amennyit kellett. Végül a Népzenei Osztály anyagának egy részét és az Etimológiai
Adattár balladáit ő cédulázta ki számomra.
Azután férjhez ment, elkerült a múzeumból. Én is átkerültem az akadémiai népzenekutató csoportba. Egyszer az utcán egy nagy darab asszony esett a nyakamba. Ági volt kisfiával.
És a szokott hévvel ellelkendezte élete folyását azóta, hogy elkerült tőlünk. Elvégezte estin a
gimnáziumot, s érettségire a balladát kapta írásbeli tételnek. Olyan tanulmányt írt belőle,
hogy tanára kijelentette: „Ez sokkal több, mint iskolai dolgozat". S minthogy az a magyar
tanár hamarosan tanácselnök-helyettes lett egy Pest környéki kisvárosban, közel Ágiékhoz,
magához vette tisztviselőnek a tanácsba.
Sokkal később egyszer egy irodalmi folyóiratot hozott a posta, benne egy vers egy nemrég
meghalt költőnőtől, fölébe írva nekem szóló ajánlás, és egy hosszú levél Ágitól. Ági kórházba
került, ott ismerkedett meg a költőnővel, s együtt rendeztek versolvasást, népdaléneklést betegtársaiknak. És persze minderről be akart számolni nekem is.
Amikor átvettem a népzenekutató csoport vezetését, sürgősen gépírónőről kellett gondoskodni. Többféle ajánlat után sem sikerült megfelelőt kapni. Akkor jutott eszembe Ági esete: mi volna, ha újra egy fiatal, kezdővel próbálkoznék, akit magunk nevelünk magunknak;
hátha megint olyan szerencsém lesz, mint vele volt. Egy munkatársunk ismerőse angolt tanított fiatal lányoknak. Ő küldött el két tizenöt éves lányt próbára. Nyolc általános és egy év
gép- és gyorsírói tanfolyam után voltak ők is. Az egyik volt Annamária. Nagyon fiatalka,
majdnem gyermek leány. A másik érettebbnek látszott, mutatósabb is volt, de Anika gépelése
volt hibátlanabb. S különösen az tetszett, hogy amikor társa gépelésében itt-ott hibákat vettem észre, ijedten felszisszent. Pedig tulajdonképpen vetélytársak voltak: csak az egyiket vehettem föl. Őt választottam. Apja telefonközpontban szerelő, anyja szőnyegszövő munkás.
De külön angolra járatták. Anika első kérdése is az volt fölvétele után, engedem-e továbbtanulni. Megnyugtattam, hogy nekünk is jó, ha művelődik.
Gépelése halálosan pontos volt. Ha valami nem volt jó benne, azonnal kerestem kéziratomban a hibát, s mindig meg is találtam. De még annyira kislány volt, hogy amikor vele is
balladákat gépeitettem, megkérdezte: „Tessék mondani, mindig ilyen meséket fogok
gépelni?" „Mert nagyon szeretem a mesét", vallotta be az újdonsült munkavállaló.
De persze gépelt mást is: például a Népzene Tára köteteinek kéziratát, benne a rengeteg
tájszót különleges hangjelöléssel: két pontos zárt e-kkel, egy pontos palóc a-kkal, oe-kkel és
hasonlókkal. Olyan szakértő lett, hogy amikor egy balladában, amit kéziratomból másolt,
ugyanaz a szó egyszer zárt e-vel máskor anélkül került szeme elé, nem nyugodott, mig Martint, a táncosztály vezetőjét rá nem vette — az ő szobája egybenyílt az adminisztrációval, nekem meg szólni restellt —, hogy nézzen utána a Magyar Népköltési Gyűjtemény megfelelő kötetében. S csak amikor kiderült, hogy az eredetiben is úgy van, irta le a szöveget. Nyugodt lehettem, hibáimat is kijavította.
Természetesen ő sem kerülhette el, hogy a csoport tagjai ne tanítsák meg kottáról énekelni, táncírást irni és olvasni; később be is került Timár táncegyüttesébe, amíg gyermekei születése miatt abba nem kellett hagynia mindezt.
Egyszer azt a tanulmányt adtam oda letisztázni, amit a ballada paraszti eredetéről angolul
adtam elő, s magyarul a Kortársnak akartam elküldeni. Kolléganői lelkesedve fogadtak, hogy
milyen szép cikket irtam, Anika fölolvasott belőle részeket. „Bizony, még sírt is!" mondták.
Csodálkoztam: talán ott, ahol a végtelenül szomorú menyasszony-siratókat idéztem? Nem,
felelte, a végén. Újra csodálkoztam; ott csak egy gyöngykagyló-hasonlat volt, amivel azt
akartam megértetni, hogy nem az a fontos, honnan van a téma, hanem hogy mi lesz belőle.
Ott miért sírt? „Mert olyan szép."
Valaha, huszonévesen égtünk a reformlázban, s lelkesedtünk a jövőbeli lehetőségtől,
hogy ha majd a munkásság és parasztság tehetséges fiai előtt megnyílik a műveltség, mennyi
kitűnő, ú j erővel gazdagodik a társadalom. Mennyivel jobb lesz olyan környezetben élni, ahol
fásultak és érzéketlenek helyett értők és érzők vesznek majd körül mindenütt. Sajnos, az elkö30

vetkező idők nem pontosan azt a kiválasztást hozták, amire vágytunk. Annál nagyobb öröm
időnként olyanokkal találkozni, akiknek az új élet lehetőséget adott a kibontakozásra, s többé
váltak, mint amire a régi körülmények közt reményük lehetett volna.
Balladakönyvem két kötetét Ági és Anika írta le. Ma rajtam kívül ők ketten ismerik legjobban eredményeimet és a magyar balladaanyagot. Könyvemben nem mondtam nekik köszönetet érte; most ezúton köszönöm meg hozzáértéssel és szeretettel végzett munkájukat.

ATTILA

A „Kaukázusi versek"-bői
MÁRCIUSI ÁLOMTÖREDÉK
álmomban Abházföldön jártam
fekete lovasok vágtattak az úton
s mint aki rég feledte honnan hova tart
cipőjéről lemállt a hazai föld
bolyongtam a piactéren hol egy tatár
medvetáncoltató vihogtatta a tömeget
ősz volt keselyűk és kőarcok évszaka
a parkban silbakok álltak mint viaszfigurák
egyszerre születőben és távolodóban
lábukvesztettek és nyakatlanok
szuronnyal és üvegbefagyva
mágusok fénylő igéivel

PIAC
ékes zengettyűt ami szólal síp- s duda-hangon
rézfityegőt amivel szépül a kartuli nép
ősjeligét arabúi a Koránból s hószinű kecskét
rózsafüzért dikicset órát mely kakukkot
krampuszt nyelvét-öltögetőt zúgó csigaházat
(zengésében a tenger az éji szobádat elönti)
gyűrü-talizmánt és Afrodité-füveket
tarka ikont pingálva üvegre s pőre cigánylányt
melle ahogy lila-kék selymeiből kiszakad
mindent megkapsz leskel a szurtosképü sok árus
át a viráglugason tuszkol-taszigál lapatyolva
gallusul és görögül szól makaróni-beszéd
körbe-bozsog hadonász zokog és vihog és kukorékol
sandít társaira vérmesen összekacsint
s hogyha nem alkudozol bandzsít rád vizsla szemekkel
pénzeszsák ez az ipse kopasszuk meg mielőbb

SZEVAN
írva kövekre az arc meg a szárnyas sólyom a
Napra-keringő
mint ama vaskor az éjszaka üszkén
elközelítő
tenger surrog messzi sereg kél égre ezernyi
madárraj
bandzsi hiéna vonít mig a fák levelét holdfény döfi átal
mézszin üvegragyogás hajnalra a tó s odalenn a világos
mélyben zúg hullámörvénybe temetve a türkiz
urartui város
TÁNCOLÓ ÖREGEK
horgadt idegen állj félre az útból
tartson meg az elsuhogó levegő
tanuld tűznél a születést ahogy karok szemek és vállak
kiragyognak a sötétből
gyűrt szikla mesél sastoll lepereg
rákokkal rebben a hullám
itt valahány évszak tücsökévszak lepje a hó
perzselje bár a verőfény
élt egykor egy görög ki megjárt minden
poklokat
útját mesélte villogó szemmel dadogva-makogva és
huhukolva
mint elfutó vizek fölött a gyöngybagoly
vagy denevérszárnyon suhogva intett hogy majd mindent
elbeszél odatúl
olykor csak hallgatott mint hajladozik itt a sziklán
fekete lángként a három öreg
bezárva a kristály lombsuhogásba a nemlassúdó
szárnymuzsikába
talpuk ütemére pördül tovább
a földgolyó
léptük dobban ujjuk a szélbe ír arabeszket
olvassa ki tudja
a hurkok és hullámvonalak kusza táncát

visszanéző
félarccal a lángba merülve félarccal az elfoszló időbe
míg körben a horkanó
lovakra villogó kardokra és fenyőkre lecsapódik
a gobusztáni éjszaka
ROMKATEDRÁLIS
galamb húz át málló falon
dalra-nyitott szájon kibukkan
szárnyíve kaszabolja szét
a csönd bolyhát mohos zugokban
hol írás porlik és a kőben
megdermed a gyík télidőben
billeg az arany gyertyaláng
irnok percegő éji tolla
lippen szálanként foszlik el
világtalan sötétben mintha
hűlt arc késő tekintete
merül a tér távol redőibe

FEKETE MUZSIKUSOK
látom naponta születésüket
nincs hangszerük szelektől lopnak zenét
kapun kilépnek vállukon zöld tücsök
hallgat az is sötét sikátoron csöndjét terítgeti
arany képkeretből vénasszony huholja őket
konzervdoboz gurít elébük muzsikát
ülnek hallgatag tovalépnek és eldőlnek feketén
mert nincs aki tudna róluk
nyaklóit muzsikusok nem ismerik a hangokat
sorsuk zene és nincs fül amely meghallaná
egyik akár a púposteve vicsorog
a másik mint egy félvak medve pislogat
a harmadiknak arca sincs
vacog az utcaparton míg fénylő bádoglemezek hullnak alá

Éneklő szobor
Kedvesem, milyen hosszú az út,
onnan, hol megfogan,
odáig, míg megszületik,
s addig, míg végére ér majd.
Az a kilenc hónapi várakozás:
metafora, a várás metaforája,
igen, hosszú az út embertől emberig,
bakancsot húzhatsz, csavarhatsz kapcát,
lejárhatod a lábad térdig, tövig.
Attól, míg megkívánunk valamit,
addig, míg megkapunk valamit,
mint a csomagot,
mint kitépett szárnyú hírt.
Attól, mikor megkívánunk valamit,
mint éhes ember sült hús illatát,
egy karcsú pisztráng arany csöppjeit,
egy tálnyi szőlőt, gyümölcs tornyait,
s az éhes ember vonszolja magát,
átfúrja magát étlen napokon,
íztelen étkek, gyors falások közt
hordozza hitét,
hogy később, egyszer majd,
egyszer: pisztrángok arany csöppjei.
Egyszer majd: úgy lesz, csak
vágyunk tudjon kitelelni addig,
csak el ne fagyjon,
ki ne száradjon az álmunk,
nehogy álmunk-feledten ébredjünk,
mint riadt házőrzők, fölriadt kutyák.
Milyen hosszú az út, onnan,
mikor megkívánunk valamit,
mint szomjas ember hideg kútvizet,
mint szomjazó az aszú borokat,
ki inni már nem is szájával tudna,
ki inni már egész testével inna,
átitatná magát, egész testét,
itatóspapír volna vagy szivacs.
Egyszer majd úgy lesz, egyszer majd,
csak szomjunk tudjon kitelelni,

csak ki ne pusztuljon szomjunkról —
szomjunk oltásáról az álom,
ki ne száradjunk, ki ne pusztuljunk.
Milyen hosszú az út, onnan,
mikor megkívánja, odáig, míg megkapja.
Mikor megkívánja, a háború dög-idejében,
a háború totemében, lótetemében,
kísértet időben, mikor
nyáréjszakán a légy, zümmögve
berepül nyitott szemünkön a szúnyog,
milyen hosszú az út onnan,
mikor megkívánjuk
a háborúban a béke pillanatát:
s vonszolni kell a rongyos testet,
a rongyos testben a rongyos zászlót odáig.
Egyszer majd. Csak addig
nehogy disszidáljon belőlünk a remény,
nehogy kizuhanjon belőlünk,
robogó vonatból, a béke.
Milyen hosszú az út, onnan,
amikor egy gyereklány
maga is gyereket akar már,
odáig: szülni készül,
egész testében görcsöl, remeg.
Milyen hosszú az út, onnan,
amikor egy gyerek megkívánja
a sírást, elfogja a bánat,
odáig, a panasz:
érett kelés, testéből kifakad.
Onnan, egy gyerek megkívánja
a nevetést, körüllengi az öröm,
odáig, jókedve kicsordul, odáig
nevetése a köveken leszalad,
odáig, a Gellért-hegy kövein
lepatakzik nevetése.
Csak kedvünk tudjon kitelelni,
csak be ne fagyjon, ki ne apadjon.
Csak meg ne
soványodjon bennünk a közért tej.
Milyen hosszú az út, míg megkívánja
— 5 meg is kapja — a nomád Európa
Párizst, kölni-illatú könyveivel,
vagy Párizs, a migrénes nagyasszony

míg megkívánja — s meg is kapja —
a nomád Európát, ihaj-csuhaj.
Milyen hosszú az út, csak meg ne
romoljon bennünk az ízlés, ki ne
pusztuljon belőlünk az a perc.
Milyen hosszú az út — a harangkongásig,
onnan, mikor a toronytalan város
megkívánta a zúgást.
Onnan, amikor a trampli szódásló
megkívánta a futást, szabadságot,
odáig, amikor el is futott, utána:
ostorával a részeg szódás, gyalog,
ne te, ne, az istenedet, ne te, ne.
Csak el ne rohadjon bennünk a futás,
csak meg ne dögöljön bennünk a csikó.
Milyen hosszú az út, attól, addig,
milyen hosszú az út, onnan,
hogy egy kicsike, lírai tank
megkívánja a hatalmat, vándorlást,
odáig, el is indul elsöpörni
a túl prózai népeket, határokat.
Csak addig, csak közben
le ne zuhanjon bennünk a madár,
torkon ne ragadjon bennünket a nyakkendő,
torkunkon ne akadjon egy kedd,
vagy egy nokedli.
Kedvesem, így udvarolgatok neked,
kedvesem,
udvarod felsöprik cirok szavaim.
Ha ráérsz, tűnődj el azon,
hogy: „Milyen hosszú az út", papamm.
Milyen hosszú az út, ettől,
amikor udvarolgatok neked itt,
addig, míg egy őrült korrektor
megkívánja az alkotást,
s kiigazítja kezem vonásait.
Ontológia helyett
onkológiát ír, oly emberi.
Idegen szavak kiejtésének szabályai
helyett: az ember ablakon
kiejtésének szabályai,
úgy tréfásabb, szellemesebb.
Csak közben, papamm,

csak közben, míg szembeszállnánk,
le ne essen a fogasról,
agyon ne üssön bennünket a szivárvány.
Kedvesem, ez egy lírai dal
az utakról.
kedvesem, ez egy lírai dal arról,
milyen hosszúak az utak,
pa-pam-papam, kedvesem, fogd a
gitárod, fogd a gitárod, tapogasd,
tapogasd ki, hol a legkeményebb
a fája, hol a legkerekebb,
és ott: ott rúgd seggbe.
Kedvesem, ha akarod,
el is énekelheted ezt a lírai dalt,
pa-pam-papam, most jön a vége,
most jön a refrén, a röfrén:
Milyen hosszú az út,
kedvesem, milyen hosszú az út,
csak közben ki ne pusztuljon,
ki ne száradjon az álmunk,
csak közben ki ne zuhanjon
belőlünk, vonatból, a béke,
csak közben meg ne
soványodjon bennünk a tej,
csak közben meg ne
romoljon bennünk az ízlés,
csak közben el ne botoljon
lábunkon a futás, csak közben
meg ne dögöljön bennünk a csikó,
csak közben le ne zuhanjon
bennünk a madár, csak közben
torkunkon ne akadjon a kedd,
csak közben le ne essen a fogasról,
agyon ne üssön bennünket a szivárvány,
kedvesem, írtam egy
lírai dalt az utakról.

H(D)E£AE A N N A

Nagy Lajos magányossága
író vagyok, nem irodalomtörténész, s ámbár irodalomtanári múltam az objektív tények
figyelembevételére kötelez, íróságom természete mégis a szubjektív meditáció irányába tolja
mondandómat. Nemcsak a könyveknek, az íróknak is megvan a maguk sorsa. Nagy Lajosé a
magány — nem egyedül oly értelemben, ahogy minden író törvényszerűen magányos, amikor
gondolatai az anyaggá születés kínját kényszerülnek megélni, hanem külön teherként — ha
úgy tetszik, súlyos ajándékként — övé a beskatulyázhatatlanok veszélyes magánya is. Életműve értő méltatója, Kónya Judit így ír erről: „Egyedül volt életében, s egyedül maradt halála
után is. Mert sohasem voltak pártfogói vagy olyan barátai, akik előresegítették volna. Nem
tartozott sem klikkekhez, sem irányzatokhoz. Nem volt se paraszt, se munkás, se polgár.
A szegényekhez kötődött és a szocialistákhoz — akikhez azonban nem fűzte párttagság. Független, szabad egyénisége tiltakozott minden megkötő fegyelem ellen. Ez előnyére vált munkásságának, de hátrányára volt elismertetésében..." Pontos kép a Nagy Lajos méretű égyéniségről. Most, amikor száz év ürügyén emlékezünk róla, fanyar és groteszk fintort mutat neki
az irodalomtörténeti naptár is; hiszen már születése dátuma — 1883 — sem látszik ünneplésre
szerencsésnek. Megint osztoznia kell — sőt, háttérbe kell szorulnia, mert 1883 Babits éve, s a
szegedi tudományos ülésszak — egyébként méltán — Juhász Gyula jegyében zajlik. Nagy Lajosnak egy délelőtt maradt. A Juhász Gyuláról készült impozáns programfüzet Juhász Gyula
versével zárul; fájdalmas aktualitással kapcsolható intelem a Nagy Lajos-ügyhöz: „Kiket terem ez áldott ölű föld, ne hagyjuk elkallódni egyiket sem, hogy győzni tudjunk a nagy küzdelemben!" Nagy Lajos pedig kallódik. Tiszteletkör, ami jár neki, s ha a kötelező morzsánál
többet kíván osztani az utókor, cédulákat próbál ráaggatni, hogy könnyebb legyen beszélni
róla. önmagában értékelni, jelenségként mérlegelni emberi-írói életvitelét: egy másik, még a
reális színtér tűzharcában tartózkodó író csak a szabad asszociáció csapongásában kísérelheti
meg. Mindent fölmarkolni a hátrahagyott műből számomra lehetetlen: marad a novellisztikájáról szerzett impresszió, a látásmód, és az a kaján kérdés: milyen helyet kapna ma Nagy Lajos irodalmi életünkben, és hogyan látná az ellentmondásos világot?
Először ereszkedjünk az egzakt, papírra vetett valóságba. Novelláinak gyűjteménye, az
Egyiptomi íródeák fülszövegében nagy"kortársak ajánlását hordozza. Tóth Árpádét, aki az
írásokban a „lélek olthatatlan vágyát" fedezi fel egy jobb, nemesebb, igazabb világrend után,
s Babits Mihályét, aki egy kötetnyi novellát karácsonyi örömként üdvözöl. Pedig a Nyugat,
személy szerint Osvát, eleinte nem közli. Nagy Lajos támadva indít — az idő mutatta meg csupán, hogy támadása gyakran védekezés. Ahogy orvosa diagnosztizálta: „Oroszlánként viselkedett mindig, holott valójában a nyúl félelmét hordta magában." Ehhez kell az igazi bátorság, úgy hiszem. Nagy Lajos 1908-ban hozza nyilvánosságra az első, minden mércét kiálló,
döbbenetes novelláját, az Özvegy asszonyokat. A két halálba vegetáló öregasszony — akiknél
már oly mindegy, melyikük az anya és melyikük a lány — rajza remekmű. Egymást gyötrik, s
mindkettőjüket a körülmények. Kiút nincs — megszépítő líraiság sincs, csak az öregség lassú
marása. Testi és lelki nyomor. Az ellenpólus: 1908-ban, ugyanabban az évben Móricz Hét
krajcárjai A Hét krajcár, ahol az anya vért köpve is nevet, játszódik — ahol a koldusnál is
szegényebbeket a kezdeti Móricz kedélye égbe viszi — amíg Nagy Lajos ott hagyja hőseit a fullasztó sárban. Osvát most már figyel erre a különös íróra, de ez a különös író nem tud felejteni, első benyomásait sosem mossa el a kedvezőbb. Móricz is indulata tárgya lesz: talán a siker
ingerli, talán a robosztus egészség? s hogy Móricz mennyit változik, hogyan keseredik, már
észre sem veszi. Sokan — talán még ma is — ezért vetik ki Nagy Lajost. Pedig az irodalomtörténet sok egymással szemben álló, halálig nem enyhülő nagyságot ismer: irgalmatlan, igazság39

talan ítéleteket, ahol az ítélet két oldalán olykor egyként zseniális alak áll: gondoljunk József
Attila és Babits Mihály békíthetetlenségére, Kosztolányi Ady-támadására, a régebbiekben
Kölcsey Berzsenyit megfojtó könyörtelen hidegségére. Jelenkori irodalmunk agyarcsattogását
pedig nem emlegetni nékem engedtessék! Móricz Nagy Lajos véleményét nem sínylette meg —
annál inkább Nagy Lajos, már azzal, hogy egyoldalúan formálta meg. És hogy Shakespeare-t
Nagy Lajos nem szerette? Tolsztoj sem szerette, de Tolsztojnak megbocsáttatott a vétek.
A tapasztalat — a közelmúlt és a jelen éber tapasztalata megértést és nagyvonalúságot sugallna, legalább néhányunknak. Azon a mezőn, ahol ezek az egymásba tépő lelkek a szellemi terepen most osztoznak, már nincsen harc. A másmilyen csak a kicsinyesen értelmezett időben ingerlő — az időtlenség minden színt a szivárvány egyetemességébe olvaszt. A hajszálpontos
meghatározás az irodalom szakértőiből kiirthatatlan inger, néha szakmai ártalom. Ennek az
áldozata volt az Egy délután a Grün-irodában. A kétségtelenül részletező előadásmód, a figurák aprólékos jellemzése miatt ráhúzták a zubbonyt: naturalista írás ez, és Osvát tévedett.
Nagy emberek nagyobbat tévednek. Az ügyvéd, az iroda vezetője nem az a fényképszerűén
rögzített kizsákmányoló — a fia halálos beteg, ő maga az érzéketlenség pózába menekül, bírja
is az egyik szegény ügyfelével, azután, ki tudja honnan, részvét ébred benne saját alkalmazottja iránt, megsajnálja. A novella befejezése átleng egy lírai szférába, hirtelen az átmenet,
igaz, de számomra már nem a csak hasznot leső kizsákmányoló hallgatja a távoli zongoraszót,
hanem egy gyötört ember, aki megsejti az általános esendőséget az egyedi kivételezettség látszatában is. „Lassan hömpölyögtek a dallam hangjai, valami egyszerű, egészséges és mély fájdalom panaszszavai... és ezek a hangok elmosták lelkében a csúf, aggodalmas képeket, s valami nagy/végtelen, de némileg jóleső, ú j fájdalom lepte meg." Az 1917-ben keletkezett Tanyai történet megint egy új hang. Mi történik? Szinte semmi. Egy gulyást megszégyenítenek,
megvernek a csendőrök. A figyelmes olvasó a későbbi Móricz parasztábrázolásával rokoníthatja. Agulyásné az Úri muri Rozikájának lélektanilag árnyaltabb, pasztell változata. A csendőr azért veri meg az asszony urát, mert tulajdonképpen kívánja az asszonyt s a menyecske,
amikor újra lecsendesül a tanya, arra gondol, hogy a vecsei vásáron viszontlátja a szép, szőke
csendőrt... A Tornázó diákok vágyukat, álmaikat vezetik le a már-már pótcselekvésként művelt örökös tornában. Az író személyessége tettenérhető. „Tornázott, gyötrelmesen, arcán a
pokol kínjának szenvedéseivel, rettegve, szívszakadásig, az élettől, Isten egész világától halálos félelemmel megriadva." Ez a halálos félelem Nagy Lajosé — s az övé a mégis kimondás bátorsága. A saját fej szerinti gondolkodás fényűzés, amit az Agyveleőnek nehéz feje van című
csattanós novella is bizonyít. Agyveleőnek nincsenek születési előjogai az okossághoz. Ha
nem tud valamit, megpróbálja kitalálni, vagy egyenesen bevallja. Ezért engedi át az egyetemi
vizsgán a rettegett professzor: az előző „négy úr tanult valamit, de egyik sem tud semmit. Az
ötödik úr nem tanult semmit, de ha tanult volna, tudna." A fiatal Nagy Lajos rejtett arcképe
ez is: ahogy vitába száll a hős,a finom társaságban a lopás és lopás közötti különbségről.
„A parasztok nem jogi, hanem emberiességi alapon ítélték meg ezt a lopást" — vélekedik a
szóban forgó esetről. — A törvény szerint egyforma bűntevés ellopni annak a harminckét fát
birtoklótól egy fa gyümölcsét, vagy az egyetlen fa szegény tulajdonosától a kis körtetermést.
„De ez csak azt mutatja, hogy a törvény nem lehet egészen tökéletes, nem vehet előre figyelembe minden tényezőt." A felbőszült, önmagát „hivatalból" okosabbnak képzelő báró sértéssel akarja a renitens ifjút lesöpörni: „A tanár úrnak kissé nehéz feje van!" A válasz — és ez
már Nagy Lajos harcmodora is az irodalmi életben — így szól: „Hogy érti ezt? Ugye, úgy,
hogy ha összeütnénk a fejünket, az öné hasadna ketté." Akit támadnak, védekezik. És ha védekezése telitalálat, sose nyer bocsánatot, legfeljebb színlelő békejobbot. A kétségbeesés pedig fokozódik — a Jeremiáda 1927-ből nemcsak a végtelen nyomor végtelen, mindenre kiterjedő panaszszava, hanem a magára hagyatottságé, a kilátástalanságé is. Nem marad meg
egyetlen szegény ember magánjajának, sőt, értelmezésemben nem is egy osztály jaj szava pusztán, hanem kozmikus erővel tágul egy lepusztult világkép látomásává. „A gyerekek nem járnak iskolába, a könyvek mind elszakadoztak, és lapjaikat széjjelhordta a szél. A boltok redő40

nyei lehullottak. Az Oktogon téren már kinőtt a fű, és kecskék legelnek rajta. Kívül a városon
hiéna üvölt. A villamosok összetörten állnak. Hosszú sorokban temetési kocsik baktatnak.
A vidéken nem terem gabona. A paraszt összeszorította az öklét, és nem szánt, nem vet, nem
arat, ő is meg akar halni. Vonat nem érkezik a városba, ó, de már mióta nem!... Az utcán
oszlanak a hullák. A bűz és dögvész a hollók szárnyain száll. Már éjszaka van, mindig sötét éjszaka." Pedig várja, várja, még ebben az írásban is a csüggedt Nagy Lajos, hogy „fölkel a
Nap!" De ez a reménység — vagyis ami lehetne, de nincs — nem cukrozza át anyagát, nem
vonja be rózsaszínű mázzal a lét irtózatos repedéseit, hanem, mint a Napirendben, száraz,
mégis lázító leltárszerűséggel közli az élet igazságtalan, érzéketlen rendjét. „Munkás kél 6 óra
5 perckor. Nap kél 6 óra 24 perckor. Elfáradtam, elalszom." De Nagy Lajos csak szunnyadni
képes — azután fölpattan, és mint a korbácsot, úgy vágja az örök kiszolgáló, az örök megalázkodó, aprópénzért ácsingózó ember képébe a Leckét: „Haragra kellett volna lobbannod
az idők kezdetén. Az ősállatnak meg kellett volna ölnie az ősállatot, de nem pénzért, apró kis
javakért, hulladékért, szolgaságért, mint ahogy meg is ölte, hanem a maga emberségéért." József Attila saját fajtáját sem kímélő nyers őszintesége ez, a kilenc évvel később születő Hazám
verssoraival rímelő: „Ezer esztendő távolából, hátán kis batyuval, kilábol a népségből a nép
fia. Hol lehet altiszt, azt kutatja, holott a sírt, hol nyugszik atyja, kellene megbotoznia..." És
mégis ... folytatja József Attila, és folytatja Nagy Lajos is, 1928-ban: „Rakjuk le mindnyájan
egyformán zsámolyainkat az utcán, és pucoljuk egymás cipőit ... Elmondottam a leckét ...
Add tovább! Minden másodpercben megvan rá a kellő alkalom!" Az embertestvériség meleg
hite — remélhetően nem utópiája — tör át a maró gúnyon. Kötelező olvasmánnyá kellene tenni, ma, napjainkban is ugyanolyan eleven ez a lecke, ugyanolyan sürgető az óhaj — kötelező
olvasmánnyá, nem az iskolákban elsősorban, hanem társadalmi fórumainkon, erkölcsi mércénket kereső, igazodási pontunkat kereső benső önmagunkban. Egymás cipőit kipucolni?
Az ösztön 55 év alatt keveset változott: hányszor jár az ember mocsokban — és saját mocskát
milyen kéjjel távolíttatja el, ha helyzete megengedi, a másik, ugyancsak helyzetétől behatárolt
embertársával. A kérésre rászorított ember megalázó kínja sem ismeretlen a lázadó Nagy Lajosnak, de látványos pózokat a perifériára szorított személyiség nem engedhet meg magának,
látványos, romantikus bosszút sem forralhat a pöffeszkedő újgazdag ellen; elropogtat vele
egy, a kávéba pottyant bogarat (1929, A bogár) — okoz néhány kellemetlen percet, ennyit tehet, de azt meg is teszi. És mit tehet még? Amit az 1930-as Prof. Csizmadia tisztesszegény házitanító diákja: kimondja az igazat a hatalmat, a pénzt, a tekintélyt jelképező apa előtt — oly
valakinek a védelmében, aki ezt valójában meg sem érdemli, mert az általa tanított, s az apa
által brutálisan fenyített fiú végül is ellene fognak össze: a kaszton kívüli ne osszon igazságot,
ne legyen mersze beleszólni. A saját, befolyásolhatatlan vélemény vétkét sem a novella hőse —
sem alkotója nem kerüli el. A fiú épp csak megkapja a járandóságot, szűkre szabva, nem kap
mást az író sem; a díjak is keserű körítéssel, megkésve érik. Kiegészíti jellemét a Bérház leégetésre érett képsora, amelyben pusztulást és pusztítást sugall, és a Január számomra gyermekien kedves optimizmusa: „És egyszer ... hatalmunk alá hajtjuk a januárt, februárt, a márciust és ... az összes ragadozó vadállatokat. Megváltoztatjuk még az időjárást is." Elég az írónak a változó időjárást kibírni, egyenesen maradni a huzatban, s az esedékes széljárást szabadon szeretni vagy szabadon nem szeretni éppen! 1919 májusáról híres — és némiképp elkoptatott novellájában 13 év távlatából beszél — tárgyilagossága így is meghökkentő: nem eszményíti sem az egyik, sem a másik oldalt. Alkalmas ez a felfogás arra, hogy jobbról is, balról is
húzódozzanak. Az út törvényszerűen vezet az ízlésem szerinti legjobb Nagy Lajos-novellához,
de a legkeserűbbhez is; 1935-ben megszületik azEgyiptomi íródeák. A saját korát meghaladó
gondolkodó tragikus konfliktusa, aki nem elégszik meg a jelenségek mesés-hazug magyarázataival, hanem kutatja és meggyőződése szerint meg is találja a dolgok okát, mégis jobb, ha
hallgat, mert szörnyű sors vár a titkok megfejtőire. S ezzel — mintha lezárult volna a novellista pálya. Más műfajban sok minden történik még Nagy Lajossal, de az igazi novella tollából
kiszárad. Pedig külön elemzést érdemelne, hogyan bővítette a hagyományos realista novella
41

fogalmát, hogyan robban ki a formából avantgarde novella kísérleteivel, intellektuális töltése
milyen új körökbe vonzza ... Miért hanyatlik le ez a novellisztika a negyvenes évektől? Ki felelős érte, önmagán kívül, szónoki kérdések ma már. Látásmódja azonban más műfajokban is
változatlan.
Ő maga úgy vélte: a tehetség két felvonásból áll: az embernek jó a memóriája és nem becsüli le a kis dolgokat. Gyanítom, a tehetségnek ennél sokkal több felvonása van, s ha csak az
általa említett összetevőkre redukálnánk tehetségét, sose kerülne méltó helyére. A memória és
a részletek iránti gondosság fontos, de csak járulékos elemei a tehetségnek, mint ahogy őszinteség, empátia, meggyőződés nélkül sem lesz író az emberfia, de pusztán ezeknek birtoklása
sem tesz senkit íróvá. Rendelkezhet egy ember külön-külön, vagy akár együttesen is ezekkel a
tulajdonságokkal, mégsem tudja összetéveszthetetlen sugárzással, az esztétika könyörtelenszép törvényeiben kifejezni fájdalmát, örömét. Osvát jobban közelít: „Az egyéniség nem modor, hanem kompozíció dolga." A tehetség rejtett adomány és folyamat, az egyéniség küzdelme, hogy akár egy törött dióval bíbelődve, mégis az egyetemes összefüggésekben forgó kerek
világot kerítse be. Nagy Lajos sok mindent tudott; a szintézisteremtés azonban nem volt erőssége. De nem is azért kell magasztalnunk, ami nincs benne, hanem elismerésre az vár, ami
megkülönböztette írói-emberi habitusát, és az erről való elmélkedés jelenünkben sem haszontalan. Nagy Lajos mert szubjektív lenni ellenfeleivel, és mert objektív lenni a barátaival. Megejtő paradoxon. Gorkijt, legkedvesebb íróját, elmarasztalja Az anyáért: rossz, unalmas regény! Egyike volt azon keveseknek, aki József Attila ellen sose vétett, mégis bűntudatot érzett, nem úgy, mint számosan, akik holtában sajátították ki az éltében kivetettet: „József Attilával szemben engem egy-két bűn terhel ... bizony, több, melegebb dicséret fért volna rá,
mint amit adtam neki. Hecceltem ... Nem ismertem még őt eléggé, nem tudtam, hogy nem
könnyed és nem teherbíró. Megbántam hát vele szemben való magaviseletemet nagyon, de
már későn. Ostoba voltam, mennyivel igazabb, okosabb, szebb lett volna, ha olyankor, amikor fölolvasta egy-egy költeményét, és az szép volt vagy nagyszerű, mint például a Külvárosi
éj, megöleltem, megcsókoltam volna, és így kiáltottam volna fel: Attila, nagy költő vagy!"
Ezek a szavak a „kellemetlennek" bélyegzett Nagy Lajos szavai! S neki társai közül ki szolgáltatott elégtételt? Ki figyelt rá igazán? Kevesen. S a kevesek közt Illyés Gyula. így ír Nagy Lajosról:
nem hatódik meg a nyomor és szenvedés láttán, fölháborodik. Nem cirógatja,
nem vigasztalja a szenvedőket, de a legenyhébb esetben is keményen megleckézteti őket." Lehet, hogy az már írói fülem sajátos hallucinációja, hogy én azért, hogy annyi év távlatából hallom zengeni a Nagy Lajos-i szólamot, az éppen túlságosan erős részvét miatt védekező hangokat is fölismerni vélem ?
Tárgyilagossága, s a politikai helyzetre sem tekintő irói alkatának eredménye az a beszámoló, amely 1934-es, Illyés Gyulával közösen tett szovjetunióbeli útjáról született — s ami a
„kispolgár" címkét tulajdonképpen levakarhatatlanul a hátára akasztotta. A fasizmus előrenyomulása miatt talán hallgatnia kellett volna aggályairól, tapasztalatait meg kellett volna
szűrnie, de legalábbbis nem nyilvánosságra hozni semmit? Vitatható, meglehet. De következetessége imponáló. Keresett egy álmot — és nem az álmot találta meg. Kicsinyes sérelmeket
sorolt? Meglehet. De nem volt a illyési költői nyelv birtokában, „prózát" csinált, a szeme
előtti tényeket használva. Az első benyomás rabja lett megint? Is — is. Hiszen oly sok mindent dicsért — de amit elmarasztalt, nagyon határozottan tette. Több lényegtelen hiba közt
azonban egy alapvetőt fölismert, már akkor, és nem utólag! Értesül arról, hogy egy hajó jégtáblákba szorult, s hetekig vesztegelt, miközben utasai kitartottak és végezték tudományos
dolgukat. Ez eddig szép. Az üdvözlésekről és levelekről is értesül, amelyek „spontán" születtek a gyárakban és kolhozokban, amikor a megmenekedés bekövetkezett. Ez is szép, még. Mi
az, amin Nagy Lajos fennakad? Amit nem tud, mint lényegtelen, kicsinyes halszálkát a hallal
együtt lenyelni? „De kinek küldték el üdvözléseiket? — kérdezi indulatosan — Sztálinnak.
Mintha ő repült volna el a Cseljuszkin hajótöröttjeiért." A megélt történelmi tapasztalatok
42

után az ilyesfajta előrejelzést jelenünk jobban értékelhetné, többet nyomhatna a mérleg serpenyőjén az észlelt vitathatatlan negatívum, mint a vitatható.
Tanulmányokban, szociográfiában vissza-visszatérő megközelítési pont — szintén heves
ellenzések tárgya — Nagy Lajosnál a gazdasági-társadalmi körülmények és a lelki higiénia
összekapcsolására tett programjavaslat. A Szocializmus és pszichoanalízis című tanulmányában arra a következtetésre jut, amit ma már a gondolkodó ember szertetekintve egyre világosabban lát. A jólét, fogalmazzunk így: a szükségletek kielégítésének viszonylagos lehetősége
önmagában nem teszi boldoggá az emberiséget. A mennyiség, a külső javak közkinccsé tétele
és meghódítása nem elég — belső tájakon is tenyészhet szenvedés, hiányérzet és nyomor. Nagy
Lajos van olyan merész, hogy 1937-ben A falu álarca című szociográfiájában a parasztságról
kimondja: „A falusiak tüzetes kikérdezése — persze, megfelelő módszerek birtokában —,
előéletük kinyomozása, vallomásaik, álmaik meghallgatása, szinte kényszerképzet erejű
szokásaik, tempóik áttekintése: mindez azt az eredményt teszi valószínűvé, hogy a gazdasági
szerkezet, amelyben élnek, nem kizárólagos magyarázata mai minőségüknek, hanem az okokozati összefüggés fordítva is mutatkozik: ösztönéletük, mélylélektani minőségük meghatározza azt a külső szerkezetet, amelynek alkatelemeiként ismerjük meg őket." Megint csak
össztűz várja! Az árnyaló, kiegészítő és új közelítés nem a társadalmi gondok elfedését célozza — csak a társadalmi gondok mellett beszél egy másik gondról is, amelyet, sokat járván
az országot, most látok csak igazán valósnak: hány lelki nyomorék él gyűjtögetve és mégis
kétségbeesetten, örökös időhiányban, halmozási mániában — no, nem csak községeinkben,
de Pest és Buda kies tájain, úgyszintén! Eleven példái Nagy Lajos szorongó megérzésének:
nem elég, nem elég a berendezett tárgyi világ, az üresség belül támad, a jólét nem mindig jó lét
— hiszen ezt azóta a pszichiátria szakemberei is bizonyították, ha tulajdon két szemünknek
nem hinnénk. „Emberi tényező", ma így írjuk ezt a nehezen definiálható, harmóniakereső és
-teremtő fogalmat körül.
Sebzett lélek a Nagy Lajosé — de melyik íróé nem az? Tovább sebzi a háború, az ártatlanul halálba hurcoltak látványa: „Jézus, Petőfi, Freud után. Úristen! író vagyok. Mit írok én
ezután az emberről? Mert azt kell látnom, hogy az ember vizsgázott itt le. Jóvátehetetlenül,
örökre." De nem hagyja magát — keresi a helyét, az új rendben legalább. 1948-ig nincs is baj.
Még Kossuth-díjat is kap. Csak éppen A lázadó ember első kötetével, az önmagával kegyetlenül őszinte, másokkal a szubjektivitás fokán őszinte önéletrajzával 1949-ben megint bepötytyözi a kialakuló irodalmi protokoll-listát. „Kávéházi író" — kész az újabb, még enyvesebb
címke. Haláláig viseli. A halála napján jelenik meg a befejezés — jellemző Nagy Lajos sorsára
ez is.
Egy író, aki mindenkinek kellett, ha céltáblát akart választani, de senkinek se igazán,
hogy együtt feszítsen vele íjat. 1954-ben, hetvenedik születésnapját csak barátai és tisztelői ünnepelték meg. Akkor Nagy Lajos már végleg kiközösítettnek érezte magát. Bölöni György írja
erről az ünnepi vacsoráról:
egyre csak az ajtót leste, várt valakit, a hivatalos embereket.
Nem jött senki." Ne tekintsék kegyeletsértésnek, ha — bár értve és szánva ezt a beteg embert
— a jóval később induló pályatársként most haragos-szomorúan elmarasztalom őt. Ezért az
egyért marasztalom el. Nem szabad az ajtót lesni. Semmilyen körülmények között, soha. Ha
nyílik az ajtó, és jön „valaki", ám jöjjön. De felnő, vagy felnőtt már egy írónemzedék, amelynek saját felelős lelkiismerete oszt rangot és látható kitüntetései helyett vagy alatt belső rendjelet is visel. Ha Nagy Lajos később születik, és most élne, ugyanazzal az életszemlélettel, ami
magányossá tette és kivételessé is — gyanítom, ülne közöttünk, irodalmi vitáinkon, ereje teljében nem figyelne az olajozó nyikorgásra, de azt is megfontolná, mikor és milyen ügyben
nyissa száját szóra. Nem hiszem, hogy 1937-es álláspontján alapvetően módosítana: „Fölvetem a kérdést, mitől vagyok író? Attól, hogy beleszólok, illetve, hogy már sokszor — számtalanszor — beleszóltam, vagy attól, hogy én irtam a Leckét, a Bérházat, a Kiskunhalmot és a
Budapest Nagykávéházat? ... Megszűnt-e valamely igazságtalanság csak egyetlen beleszólás
révén is? És kinek a kedvéért szóljon bele az író? A hűtlenek kedvéért? Az árulókért? Az os43

tobák, a közönyösek kedvéért, akik a műveit meg sem értik...?" így háborogna, s ha mégis
beszélne olykor, valószínűleg úgy vélné, a legérvényesebb tett és szó maga a mű.
Valószínűleg ma is szeretnék kilökdösni, és ő maga szolgáltatna rá okot azzal, hogy kisajátított igazsággal senki oldalán nem osztozna árnyéktalanul.
Meglátná a búza közt az ocsút, kérlelhetetlen és aprólékos mozdulattal kiszedegetné — s
közben sokan csak azt vennék észre, hogy lám, a búzát bántja!
Ülne, ülne gyülekezeteinkben, lefelé görbülő szájvonallal, a kétség zárójele az ajka körül; szeme rebbenéstelen, tekintete komor. Ülne és várna.
De nem játszaná el az Egyiptomi íródeákjának sorsát, aki nemcsak hallgatott, hanem önvédelemből félkegyeiműnek is tettette magát.

SZERVÁTIUSZ TIBOR: BARTÓK (RÉSZLET)

44

TÓTH BÉLA

Tiszajárás
43.
TISZAKARÁD
Nem esik olyan messzi Cigándtól, hogy valami nagy különbségről, más világról írjon a
palavesszőm. Öt-hat kilométerről kiabálnak egymásnak a tápláló anya partján. Ha vízre hajolva elsóhajtja magát a cigándi ember, hát az betalál Karádra. Eső előtti időben a szárazföld
is elviszi a hangbéli üzenetet. Egy víz, egy kiöntésből állandósult pocsolya fogta, korlátozta és
éltette őket évszázadokon át a Bodrogközben. Minek hát ebben is markolászni?
Ugyanaz az eső verte, az a jég, az a fagy, az a tatár kergette, az az adószedő bangaszterolta őket. Még a földesuraik sem voltak mások. Amekkora tenyere volt egynek-egynek, tízszáz ilyen község belefért határostól, ungostól, berkestől, bercelestől. Mint csepp a tengert,
úgy jellemzi egy Tisza menti falu az összes többit.
De hát: nono.
A gyerekkorban befogadott ismeretek a leggyökeresebbek az emberi emlékezetben. Ha
nagy, világra való éhségünkben elmásztunk a szomszédba, ahol is mint vendéget fogadtak,
kakastejjel, varjúvajjal sütött kenyérrel kínáltak, mivel más nem is nagyon akadt a háznál,
hát bizony annak a kenyérnek az íze nem olyannak mutatta magát a számban, mint az anyám
sütötte kenyéré.
Sósabb volt vagy sótlanabb? ízetlenebb. Az anyám kenyere hatvan zamatból állt össze.
Volt annak tejíze, mézíze, pipacsíze és így tovább. Pedig nem készült az egyik másképp, mint
a másik. Húsz méterrel arrébb lobogott a kemence lángja. Ugyanaz a szárízék, szalmatűz parázslott benne, ugyanannak a földnek a búzáját annak a falunak a malma, benne az a molnár
őrölte lisztté. Egy erjesztő kovásszal érlelődött, egyféle dagasztási módozatokkal, kelesztésekkel készült a kenyér. Százszor kicserélődtek az efféle tapasztalatok. A kenyérsütés a valamikori falusi asszonyoknál megannyi diplomamunkának számított.
Az mindmegannyi vizsga. Milyen a kenyér? Jól kelt, sült, fölmagasodott, pillésre emberesedett, rózsás-feketére színeződött, hogy majd elrepült. De ha beleharaptál a legsötétebb éjséges éjszakákon, akkor is megérezted, hogy nem az anyád kezéből való. Ha kifutotta a számítást az otthoni, kölcsön kellett kérni. Nagy szégyen! A kölcsönt titkolták is az asszonyi népek. S apám, aki dohányos, italos ember volt, megérezte, hogy nem a hazai kenyér került az
asztalra. Az volt az asszonyi népek igazi dicsérete, ha nem vette észre a család, hogy kenyeret
eszik. Ha olyan, mint a levegő, megszokott, mindennapi, mint a kiskapun való közlekedés.
De ha már ilyen sokáig lelkeztem, bizonygattam, hogy a két szomszéd község, minden
fölsorolásos hasonlat ellenére különbözik, akkor hát nosza.
A neve? Önmagában, első pillantásra homályos. Kérdezem az ittlakókat, tüsténkednek.
A falu böcsületéről van szó. A szülőföld nagy parancsoló. Megmorogjuk olykor, csúnyákat is
mondunk rá, hogy dűlne össze. De aztán ahogy kifúj a harag, eresztünk az átokból. Akkor
dűljön, ha nem vagyunk benne. De a családunk se. De csak egyik ház, de az se egészen, elég
45

ha az istálló kidűl. A végén megbékülünk vele. Maradjon az is. A haragszomház istállójának a
vége se dűljön.
Szóval talpon áll a Karádiak falunevének az ismertetésére való szándék. De ezek aranyos
találgatások inkább. Azt mondja egy öreg, kéthetes penészes szakállt viselő, fényes szemű
frontharcos, hogy karát ez, a karátból csöpög a neve, mert mint az aranyat, úgy értékelték valamikor a gazdái. A Perényiek, a Nagytárkányiak, Vékaiak, Dőriek, Aspremontok, Bombeleszek, Sennyeiek. Grófok és bárók. Értékelték a 14 000 holdas határt, akár az aranyat. Karátban számolták. Innét a neve. A karát pedig az a sűlyegység, amellyel az aranyötvözet finomsági fokát méricskélték. A tiszta arany 24 karátos.
A művelődési ház kicsi termében füstölgünk együtt Karád fölött, valóságosan is, szívjuk
a pipát, kojtolunk, mint a Neumannok téglagyára.
Másik öreg, akadémikus eszű segítőm ellentmond az aranyértékkel magyarázó komájának. Mintha egymás között a szó nem forogta volna ki már közöttük százszor is a falu nevét.
A kontrázó azt mondja:
— Nem onnét bogárzik az elő, hanem a garádból! Néznek rám, hogy na, a falunévvel
üzletelő idegen, mit szól ehhez? Megvezetgéljük egy kicsit a pasast, hadd örüljön. Meg az idő
is telik, nem éppen rosszul. Némi borokkal tüzesítem az eszük talpát. Nem részegszünk meg,
annyira nem futja nekem se.
De hát mit jelent a maguk esze szerint a garád? — lököm odébb a szólabdát.
— A garád, öregapámék szavajárása szerint olyan kerítést jelentett, ami sövényből meg
földből hányódott össze. Tán a tatárok elől kerítkeztek el annak idején a Nagyhomoki dombon. Az volt a garád. Később a birkatartók kerítéseit, a karámot, nini, hogy rokonozik ez is a
karáddal, mintha egy anya csöcsit szívták volna! Karám, karád, garád!
— Amikor a szomszéd országokat katonakoromban meglaktam, hát mindenütt grád,
grád. Belgrád, Vinográd meg a többi. Nálunk a Csongrád, rokonai ennek, nem?
— Mondanak kigyelmetek valamit, nem csak azért, mert jár a szájuk, de éppen nem a
legrosszabb helyen tapogatódznak. Hanem akkor honnét a garádics, vagy ahogy sokfelé
mondják, a grádics.
— Nálunk is használják a szót, meg a szerszámot is a vének. Létra az, de nem az a
könnyebb fajta, teszem ide-oda létra, ami leginkább lajtorja vagy saroglya. A garád is kani
oszlopokhoz van fonva. Azonos távolságokra nagy kani oszlopok, közte a fűzfonás. Ha ezt
fölállítom, lehet rajta a magasba emelkedni. Ekkor lépő, garádics vagy grádics.
Itt nem nagyon mondják. Zemplén csücskéből jött ember használja inkább. Hogy grádics.
Ennél tovább aztán, úgy együltő helyünkből nem is jutottunk. Hiába gyújtottunk rá újból, hiába öntöttük szét a borok alját, meg kellett a mondottaknál maradnunk. Ezzel a tudással értem aztán a szűkebb pátriám műhelyébe, hogy ott kipörgessem agyamból, magnómról,
papírjaimról a méhként összegyűjtött ismeretnektárjaimat. Hanem ahogy, minden kétely kizárva, összeillesztgetem a karádiak szófejtését a tudósokéval, látom, nem egyformán beszélnek a tények. A nyelvtudós nem enged a nép balgaságainak. Hites szavú nyelvbúváraink azt
lelkezik, hogy kara szavunk török eredetű, ahogy több helynevünkben, személynevünkben
máig megőrződött. Ilyen a Dunántúlon virágzó Karád. Ez a belső szómag lakik a Tiszakarádban, de a Jászkarajenő is innét veszi a karaságot. Minden bújócskája dacára azt jelenti, hogy
fekete. A szó végén csüngő „d" kicsinyitő képzői szerepben működik ezúttal a falu neve végén. Tehát feketécskét jelent a magyarra fordítható olvasata. Vagy kisfeketét? Attól függ,
melyik oldaláról közelítjük a falut. Azt az elképzelésünket, hogy a táj feketesége révén adták
rá a nevet, mivel susogott itt évszázadokon át a fekete sás, a tudósok cáfolják. A megposványosodott vizekben rothadó növényzet feketére festi a talajt. Lilára inkább, annyira fekete.
Az értők személynévre szavaznak. Valakit Feketének hívtak törökül, akié első ízben lehetett a
vidék. Ez is valószínűsíthető. Hanem az már bizonyított tény, hogy ez a táj a honfoglaló magyarok nyolcadik törzsének, a kabaroknak volt a lakóterülete, akik Kijev körül a besenyők
46

nyomása révén csatlakoztak a hazafelé igyekvő magyarokhoz. Törökül beszéltek sokáig,
ahogy a hozzájuk hasonló sorsú kunok a maguk nyelvén.
Rózsa arcú tanár könyvtárosa nemcsak ül szép kis műhelyében, de ismeri faluja történetét. Egy szuszra mondja.
Tiszakarád 506 házában közel 3000 ember lakik. A mostani falu egy része, az ócskafalu,
dombra épült. A legnagyobb árvizek sem tudták elvenni a házakat. Apáról fiúra hagyatkozva
elemlékeznek a tatárjárásig a lakosok. Ez nem véletlen. A nagy csata színhelye, Muhi, tíz községgel lejjebb a Tisza mentén, máig emlékeztet a történelem szörnyű fordulatára.
A falut körülvevő óriási mocsár, káka, sás eltakarta a falut, a hozzávezető utak az ismeretlen számára járhatatlanok voltak, havonta változtak, néha csak az ingólápokon tudtak
közlekedni, s csónakon.
A nagy vész idején örömmel futottak, menekültek ide a síkföldi lakosok, a karásziak,
zsadányiak. A vízszabályozásig nem változott az évszázadok során megszokott arculata a tájnak. A falu dombos emelkedőjénél kezdődött a végeláthatatlan sás- és nádtenger. Benne a bibic, bölömbika, gólya, daru, vadkacsa, vadliba. A vízből kiemelkedő szárazulatokon a vetésterületek. Jó évben 6—7 mázsa életet adtak. A disznótartás sajátos formája dívott.
A sekélyesebb mocsarakba, fertőkbe a csürhét nagypénteken kicsapták, s az gondozás
nélkül november 30. körül verődött be a faluba. A szabályozás előtti szigeteket ma dűlőnevek
őrizgetik még, ám elhomályosulóban vannak a nagyüzemi táblásítás révén. Nagyhomok, Kishomok, Pusztakarád, Gyertyámos, Kökényes, Őrszem, Nyárias. A faluból mezői munkákra
csónakokon közlekedtek ide és vissza az emberek. Távolabbi termőterülete volt még a falunak
az Egres, ahol sűrű égererdő zöldellt, és a Győrhomok.
A halas, vadas hely vetette az élést. Zsákmányaikat elhordták Miskolcig, Kassáig. S közben minden piacos helyen árultak. Amit maguk nem tudtak megbarkácsolni, elkészíteni itthon, azt megvásárolgatták. Nem volt valami magasra rakott igényük. Szőttek, fontak. Téli,
nyári inget, gatyát nem vettek a boltból. Télen bocskorban jártak, nyáron mezítláb. A férfiak
télen az ing fölé bekecset, csípőig érőt húztak.
A nők hamarébb megvásárolták ruháikhoz a bolti kelmét, de a hétköznaplósakat a maguk szövéséből készítették.
Volt víz mindenütt, de ha még erre az eső is nekiindult, hát volt akkora sár, hogy csak a
vontatók tudtak közlekedni.
A vontató teknőszerűen nyárfából kivájt alkalmatosság volt, 3 méter hosszú, az elején
egy méter, a hátulján 150 centire kiszélesedő készség. Az elejében egy vaskampón a hámfa.
Sáros időben eléje fogtak egy lovat, s ha csak hasaljig érő volt a sár, a vontató vígan csúszott,
mint télen a szánkó. Utaztak rajta, szállítottak vele a lakosok.
Elterjedt-e más hasonló földrajzi, természeti viszonyok közötti pocsolyákban élő falvakban, én nem tudom. Karád nevezetes volt erről a találmányáról. Akár a fatornyáról. Művészies faragású, erkélyes, kikönyöklős, szépséges torony volt. Leégett. Mellette működött egy
fűszeres bolt, amely petróleumot árult. Az valahogy meggyulladt, a lángok rászaladtak a
puskapor-szárazságú toronyra. Elhamvadt. Akkora tüze volt, a benne levő harangok elolvadtak. Egy csengőt öntöttek a maradékából. A toronnyal égett a tanitóház, az iskola, s még több
ház a környéken. A kárt könnyen kiheverte a község, hiszen a szabályozás után már kiterebélyesedtek a termőterületek. Megtörtént a tagosítás.
Egy-egy gazdának a régi világban tíz hold földje negyven felé széjjel a határban. Ahogy a
vizektől egy-egy kicsit vissza tudtak rabolni. Foltokban voltak a földecskék. De azoknak nagy
volt a böcsülete. Nem babonaságból, hanem szeretetből, tán a pogányság korából örökölve,
itt még a paraszt, ha kiment a tagocskába, megpuszilta a földet. Nem szerette más előtt tenpi,
de nem is nagyon titkolta. Meg kilesték egymást. Hogy mit csinál a másik. Meg mért csinálja.
S ha jónak tartották, hát követték. Puszilták a drága anyaföldet. Mondták földanyának is,
ahogy a Tiszát. A Bodrogot nem anyázták. Tán inkább kamasz lánynak tartották. Nem éltek
belőle, nem merítettek a vizéből se enni- se innivalót.
47

A tagosítás nagyot változtatott a falu életén, ami a vízszabályozás következtében állt elő.
Hirtelen nagy lett a vagyoni különbség. A vagyonosabbak tovább gyarapították földterületeiket. A szegények szegények maradtak. Mondták: a kutya is a dombra szeret ibrikálni. A pénz
a pénz mellett szeret, a föld a föld mellett.
A gátakkal mentett termőterületek zöldár idején többször veszélybe kerültek, és a szaporulat következtében az egykori dombról lejjebb is merészen építkező falu. Az első szabályozás
során épített gátakat több ízben koronázták állami pénzen. A nagy kubikmunkákban sokat
dolgoztak itt mindszenti, szentesi kubikosok, akik gyakorlattal bírtak a nehéz gátépítő munkákban. Egyik-másik legényember addig kubikolta a koronát a gátra, hogy ide nősült, ivadékai karádiaknak tartják magukat. Fél szemmel nem tagadják le az alulról jött apai ős szülőföldjét sem. Rokonszeretők a karádiak.
Szóval az első, alacsonyabb gátak idején sokszor nekigyürkőzött a Tisza, hogy belátogasson egykori birodalmába. Hanem volt már mit félteniök a karádiaknak. Víz mellett élők tudták a Tisza természetét. Hogy kívülről hiába tömködik a pocsolyás töltést. Belülről kell nyomni, ahogy az áradás. Se búvárfölszerelés, se semmi, csak a puszta lét, a megmaradásért.
Derekukra fűzött kötéllel ugráltak, ereszkedtek a vízbe, s 2—3 percig működtek a kezükbe adott eszközökkel, egymást váltogatva. Amíg sikerült elfogni a vizet. Nagy értékeket
megmentettek. A megmentők nevét kőbe nem vésték, ám ma is sorolják elejétől végig őket.
Kántor Mihály, Müller Károly, Tóth Ferenc.
Ma már a szemével sem látja a Tisza ezt a földet. Ám magas vízálláskor az alacsonyabb
fekvésű területekre a hajszálcsövesség révén beküldi hírnökeit. Kárt tesz.
A víz előtt puszilták a földet, de nem ajnározták úgy, mint most. A Tisza, a Bodrog trágyáztak. Az elpusztult vízinövények tufává préselődtek. A rajta levő pihent termőhordalék jó
hajtató talajjá lett. A falu határában a tufa olyan 50—60 évvel ezelőtt meggyulladt, sokáig
égett. A nyomában termővé égett dűlőt Égésnek nevezik. A határ egy része agyagos, a másik
homokos. Ahogy a Tisza szeszélye lerakta hordalékát. Ettől a sok homokos nevű dűlő.
Kis-, Nagyhomok, Szarnyaszegi homok, Bábahomok, ma mind kitűnő termőterületek.
A falu is nagyot terebélyesedett. A vén falu a Szögvég, a Búzasor, a Masinaköz összenőtt a lelkészi földekre, a Paptagra épült új faluval. így a határrészek is tovább előjöttek a vizek alól.
A Kolokányos, Harka, Basta, Imasa, Erdőszél, Juhászere, Sasfészek és mások. Ennek a
szegényesen beosztó, de azt halálig önérzetesen viselő életparancsnak a szava, kényszere szerint cselekedtek.
A kendermunkát, a vetéstől a fonáson át a szövésig, elvégezték. Annak az eredményeiben
jártak. A bő ingen gomb nem volt. Kötöző zsinórok fogták össze. Télen a derékig érő szürke
gubát vették magukra, a módosabbak a kisködmönt, majd az apró fürtű gubát. A szegények
egész életükben csak akkor húztak csizmát, amikor az esküvőjükre mentek. Azt is úgy kérték
kölcsön. A faluban 5—6 pár esküvői csizma járta.
Dolgot mindig találtak, nem is utálták. Böcsülete van a dolgos embernek. A munkák végzése között alkalmat találnak a közösködésre. Régen a kenderkidolgozás esti foglalatosságai
között nézték ki egymást a fiatalok. A fonókban különösen. De a dörzsölőkben, kukoricafosztásnál, víg vizsgálódások, ügyességi, mesélési szokások járták. A kenderdörzsölés idején
sok pajzánságot megengedtek maguknak, amikre ma is kaján mosolygással gondolnak. Egész
évi munkájuk közben vasárnap délutánonként ültek úgy le beszélgetni ölbe tett kézzel, hogy na.
Nyáron nem szerettek a házban üldögélni, hidegnek érezték. Sárból rakták, ahogy a fecske. Építéskor, sógor, koma jóbarát összejött, néhány korty maguk főzte szilvórium után nekiálltak sárgaföldet bányába hordani. Törekezik, szalmázzák, 8—10 ló körbejáratásával vágatják- Amikor olyan keményre áll össze a sár, hogy a vesszőfonásra ráragad, akkor villával elkezdik rárakni, ráverni a sarat, hogy az áttüremkedik a fal másik oldalára, ahol az odakerülő
sárral összeragad. Olyan ügyesen tudják csinálni a mesterek ezt a munkát, hogy kezük nyomán egyenes a fal, mintha téglából rakták volna. Kiszáradás után olyan kemény, a puskagolyó nem menne át rajta. Télen meleg, nyáron hűvös. Amikor elkészültek vele, megünnepelték.
48

Tánccal taposták keményre a ház földjét. Örömös ünnepnek számított a lakodalom. De volt
akkora dínomdánom az újszülött érkezésekor is, mint a lakodalomkor. Csak éppen nem vőfélyeskedtek. Hanem összeszaladt a fél falu. Összeszedték a rossz edényeket, az ünneplős ház
oldalához verték, hogy a baj körülötte úgy pusztuljon el, ahogy a feneketlen cserépfazék, köcsög, kanta.
Ha a mai Karádra betéved egy világjárt idegen, se házaik, se szokásaik tekintetében más
európai ország falujától elütő kirívóságot nem tapasztal, egyebet, mint hogy nem mérnök rajzolta föl a település utcavonalát, hanem a vízszegdelte földrajzi lehetőség. Az új házak, ahogy
az ízlés, a pénz, a mi korunk lehetősége kinálja, olyanok. Öltözetük is mint a pestieké. Konfekciós.
Szívesen hallgatják téli előadásokon a falu fatengelyes múltjáról szóló előadásokat, de
nem szóltak, hogy az lehetett a jó. A mait sem mondják elíziuminak. Ha valaki vinni akarja
valamire, hát nagyon kell törje magát. Hogy tető legyen a feje fölött, meg böcsület. A vidámságukat megtartották a nehéz körülmények között is. Névadásaik őrzik még kedvüket a múltból. Spekulánt Antal, Körülszőrös Ferkó, Szapora Jankó nem terem már közöttük, de kedvük talpon áll. Vőfélyes rigmusokat, köszöntőket kapásból csapkodnak elő. És szavuk szövetébe egyéni mintákat csöppentenek, alkalmi mintákat raknak. Kétszer sem ismétlik a képeket.
A kisvasút némelyiknek kölökvasút. A nagyevő úgy hányja magába a fánkot, mint beteg az
aszpirint. Átkaik aranyos ártatlanságát talán jellemzi, ha egyik ember a másiknak azt kivánja,
hogy lakjon a lovában. Vagy hogy szorítsa meg a Szellő kutya.
Máskor meg: működni kezdett a kutya, amikor a farkára léptek. Azaz, hogy beleharapott a lépő lába szárába. De hát az kutyaműködés. Az ugatás csak kutyaugatás. Fiataljaik
java elkerül tanulni, s csak köszönni jár haza. Legtöbbje szívesen időz szülőfalujában, talán
ha rokontalanná lett, akkor is. Ez a mai földcsókolás ?

4 Tiszatáj

49

Beszélgetés Kardos Lászlóval
a népi kollégiumokról
1970-ben Kardos László (1918—1980), a Néprajzi Múzeum tudományos
főmunkatársa megbízásából hetven egykori népi kollégista íróval és művésszel interjút készítettem a készülőNÉKOSZ-dokumentumgyűjtemény
számára. Az interjúk magnókazettáit
és gépiratát a Párttörténeti Intézet Archívuma őrzi. Néhány részletük olvasható a következő kötetekben: A valóság pedagógiája (1974), Sej, a mi lobogónkat fényes szelek
fújják... (1977), A fényes szelek nemzedéke I—II. köt. (1978).
1970 szeptemberében maga Kardos László is hangszalagra mondta emlékeit a népi
kollégiumi mozgalomról, melynek kezdetétől, sőt előzményeitől 1949-es megszüntetéséig részese, vezéralakja volt. Az interjúnak mintegy harmadrészét közli a Tiszatáj, három részletben. Az első két rész a Györffy-kollégiumról szól, melynek Kardos László
kezdettől fogva igazgatója volt, míg az utolsó az ebből kibontakozó népi kollégiumi
mozgalomról. Terjedelmi okokból nem mutathatjuk be az első népi kollégiumról, a
Bolyairól szóló emlékezését. Azt azonban megjegyzem, hogy a Bolyai-, majd a
Györffy-kollégium első helyisége Budapesten a Királyi Pál utca 12. számú házban volt
— ebben az épületben lakott Juhász Gyula is egyetemi évei kezdetén, 1902—1903-ban.
TASI JÓZSEF

— Egyre inkább társadalmi tényezővé váltunk, számoltak velünk, politikai súlyunk, tekintélyünk volt. És talán itt már át is térhetünk az 1943-as esztendőre, annak az első felére. Itt
mindenekelőtt a lillafüredi találkozót óhajtom megemlíteni. Közismert, hogy a Szovjetunióval háborúban levő ország a belső elégedetlenség ellensúlyozására, részint Kállayék, akik ebben az időben a hintapolitikát már javában gyakorolták, népbarát magatartásuk demonstrálására, a közvélemény módszeres irányítására Lillafüreden találkozókat hoztak létre. Ezeket a
találkozókat Kállayék akkori propagandaminisztere, Antal István kezdeményezte, maga a
Propagandaminisztérium ebben az időben öltött formát, és ezúttal a népiesek irányába is kezdeményezéseket tett. így jött létre, gondolom, 1943 kora tavaszán az írókkal való találkozás,
amelynek a célja az volt, hogy az írókat a kormány támogatására megkérjék. Ez nyilván manipulációs szándékkal történt. Az írók olyan mértékben mentek bele, amilyen mértékben remélték, hogy szabadabb működésüknek lehetőséget tudnak teremteni. Egy hónap múlva ugyanilyen szándékkal hívta össze Antal István, illetve Kállay kormánya a magyar ifjúság képviselőit is. Mivel mi szalonképesek voltunk ebben az időben — a Zsindely család és egy nagy pártfogó testület támogatását élveztük —, ezért természetes volt, hogy a Györffy István Kollégium
vezetőit is meghívták. A találkozás, amely három napon keresztül tartott a füredi Nagyszálló50

ban, arra ment ki, hogy az ifjúságot a szovjetellenes háborúra buzdítsák. Mivel a jelenlevő ifjúsági képviselők túlnyomó többsége a jobboldali szervezetek reprezentánsabb képviselője
volt, világos, hogy ez ki is fejeződött a konferencia szellemében. Nekem nem volt nyíltan módom az itt eluralkodott közszellemmel szemben állást foglalni, de közvetve igen. Az egyetlen
hozzászóló, aki a háborús veszélyre és a helyzet konzekvenciájára is rámutatott, az én felkészítésem alapján mondta el a konferencián a maga mondanivalóit. Úgy, hogy azt az álláspontot, amelyet mi képviseltünk, ha szordinóval is, ilyen formában itt is nyilvánosságra lehetett
hozni. De hogy tulajdonképpen mi volt a kollégium valóságos, legális állásfoglalása ebben a
korszakban, azt egy másik mozzanat hozza napvilágra. 1943. március 15-én, elkülönülve az ifjúság hivatalos ünnepségeiről, jónak látta a kollégium, hogy a Parasztszövetség vezetőivel, a
népi írók és a munkásírók egy csoportjával közösen megkoszorúzza a Petőfi-szobrot. Három
koszorút helyeztünk el, többek között a Györffy István Kollégium koszorúját is, amelyre ráírtuk a külön lobogó piros-fehér-zöld szalagok közül a pirosra, hogy „Éljen a független, demokratikus, szabad Magyarország!" A munkások és a népi írók koszorúján szintén a „független Magyarország" szerepelt, és a Parasztszövetségén is hasonló. A szobornál beszédet nem
engedélyeztek. Sipos Gyula szavalta el Babits: Petőfi koszorúi című versét, és a Győrffykollégium és a vele kapcsolatos írók, parasztszövetségi reprezentánsok némán tisztelegtünk a
szobor előtt és elvonultunk. Az ifjúság nagy demonstrációja ezt csak egy év múlva követte, de
megfigyelőink jelentették, hogy eltávozásunk után gyorsan levagdosták a szoborhoz helyezett
koszorúkról a szalagjainkat, nehogy közfelháborodást keltsünk. Azonban — mert ennek ellenére gondoskodtunk a koszorúzás publikálásáról —, a Népszavában és a Kis Újságban is hír
jelent meg, hogy a Parasztszövetség, a Györffy-kollégium, a munkás- és parasztfiatalok megkoszorúzták Petőfinek a szobrát, és a hír gyors lábon járt, és a miniszterelnökségi államtitkárnak, Zsindely Ferencnek ezt hamarosan jelentették is.
Az ügyből botrány keveredett, amelynek az lett az eredménye, hogy Zsindelyék felrendelték a villájukba a kollégium vezetőségét, és alapos fejmosásban részesítették. Kioktattak bennünket arra, hogy ha egy nem politizáló társaság — ahogy ezt feltételezték rólunk —, politizáló
társasággal kerül kapcsolatba, teszem azt, a Parasztszövetséggel, vagy a munkások és parasztok képviselőivel, akkor maga is politikai színezetet kap, amit ők nem vállalhatnak, mert ők a
Györffy-kollégiumot nem politikai szervezetnek tekintik, hanem diákkollégiumnak; a tagjainak feladata egyrészt az, hogy a saját súdiumukat végezzék, művelt értelmiségiekké legyenek,
másrészt mint népi származékok a parasztság és az értelmiség közötti hídverésnek a szerepét
vállalják el; továbbá az akkori, az úri osztály részéről ismeretes és bevett szokásokat hangoztassák. Mindenesetre ez a mi demonstrációnk már felhívhatta a hatóságoknak is a figyelmét a
Györffy-kollégiumra, de utólagos tudomásunk szerint 1942 óta, ha nem korábbról, a
Györffy-kollégium és az azt megelőző Bolyai-kollégium megfigyelés alatt állhatott, hisz a Turullal való konfliktusunk is ilyesféle eseményekre megy vissza, nevezetesen, hogy olyan politikusok, írók, publicisták jelentek meg nálunk, akik a kormány számára nem voltak kívánatosak. 1943 tavaszán demonstráltuk, hogy nem értünk egyet a kormány politikájával. Ez a gyanújuk alapos volt, nemcsak a március 15-i demonstrációból indultak ki, hanem közismert,
hogy 1941-ben Györffy-kollégista helyezett el koszorút a Kossuth-mauzóleumnál is és Táncsics sírjánál is. Közismert, hogy részt vettünk az 1941—42-es antifasiszta tüntetéseken és a letartóztatások során Györffy-kollégistákat is kihallgattak, Györffy-kollégistáknak a nevei is
felkerültek a rendőrségi lajstromokba, 1943 pedig olyan demonstráció volt, amikor az egész
nemzet színe előtt világossá vált, hogy itt egy olyan értelmiségi gyülekezet szerepel a közélet
felszínén, amely nem vonakodik magatartását a nyilvánosság elé hozni.
A későbbiek folyamán 1943 tavaszára és nyarára a hatóságok gyanakvásai még kevésbé
voltak alaptalanok, amennyiben egyre konzekvensebben vallottuk meg nézeteinket, és konfliktusaink az urakkal egyre inkább szaporodtak. Mi, részint illegális csatornákon, a számunkra
mérvadó vélemények alapján a népfrontpolitikát nagyon komolyan vettük és ennek hangot
adtunk, demonstratíve is kifejeztük. így került sor 1943 nyarán a szárszói táborozásra, ponto4*

51

sabban a szárszói Soli Deo Glória által megrendezett Magyar Élet Könyvkiadó konferenciájára, ahol is demonstratíve és reprezentatíve a jelenlevő írók, politikusok, munkások és diákok
a kor társadalmi kérdéseiről és a jövőre vonatkozóan is a maguk véleményét kifejtették. Ezen
a szárszói alkalmon a Györffy István Kollégium nevében én mondottam el a mondanivalómat,
mikor is kifejeztem, hogy a magyar ifjúság hozza létre a maga demokratikus organizációit, és
félreérthetetlenül, reálpolitikailag is foglaljon állást a független, szabad, demokratikus Magyarország mellett. Ez egyike a legszembetűnőbb demonstrációinknak. Ezt követően — tekintve, hogy rövid hónapok alatt a szárszói konferencia anyaga nyilvánosságra került — újfent eljutott Zsindelyékhez és a pártfogókhoz az ügy. Szaporodtak a dokumentumok: a
Györffy István Kollégiumban a kommunista, baloldali szervezkedés lehetősége fennáll.
Itt időben nekem vissza kell ugranom egy kicsikét. Annak idején, amikor Zsindelyék
1942 nyarán végül is vállalták a Györffy-kollégium létét az én vezetésemmel, azt megelőzően
az igazgató személye körüli viták során engem a Zsindely család és a telekista politikusok és
rokonszenvezők köréből többen figyelmeztettek, hogy az egész népi mozgalmat dezavuálhatjuk abban az esetben, ha valamiféle kommunista szervezkedésnek vagy mozgolódásnak a nyomát fedezik fel. Visszagondolva tehát 1942 tavaszára, Zsindelyék tudták, hogy alapjában véve
egy olyan játékba fognak bele, amelynek során meglepetés is érheti őket. Ezért volt számukra
fontos, hogy a kollégium vezetése ne általuk ismeretlen személyek kezébe kerüljön, hanem
olyan személyekébe, akikben megbízhatnak. Emlékszem arra a beszélgetésre, amelyet a Táj-és
Népkutató Intézet akkori vezetőjével (Kádár Lászlóval) folytattam. Akkoriban én már abszolválván, egyetemet végezvén, a Táj- és Népkutató Intézet szociográfusa voltam és az intézet igazgatója, mint buzgó telekista és a Zsindely család barátja engem igyekezett lebeszélni
arról, hogy a kollégium igazgatóságát elvállaljam, és különböző előnyöket helyezett kilátásba,
ha szándékomat megváltoztatnám. Nem sikerült eredményt elérnie és akkor más praktikákkal
próbáltak megkörnyékezni, maga Zsindelyné is mindenféle ígéretet tett, többek között egyetemi státust és egyéb hasonlókat helyezett kilátásba. Mindezeket csak azért soroltam, hogy megmutassam : Zsindelyék nem voltak naivak akkor, amikor a kollégium vezetését a saját kezükben akarták tartani, mert alig egy esztendő telt el, és már két alkalommal is demonstrált a kollégium, egyik alkalommal március 15-én, másik alkalommal azt követően Balatonszárszón, és
azt is feltételezhetjük, hogy bizalmas jelentések is befuthattak a kezükhöz. Nem véletlen,
hogy tevékenységünket nagyobb fenntartással kezdték kezelni. Pedig Zsindelyék akkor már
nagyon messze mentek a kollégium pártfogásában, hiszen jelentékeny összegek gyűltek össze
a kollégium megépítésére is, sőt 1943 őszén—telén az alapkő lerakására is sor került, de ez a
következő periódusra marad. Mégis itt, ebben az időszakban kell megemlítenem, hogy a
Györffy-kollégium legális tevékenysége keretében a Györffy-kollégium gondolatát az országban is tovább szerettük volna vinni. Úgy emlékszem, hogy talán az alapszabályzat is kimondja, de egyéb okmányok is, hogy itt egy olyan mozgalomról van szó, amely hasonló típusú kollégiumokat szervez az ország különböző részén. Tudok arról, hogy már 1941—42 tájékán felmerült, hogy valamiféle fíliálét hozzunk létre egyetemi székhelyeken. Dokumentumaink is
vannak erről.
— A te személyes életed alakulásában milyen változások történtek az 1943-as év folyamán, illetve az év vége felé ?
Én az 1942—43-as tanév során nemcsak iskoláimat végeztem be, hanem azonnal állásba
is mentem, mégpedig a Teleki Pál Tudományos Intézetnek lettem a szociográfusa. A magyarországi születésszabályozással, az egykével, és efféle tudományos feladatokkal foglalkoztam.
Mindezzel azt is akarom mondani, hogy az én életem a kollégiumban és a kollégiumon kívül
úgy alakult, hogy nem egyszerűen csak egy kollégium igazgatásával, pedagógiai gondjaival
foglalkoztam, hanem e társadalmi-politikai kérdéskör szakértőjévé is formáltam, alakítottam
magamat. 1942-ben végeztem be a tanulmányaimat mint pedagógus, a választott szakomban,
1943-ban pedig doktoráltam néprajz, szociológia és antropológia tanszakokból. Hogy úgy
52

mondjam, mindaz a szellemi, ideológiai gondolatkör, ami itt a kollégiumban a diákok stúdiuma volt, az nekem szakmám is volt, így tehát 1942—43-ban párhuzamosan egy kutatóintézetnek voltam a tudományos munkatársa, ugyanakkor a Györffy István Kollégium dolgait is csináltam, és az említett nagy volumenű tevékenység kapcsán elmondhatom, hogy bizony ez
eléggé zsúfolt programot jelentett a számomra.
Na most, hogy milyen változás állott be személyi életemben, az szorosan összefüggött a
kollégium életével. Tudniillik — megyek előre mondanivalómban — nemcsak arról volt szó,
hogy milyen munkát végeztünk, hanem a hatóságok figyelme is jobban ránk irányult, bizonyos értelemben, bizonyos mértékben megingott. Egy döntő mozzanatot kell említeni, nevezetesen azt, hogy a kollégiumban az illegális tevékenység egyre intenzívebbé vált, a háború közelgő szakasza nagyobb aktivitásra serkentette az illegalitásban tevékenykedő barátainkat is és
egyre nagyobb terheket rótt a mi diákjainkra is, akik az illegális kommunista tevékenységnek
jelentős terhét hordozták, úgy, hogy ennek a Györffy-kollégium, különösen az Áldás utcai
részleg, valóságos műhelyévé vált. így következett be 1943 augusztusában, hogy a rendőrség
meglepte a Györffy-kollégium helyiségeit és kommunista röpcédulákat talált, ennek során letartóztatták Gyenes Antalt és másokat is kihallgattak. Szerencsére sikerült a röpcéduláknak és
a különböző iratoknak jó részét biztos helyre menekíteni, illetve rendeltetési helyükre eljuttatni. De az a tény, hogy Gyenes lebukott, volt a záró mozzanata annak a hosszú folyamatnak,
amely végleg megingatta a pártfogók bizalmát, és került sor arra a konfliktusra, amely a résztvevők számára mind a mai napig emlékezetes. Részint Gyenes letartóztatását követően, részint az, hogy Gyenest igyekeztünk kapcsolataink révén mindenféle módon kiszabadítani, arra ösztökélte pártfogóinkat, hogy velünk összejöjjenek. Össze is jöttünk.
A Györffy-kollégium Királyi Pál utcai helyiségében megjelentek a gammás Juhász testvérek, megjelent Féja Géza, a pártfogó testület többi tagjai és megjelent Zsindelyné is. Szemrehányást tettek nekünk, hogy félrevezettük őket, a kollégiumot illegális kommunista szervezkedés fészkévé tettük, dezavuáltuk az egész népi mozgalmat, így ők nem maradhatnak a pártfogó
testület élén, és megvonják pártfogásukat a kollégiumtól. Mi a szemrehányásokat elhárítottuk
és megmagyaráztuk, hogy olyan történelmi helyzet van, amelyben a mi magunk léte és tevékenysége lehetséges, hogy ilyen inszinuációkra ad alkalmat, de szerintünk az ő jól felfogott érdekük is azt követeli, hogy maradjanak továbbra is a pártfogóink, mert ez nekik is hasznos és
nekünk is szükségünk van a további pártfogói tevékenységükre. Zsindelyék ebbe nem akartak
belemenni, feltételül tűzték ki, hogy a pártfogó testület elnökévé más valakit válasszunk meg a
helyükre. Nevezetesen Antal Istvánt akarták erőszakolni, aki abban az időben a prominens
fasiszta politikának reprezentánsa volt, és ez a javaslatuk aztán végképp ellenzésre talált. Emlékszem, a jelenlevő Kiss Ferenc, Tőkés Ottó, Hegedűs András a leghevesebben ellenezte;
megmondtuk, hogy nem vagyunk hajlandók elfogadni, inkább a kollégium megszüntetésének
a gondolatával foglalkozunk. Szűcs Ferenc kijelentette, hogy nem tudna az apja szemébe nézni, hogy ha ő egy olyan kollégiumnak lenne a lakója, amelynek a pártfogó testületét Antal István vezeti. Ezzel szemben azt mondtuk, hogy igenis maradniok kell még, és ugyanakkor kierőszakoltuk, hogy legyen segítségünkre Gyenes Antal kiszabadításában. Fellépésünk, úgy
látszik, perdöntőnek bizonyult, mert a pártfogó testületben végeredményben nem történt változás és Zsindelyék kieszközölték, hogy egy küldöttséggel megjelenhessünk az akkori belügyminiszternél, Keresztes-Fischernél. A küldöttséget én vezettem, tagjai voltak Okályi Iván, Féja
Géza, Kovács Péter, talán valaki a kollégium részéről; Sipos Gyula azt állítja, hogy ő is részt
vett. A tárgyalásokat én vezettem, sikerült Keresztes-Fischerre olyan hatást gyakorolni, hogy
jelenlétünkben Vörös Jánost, a honvéd vezérkar főnökét felhívta, informálódott és megígérte
az intervencióját, de egyben tudomásunkra adta, hogy neki biztos információi vannak afelől,
hogy a kollégium baloldali tevékenységet folytat, amit ő azzal az ironikus megjegyzéssel kísért, hogy ezt ő nem ellenzi, de a pórázt ő tartja a kézben, s ha úgy látja, hogy túlságosan
messzire mentünk, akkor neki a pórázt meg kell rántania. Mindenesetre ez a vele való beszélgetés meggyőzött róla, hogy exponált képviselője a Kállay-féle hintapolitikának, amelynek so53

rán két lóra is tettek, így hát le tudtuk mérni a mi magunk mozgási szabadságát. Annál is inkább, mert a Keresztes-Fischerrel lefolyt beszélgetést követően Zsindelyné tényleg el tudta érni, hogy Gyenesnek a helyzetén valamelyest könnyítettek és háromhónapi fogság után decemberben kiengedték. Miközben ezek zajlottak, világossá vált, hogy fokozottabb figyelemmel
kísérik a kollégium életét és bizonyos rendszabályokat foganatosítanak. Nem lehet kideríteni,
hogy mi történt, de az tény, hogy 1943 októberében, engem, akit mind az ideig felmentettek a
katonaság alól, máról holnapra elvitettek katonának, és kidobtak Északkelet-Magyarország,
Északkelet-Erdély vidékére, Beszterce mellett egy szász faluba egy büntető jellegű táborba, és
nem sikerült semmiféle intervencióra sem megszabadulni. Ezután behivatták katonának a kollégium titkárát, gazdasági vezetőjét, azt hiszem Mészáros Sándort, azután Nagy Lajost és még
valakit, tény az, hogy három személyről volt szó. Fönnforgott a kollégium működésének akadályoztatása, vagy éppenséggel megszűnése, de a kollégium kipróbált csoportja a vezetést továbbra is tudta vállalni. Úgy tudom, hogy távozásom után Sipos Gyula volt a kollégium vezető személyisége, Horváth Lajossal és Hegedűs Andrással együtt. Itt kell még elmondanom azt,
hogy az 1943-as esztendőben — de lehet, hogy még 1942-ben indult el — a kollégium illegális
kapcsolatait egyre jobban elmélyítettük, amelyben nekem is volt személyes részem bizonyos
kapcsolatok révén, tekintve, hogy a szociáldemokrata párt akkor indított egy akciót értelmiségiek megnyerésére, amelyhez szüksége volt fiatal baloldali értelmiségiekre, és kérte közreműködésemet. És ennek a során közvetítettem ki Hegedűs Andrást és Szűcs Ferencet — úgy emlékszem, 1942-ben lehetett —, úgyhogy Hegedűs és Szűcs az én révemen került az illegális
kommunista mozgalomba. Most ez azért döntő, mert feladatukat nagyon komolyan vették, és
1943-ban már igen fejlett illegális tevékenységet vállaltak, amelynek következménye az
1943—44-es évben bontakozik ki. Ennek minden mozzanatát nem tudtam végigkövetni, mert
közben távol voltam. Mivel a kérdésed az volt, hogy az én személyes sorsom hogy alakult,
gondolom, itt kellene szót vesztegetni rá.
Mint mondottam, büntető jellegű katonai kiképzésen vittek keresztül és egy Teke nevű
szász községben töltöttem katonáskodásom első hónapjait, majd pedig Beszterce városából
különböző módokon sikerült megszabadulnom a katonaságtól, de megjegyzem még azt, hogy
két alkalommal, decemberben és kora tavaszon sikerült feljönnöm Budapestre, s a kollégium
életéről tájékozódhattam. Egyébként is köztem és a kollégium között meglehetős intenzív levelezés folyt, barátaim külön is fölkerestek, úgy, hogy a kollégium tevékenységéről van némi
képem, utólag pedig ezt az egész tevékenységet rekonstruálni is lehetett.
Most tehát egy új időszak feltárására vállalkozunk, amely 1943 őszétől 1944 március 19-ig
tart. Ebben az időszakban egy jelentős esemény történt, az, hogy 1943 őszén lerakták a Györffy
István Kollégium alapkövét. Én ezen az alkalmon nem vettem részt, az ünnepi beszédet úgy
tudom, Horváth Lajos mondotta. Most láttam egy fényképet, amely az alapkőletételről számol be, ezen ott látom az akkori Magyarország vezetőit, a miniszterelnököt, minisztereket,
Zsindelyéket, minden rangos pártfogónkat és ott látom a Györffy István Kollégiumnak azokat a tagjait, akik akkor benn voltak a kollégiumban. Tudok arról, talán azért is, mert ez még
az én időmben íródott, hogy az alapkőben letettek egy okmányt, amelynek ez a szövege:
„1943 októberében — nagy pusztítások és háborúságok idején — tette le ezt az alapkövet az
az ifjúság, amely építeni akar és hisz népe szabad jövőjében." No, ez volt az a nyilvánosabb
kollégiumi esemény, amelynek híre hozzám is eljutott, a másik pedig az, hogy a kollégium illegális tevékenységét egyre inkább fokozza és legális társadalmi kapcsolatait is fejleszti, ami
részben a Parasztszövetségen keresztül bonyolódik le. Úgy tudom, hogy részint a Földmunkás
Szövetségnek a működése, részint pedig a paraszt származású értelmiségi szakosztálynak a
működése szintén erre az időszakra esik, úgy tudom, Horváth Lajosnak volt ebben jelentékeny szerepe. Tudok arról, hogy igen élénk publicisztikai tevékenységet fejtettek ki. 1944.
március 15-én az ország négy vezető lapjában a vezércikket Györffy-kollégista írta, gyakorlatilag a Szabad Szóban, a Kis Újságban, a Népszavában és még valamelyikben. A cikkek ma is
olvashatók. Ez azért érdekes, mert közvetlenül a német bevonulás időszakával kell számol54

nunk. Azt is meg kell jegyeznem, hogy pontosan a német bevonulás időszaka volt az, amely
véget vetett a népfőiskolánknak, amely egyébként a tanévet is befejezte. A német bevonulás és
a tanév vége egy időre esett, úgy, hogy a gyerekek rögtön mentek is haza a népfőiskoláról falujukba, ezúttal már fölfegyverkezve mindazokkal a politikai ismeretekkel és orientációs dokumentumokkal, amelyeket a népfőiskolán szedtek fel. Hát körülbelül ennyit tudok mondani az
1943 őszétől 1944. március 19-ig terjedő korszakról. Itt azt kell megjegyeznem, hogy még március 19-e előtt hazajöttem és bizonyos információkat szerezhettem arról, hogy milyen tevékenységek folynak a kollégiumban legálisan és illegálisan egyaránt. De annak a lényeges eseménynek, amely közvetlenül március 19-ét követte, én már csak utólagos tanúja voltam.
— Mi történt 1944. március 19-e, Magyarország német megszállása és a felszabadulás között a Györffy-kollégium
ifjúságával?
— Ez már a közismertebb tények közé tartozik. Az történt, hogy 1944. március 19-ét követően, német befolyásra, ahogy más területeken is ez bekövetkezett, a kormányzat minden
baloldali tevékenységgel szemben erősen lépett fel. A Györffy-kollégium esetében még belejátszott az is, hogy a sajtó támadni kezdte. Még abban az évben, májusban megjelenik Milotay
Istvánnak a cikke a Györffy-kollégium ellen, ahol a kollégiumot kommunista szervezkedéssel
vádolja, megnevezi azokat az írókat és értelmiségi köröket, amelyek evvel a kollégiummal
együttműködnek. A cikknek és az azt követő másiknak, szintén a Györffy-kollégiumot támadó
írásnak, részint egy harmadiknak, amely viszont az Eötvös-kollégiumot támadta, az lett a következménye, hogy a Györffy-kollégium autonómiáját megvonták és kormánybiztost jelöltek
ki, az akkori kultuszállamtitkár, Mester Miklós személyében, aki ezáltal kényszerítve volt,
hogy a kollégiumban bizonyos rendszabályokat foganatosítson. (Mester Miklóst 1944. április
22-én nevezték ki a Györffy-kollégium miniszteri biztosává.) A kollégium a kultuszkormányzatnak, pontosabban a kormánybiztosnak a fellépésére memorandumban válaszolt. A memorandumban a kollégium vezetősége visszautasítja azokat a vádakat, amelyek a kollégium ellen
elhangzottak, részint megmagyarázza ezeket és kilátásba helyezi, hogy amennyiben a rendszabályokat a kollégiummal szemben fenntartják, vagyis hogy a pártfogó testület megvonja a
maga támogatását, abban az esetben a kollégium ha választás elé kerül, nyilván nem a pártfogóinak a szavára fog hallgatni, hanem legjobb meggyőződése szerint azt az utat követi, amely
a nép érdekeit elsősorban szolgálja. Ez volt az az utolsó okmány, amely bennünket még az úri
Magyarországgal kapcsolatba hozott, és amelyet követett az a tény, hogy a Györffy-kollégium
úgyszólván teljes tagságával együtt otthagyta a kollégiumot, és különösen a német megszállást
követő első hónapokban vidéken tartózkodott részint illegalitásban, részint félillegalitásban,
de szervezeteit, kapcsolatait egymással fenntartotta. Úgy tudom, hogy bennmaradt a kollégium akkori gazdasági titkára, Nagy Lajos, aki vállalta azt a szerepet, hogy a levelezést bonyolítsa. A kollégium kibocsátott egy körlevelet, amelyet időről időre megismételt, és amelyben
tájékoztatta a tagságot a többiek hollétéről és szerepéről olyan formában és olyan módon,
amely nem veszélyeztette a kollégisták illegalitását. Evvel a ténnyel egyidőben egy különös
korszak kezdődött a kollégium életében. Volt a tulajdonképpeni kollégium, amely illegalitásban élt, és illegális tevékenységet folytatott, és volt a kollégium a maga épületében egy-két legálisan benntartózkodó vezetővel. Ugyanakkor Mester Miklósék elindították a kollégium sajátos legalizálásának útját, felvételt hirdettek és mivel Erdélyből igen sok értelmiségi diák menekült, valamilyen erdélyi kollégiumot szerveztek, tekintve, hogy Mester Miklós maga is erdélyi
volt, és népbarát államtitkárnak számított. Az erdélyi diákokat előre értesítette és betelepítette
a kollégiumba. Egyidejűleg elindította azt a próbálkozását, hogy legalizálja a kollégiumot és
úgy tartotta jónak, feltehetően azért, mert Zsindelyékkel, a pártfogó testülettel egyezett meg,
hogy a kollégiumot a református egyház keretébe játssza át és valamiféle református egyházi
egyesületnek a felügyelete alá helyezi. A kollégium élére új igazgatót hívott fel, nevezetesen
azt a Szathmáry Lajost, aki a hódmezővásárhelyi Cseresnyés-kollégium igazgatója volt. A tárgyalásokat egy Pógyor nevezetű férfiú folytatta, aki a református egyház keretében tevékeny55

kedett, és most utólag, ahogy elém kerültek az iratok, látom azt a sűrű levelezést, amely Mester Miklós és a református egyház között történt, látom Szathmáry Lajos jelentéseit, aki valamilyen kollégiumszerű életet próbált létrehozni. Tekintve, hogy az egész kollégium 1944 márciusától került ebbe a furcsa helyzetbe, igaz, hogy sikerült pár diákot betelepíteni, de 1944
nyarára Erdély már a szovjet hadsereg ellenőrzése alá került, a diákság szétszéledt, csupán
egy-két diák maradt az erdélyiekből és egy-két györffysta tartotta csak a frontot.
Az a benyomásom, de nemcsak benyomásom, mert addigra én is hazajöttem, hogy a kollégiumi életnek ez a rövid közjátéka közben megszűnik, és azok a györffysták, akik visszaszivárognak a kollégiumba — ez annál is inkább lehetővé vált, mert a kollégium most már úgy
szerepelt kifelé, mint amelynek kinevezett kormánybiztosa van, amely a református egyház
védnöksége alatt áll, van legális igazgatója, akivel én már 1944 nyarán nem találkoztam, mert
vagy katonának vitték el, vagy maga is elszéledt valamerre —, formai védettség alatt egy bázist tudnak berendezni a kollégiumban, és a nem teljes illegalitásban élő kollégisták ide beköltöznek, úgy, hogy a kollégium 1944 nyarától egy bizonyos értelemben legalizált ellenállási bázissá alakul ki. 1944 nyarától kezdve tehát én is itthon vagyok Budapesten, és egy rövid, egymásfél hónapos, papírokkal fedezhető szabad mozgás után, hisz katonaszökevény vagyok, illegalitásba megyek, amely illegalitást rövid két hétre megszakítom. Bizonyos katonai papírok
jutottak a birtokomba, amelynek alapján engem a Mária Terézia laktanyába vezényeltek egy
úgynevezett csapattisztképző tanfolyamra. Úgy emlékszem, hogy két-három hétig részt is veszek ezen a tanfolyamon, amikor fenyeget a veszedelem, hogy a laktanyába vezényeltek szabad kijárását megakadályozzák, ekkor újra illegalitásba megyek. Az illegalitás során fenntartom a kapcsolatot a kollégium többi illegalitásban élő tagjaival, Gyenes Antallal, Sipos Gyulával, Hegedűs Andrással stb., akik igen széles kört építettek ki maguk körül a kollégistákból és
a kollégisták barátaiból. Akkori megítélésem szerint a Györffy-kollégium égisze alatt 25—30
ember folytatott aktívan illegális tevékenységet. Távollétemben a Hegedűs és Szűcs vezette illegális mozgalom létrehozza a diákság lapját, amely azonos magával a mozgalommal, mert ezt
a címet viseli a fejlécén: „A Nemzeti Ellenállás Diákmozgalma". Úgy tudom, hogy két számot
sikerült kiadniok és terjeszteniök. Hegedűs András ebben az időpontban a Kommunista Ifjúsági Szövetség titkára, aki különösen a bőrös munkásokkal, az ifjúmunkásokkal és más ifjúsági szervezetekkel is kapcsolatot tart. Mi pedig Gyenessel együtt kapcsolódunk Kende István
személyéhez, illetve a párt más funkcionáriusaihoz, például Orbán Lászlóhoz és Kállai
Gyulához.
A kollégisták illegális tevékenysége igen sokrétű. Egyrészt sajtópropagandát visznek,
másrészt katonai akciókban is részt vesznek német katonai alakulatokkal szemben, felrobbantanak egy átjárót a Bécsi úton, felrobbantják az Antibolsevista Ifjúsági Tábor székházát, közvetítenek, vörös segélyt osztanak, szóval mindazt az illegális tevékenységet folytatják, amit a
belső kapcsolatok révén iniciálnak, azonkívül szerkesztik tovább a lapot is. Magam részint organizációs tevékenységet folytatok, számomra a polgári szárny megszervezését róják ki, részint pedig a propagandamunkában veszek részt. Emlékszem, hogy éppen a Nemzeti Ellenállás Diákmozgalma számára írtam cikket, sünikor a mozgalmat jelentékeny csapás éri, tudniillik Hegedüst letartóztatják és a Nemzeti Ellenállás Diákmozgalma lebukik, úgy, hogy Szűcs
Ferencet, aki társa volt a szerkesztésben, én helyezem el átmenetileg Rákospalotán és más illegális helyeken. Akkor szervezkedésünk egyik bázisa a műegyetem, ahol több hallgatóval, közöttük lengyelekkel is kapcsolatba kerültünk. A Magyar Frontban Gyenes Antal képviseli a
kollégiumot és a diákmozgalmat. Ekkor határozzuk el, hogy létre kéne hozni a diákság ellenállási szervezetét, úgy augusztus—szeptember—október tájékán. A gondolat azután valósággá vált: a különböző tárgyalások során a Magyar Diákok Szabadságfrontját szerveztük meg.
Aláírói között szerepelt a Györffy István Kollégium, a Parasztfőiskolások Közössége — ezek
szintén mi voltunk —, azután a Parasztszövetség Főiskolás Szakosztálya és vasas egyesületek
is. Megalakulásunkat röpcédulák és koszorúzások szerepében propagáljuk. Ezt a lépésünket
és magát a proklamációt én fogalmaztam meg, sőt két proklamációt is adtunk ki a Magyar
56

Diákok Szabadságfrontja nevében. Ezt követte egy szélesebb ifjúsági ellenállási front, a Magyar Ifjúság Szabadságfrontjának a kialakítása, amelybe a munkás-paraszt ifjúság újabb képviselőit is bevontuk; újabb felhívások, proklamációk, röpcédulák. A döntő dolog a németek
elleni ellenállásnak a fokozása, diák vonatkozásban pedig: megakadályozni az egyetemek kitelepítését és azt is, hogy az egyetemi hallgatóság kimenjen Nyugatra. A mi kezdeményezésünk benne van abban is, hogy kisegítő karhatalmi alakulatokba tömörítették a diákságot,
hogy ne menjen Nyugatra, hanem a KISKÁ-ba lépjen be; ennek baloldali tömörülését részint
györffysták vezetik és kezdeményezik, és részt vesznek különböző csoportosulásokban, akciókban. A Görgey-zászlóaljban györffysták vannak, a kispesti KISKÁ-ban Halász Jóska szerepel, tehát minden olyan kollégista társunkat, aki Pesten maradt és legálisan tud még valamit
tenni, ezekben a legális katonai alakulatokban igyekszünk Budapesten fenntartani és hasznosítani. Ez a tevékenység október 15-ére kibontakozik, amikor is a nyilas puccs bekövetkezik.
A nyilas puccs és az, hogy a németek Budapest védelmére rendezkednek be, átmeneti zavarokat kelt, annál is inkább, mert ezt követően lebukik a nemzeti ellenállás nagy szervezete
is. Bajcsy-Zsilinszkyt letartóztatják, letartóztatják a vezető katonatiszteket, úgy, hogy ebben
a szituációban magunkra vagyunk utalva. Közvetlenül október 15-e előtt, tekintve, hogy a vörös segély nem valami jól működik, találkozást hozunk létre a nemzeti ellenállás vezető szerveivel. Emlékezetes előttem az a találkozás, amikor Szűcs Ferenccel együtt a Rókus kórház
előtt, a Semmelweis-szobor környékén Kállai Gyulával és Kovács Imrével arról tárgyalunk,
hogy mik az ellenállás kilátásai, és akciógárdáink számára pénzt kérünk, hogy ellátásunkról és
egyéb szükségleteinkről tudjunk gondoskodni. De úgy látszik, hogy nem járt eredménnyel.
Pfeifer pénzt ígért, de tudjuk, hogy pillanatok alatt ő is lelép a színről, Kovács Imre átmegy
északon és a szovjet csapatokhoz kerül át, ahol félreértések következtében hónapokig fogságban tartják, miközben Debrecenben megalakul.a nemzeti kormány. Azt követően Kállai Gyula
nem tud különösebb tanácsot adni. Tény az, hogy magunkra maradtunk. Ebben az állapotban elhatározzuk, hogy a kollégium fölé kijelölt kormánybiztost, Mester Miklóst fogjuk megkérni arra, hogy támogasson. Egy akció keretében, amelyben részt vett Hegedűs András, Gyenes Antal, Szűcs Ferenc, Tőkés Ottó és jómagam, a Kultuszminisztériumban felkerestük Mester Miklóst, akivel hosszas tárgyalásokat folytattunk, és ebben a helyzetben pénzt, támogatást
ígért nekünk. De ez október 14-én volt, másnap, amikor mentünk volna a pénzért, autóért,
már két nyilas őr állt a Kultuszminisztérium kapujában és Mester Miklóst is letartóztatták.
Ő ahhoz a 60-70 főnyi képviselőtársasághoz tartozott, amely a kiugrást legálisan, a parlament
színe előtt akarta eszközölni. Október 15-e erősen megzilálja a sorainkat, kevés biztosíték van
az akciókra, de fenn lévén Budapesten, megkíséreljük a munkát és megkísérelnénk mi is az átjutást a fronton, de felső utasításra itthon maradunk Pesten. Mindvégig, gyakorlatilag december 24-éig, Pest körülzárásáig akcióinkat és illegális tevékenységünket folytatjuk.
Pest körülzárása és az ostrom időszaka kapcsolatainkat megbénítja. Én Gyenes Antallal
együtt vészelem át az ostrom három hetét a Bajza utcában egy pincében, és felszabadulunk január 12-én vagy 13-án és első dolgunk a megszakadt illegális kapcsolatoknak most már legális
megteremtése. A lángokban álló és harcokat még viselő városon keresztül a Keleti pályaudvartól vonulunk a Királyi Pál utca 12. felé, ami jó egy napunkba telt, mert közben magyar csapatokat terelnek el, német csapatokat füstölnek ki, amikor végre a lángokban álló Kálvin téren
keresztül, a Képíró utcán át eljutunk a Királyi Pál utcába, ahol ott vannak a mi gyerekeink,
Győrffy Sándorék, Nagy Lajosék, Halász Jóskáék és a többiek is. Legalább húszan voltak a
kollégiumban és abban az időben nagyon értékes élelmiszerraktárt is halmoztak fel maguknak, amennyiben még idejében az elhagyott MEFHOSZ-nak (Magyar Egyetemi és Főiskolai
Hallgatók Országos Szövetsége) a menzáját áttelepítették ide. Rengeteg lisztünk, cukrunk,
mákunk van, úgy, hogy hosszú időn át mákostésztán élünk ebben az időben. Mi nem maradunk ott Gyenessel, hanem visszamegyünk eredeti lakóhelyünkre, és mivel közvetlenül közel
esik a német birodalmi iskola, úgy gondolom, hogy 14-én az iskolát megszálljuk, ott összegyűjtjük pár más illegalitásban élő barátunkat és megalakítjuk a Kommunista Ifjúsági Szövet57

séget és egy szovjet őrnaggyal kiírjuk nagy cirill betűkkel is, azután magyarul is, hogy: „Kommuniszticseszkij Szojuz Mologyosi". Hegedűs András, aki a Kommunista Ifjúsági Szövetség
titkára volt, felveszi az érintkezést a kormánnyal, annak első tagjaként az ideérkező Vas Zoltánnal, azután a velünk együtt bújó Erdei Ferencnek, a debreceni kormány belügyminiszterének a feleségével. Hamar tisztázódnak a körülményeink, úgy, hogy 14—15-ével már az ifjúsági
mozgalmat indítjuk el. A volt Györffy-kollégium épületében is kontaktusba kerülünk az ottlevő társasággal és 15-e, 16-a tájékán bemegyünk a Tisza Kálmán téren (a mai Köztársaság tér)
szerveződő kommunista párt helyiségébe, Budapest egyetlen közéleti szervezetéhez, ahol találkozunk Vas Zoltánnal, aki arra a hírre, hogy Kommunista Ifjúsági Szövetséget szerveztünk,
rögtön fellép és utasításba adja, hogy semmiféle kommunista ifjúsági szervezetről nem lehet
szó, csak demokratikus ifjúsági szervezetről. Erre elindítjuk másfél-két nap múlva a Magyar
Demokratikus Ifjúsági Szövetséget a Damjanich utcában, a német birodalmi iskola épületében, de már hazajárunk a Királyi Pál utcába, ott rendezkedünk be, ahol egyre-másra gyűlnek
a kollégisták, olyannyira, hogy január 20-án a Királyi Pál utcában megtartjuk az első kollégiumi közgyűlést. A gyűlésen elhatározzuk — az illegalitásban megérlelődött szándékunknak
megfelelően —, hogy folytatjuk a kollégium munkáját és egyelőre az a feladatunk, hogy demokratikus szervezetek létrehozásában, megindulásában, a közéletben segítséget nyújtsunk,
de úgy tudom, hogy ott már olyan határozatot is hoztunk, hogy gondoskodnunk kell az új generáció felvételéről és új kollégiumot is kell indítani.
— Elérkeztünk Budapest felszabadításáig, és a KISZ, illetve a MADISZ
megalakulásáig.
Hadd kérdezzek meg egy apróságot itt. Hol bujkáltál a német megszállás és a nyilas puccs
után és milyen álnevet használtál te és a többi györffysta, akiről tudsz ?
— Jómagam Deák Sándor (újpesti diákbarátja és középiskolai osztálytársa) illegális néven működtem, és úgy emlékszem valami hat lakásban laktam, mondjuk az 1944 októbere és
1945 januárja közötti három-négy hónapban. Arra a kérdésre, hogy társaim milyen illegális
néven szerepeltek, talán akkoriban még tudhattam róla, de nem kérdeztük mi, mert egymás
számára ismerősek voltunk, ez egymás előtt nem is volt logikus, és az illegalitás szabályai szerint nem is tudakoltuk az elnevezést. Mindnyájan hamis papírokkal éltünk, amelyeket részint
magunk gyártottunk, részint pedig máshonnan szereztünk.
— Sok szó esett az ellenállási mozgalomban való részvételekről, de talán nem elegendő,
ezért megkérlek, hogy mondd el, az elhangzottakhoz mit tudsz még hozzátenni.
— Valóban nem merítettük még ki ellenálló tevékenységünk minden mozzanatát, és lényeges dolgok is kimaradtak. Sorolni próbálom mindazt, ami most hirtelen eszembe jut. De
ezt megelőzően meg kell jegyeznem, németellenes antifasiszta tevékenységünknek két korszakát tudjuk megkülönböztetni. Nevezetesen azt az időszakot, ami a tényleges ellenállást megelőzte, a felkészülés korszakát. Az 1942—43-as esztendő, ahogy említettem, a kollégium mélyében avval telt el, hogy kollégistáinkat egyre jobban belevontuk szervezkedésünkbe, okítottuk, tanítottuk, egyre jobban felkészítettük őket, vagyis szélesítettük magát az antifasiszta bázist. Ez meglehetős aprómunkával járt együtt és hogy úgymondjam, nem irányítottuk olyan
formában, hogy mondjuk a kollégium vezetői végezték volna, hanem a fejlett, kommunistának számitó és a mozgalomban kommunistának nyilvántartott — már illegálisan nyilvántartott — barátaink végezték el a feladatokat: hogy a kollégiumon belül egyes társainkkal személyes kapcsolatot létesítettek és lassan beavatták őket. A kapcsolat nem vált publikussá, mert
itt a szervezés sejtszerűen történt, és lényegében csak a felszabadulás után került a felszínre,
hogy kinek hány és milyen kapcsolatot sikerült kiépítenie. Például az Áldás utcában levő
kommunista csoportunk tevékenysége — amelybe Hegedűs, Szűcs és Gyenes is beletartozott
— csak akkor vált nyilvánvalóvá, amikor Gyenes lebukása során kiderült, hogy röpcédulaterjesztésen és egyéb tevékenységen érték őket tetten. Mindenesetre voltak olyanok, akiket felelősebb feladatokba, és voltak olyanok, akiket bizonyos külső tevékenységbe vontak be.
58

Ezek a német megszállás utáni időszakban egyre jobban aktivizálódtak. Bizonyos mértékben
számomra is meglepetés volt — ez akkor derült ki, amikor az antifasiszta harcnak a második
szakaszában a kapcsolatokat kiszélesítettük —, hogy támaszkodhattunk olyan szereplőkre is,
akikre annak előtte nem is gondoltam volna. Itt van például Szalai Bélának a személye. Szalai
Béla nem volt kollégista. A kollégium baráti köréhez tartozott, oda bejárt, tisztes kültagként
szerepelt, bankhivatalnok volt, aki már végzett emberként nem is formált igényt arra, hogy a
kollégiumban lakjon. De amikor 1944 őszén az illegális csoportunknak munkatársra volt
szüksége, akkor Szalai Bélát kiválóan lehetett cédulaterjesztőnek, kapcsolatteremtőnek,
összekötőnek, bizonyos anyagi bázis megteremtőjének alkalmazni és tisztesen és derekasan kivette a részét a feladatokból. Annak előtte nem emlékszem, hogy illegális találkozókon vele
összejöttem volna, vagy kirándulásainkon szerepelt volna. Úgy, hogy a kollégiumunknak
számtalan olyan tagja volt, aki másodlagos feladatokat végzett, tehát egy csoportnak nem volt
felelős irányítója, de kapcsolt része igen. Szinte tagolhatnám úgy, hogy voltak olyanok, akiknek felső kapcsolatai is voltak, azután olyanok, akik tudták, hogy a kommunisták javára dolgoznak és úgy végezték feladatukat, és voltak olyanok, akik tudták, hogy az antifasiszta harcban vesznek részt és bizonyos megbízásokat teljesítettek. Tulajdonképpen nem is emlékszem
olyan valakire, akikben csalódtunk volna, hogy ne teljesítette volna megbízatását. Magában
az illegális és antifasiszta harcban való részvétel az események hatására kényszerült ki, mert
amiképpen szorosabbá vált a helyzet, minél üldözöttebbekké váltak a kollégium tagjai, annál
differenciáltabban játszottak szerepet a közéletben. Érdekes: akik nem tartózkodtak fenn Budapesten, azok is tudták, hogy mi a kötelességük. 1944 folyamán a kollégisták egy része hazautazott szülőföldjére és ott teremtett kapcsolatot. Úgy emlékszem például, hogy a kisújszállási
csoportban tevékenykedett egynéhány barátunk, vagy a Felvidéken, részint Szlovákiában, részint Ruszinszkóban is voltak csoportjaink, akik az ottani illegális tevékenységben vettek
részt. Igen érdekes szerepet vittek a lajosmizseiek, akik külön illegális csoportot alkottak és a
felnőtt mozgalomhoz kapcsolódtak. A régi györffysták közül tehát mindenki valamilyen értelemben ebben az 1944-es időszakban kapcsolatokat teremtett és szerepét a legkülönfélébb
helyzetekben is végigjátszotta. Ha történetesen katona volt, akkor a katonák körében.
Gyakorlatilag 1944 volt az az esztendő, amely levizsgáztatta a Györffy-kollégistákat, és
ezt a vizsgát igen derekasan állták meg, mint ahogy Szijjártó Lajos esetében publikussá is vált.
Ez a lényegében apolitikus fiatalember a demokratikus Magyarország átalakításának a koncepcióját elfogadta, de úgy gondolta, hogy azt csak a szakember vonalán tudná képviselni.
Amikor a háború a létét tette kétségessé, tudta, hogy mit kell cselekednie, és számára lényeges
volt, hogy mindenhol találjon társakat. És ebben az esetben, amikor a Görgey-zászlóalj gondolatát napirendre tűzték, kiderült, hogy a kollégiummal rokonszenvező és oda bejáró
Eötvös-kollégistákkal is kapcsolatot tartott és azok is részt vettek a Görgey-féle ellenállási csoportban és szintén derekasan viselkedtek. (Közismert, hogy Szijjártó Lajos a Börzsöny hegységben felvette a kapcsolatot a szovjet csapatokkal, hogy a zászlóaljat átvigye. Már a szovjet
parancsnokságtól kapott megbízással visszafelé tartott a társával, amikor a hajnali ködben váratlanul egy járőr golyója szíven találta.) így tudnék nyilatkozni a györffystákról az illegális
tevékenységgel kapcsolatban.
No most, hogy ez az illegális tevékenység milyen irányba hatott, milyen kapcsolatokkal
járt együtt, tulajdonképpen feltárandó feladat, és ha a dokumentumkötetünkben plasztikus
képet akarunk erről adni, akkor mindenféle dokumentumot össze kell szednünk, és az illegalitásban részt vevők tevékenységét hogy úgy mondjam, taxatíve össze kell gyűjtenünk. Itt van
például Kázmér Sándornak a szerepe. Az illegalitásból ő is nagyon derekasan kivette a részét:
ő és társai a bécsi országúton egy fontos viaduktot robbantottak föl, amely a németek visszavonulását volt hivatott elzárni. Ez alkalommal úgy megsebesült, hogy éppen csak meg lehetett
menteni a jobb lábát. De a robbanás ez alkalommal leszakította egy másik barátjának a karját, aki a műegyetemen dolgozott. Ugyancsak szerepelt egy harmadik személy is ebben az akcióban. Az ügyet alaposabban nem ismerem, de annyi mindenesetre világos, hogy Kázmér,
59

aki tőlünk határozott utasítást kapott — mivel mérnökhallgató volt —, mérnök társait is beszervezte, és azokkal együtt hajtott végre egy akciót. Igen sokan voltak a csatolt szereplők közül olyanok, akik nem voltak a kollégium tagjai, csak a szélesebb baráti körhöz tartoztak, és
rajtuk révén sikerült egyes akciókat elvégezni. Magának az ellenállási mozgalomnak a vezető
tagjai a Györffy-kollégiumon belül különböző illegális kapcsolatokat tartottak fenn. 1944-ben
ezek már egy vonallá sűrűsödtek össze, közvetlenül a felső kapcsolatok által iniciált parancsokat hajtották végre, de azért majdnem mindnyájuknak másokkal is voltak illegális nexusai.
Ha arra gondolok, hogy az illegalitásnak ebben az utolsó szakaszában nekem a polgári szárnyat kellett megszerveznem, amelybe részint a kisgazdapárt prominens képviselői, részint az
egyházak oldalán levők is voltak, akkor megmondhatom, hogy ez a kör egy meglehetősen széles tábort képviselt, amelyet mi kapcsoltunk a mozgalomba. Ezeken kívül azonban másokkal
is tartottunk összeköttetést. Emlékszem, hogy a fegyveres ellenállásnak a műegyetemen is volt
egy bázisa, és idejártunk és tucatjával ismerkedtünk emberekkel, akiknek a nevére sem tudok
már visszaemlékezni, holott konkrét katonai akciókat dolgoztunk ki, amelyeknek a végrehajtására sor is került. Voltak szereplők, akik megállták a helyüket, voltak akik el is pusztultak
ebben a küzdelemben.
Volt például egy ellenállási bázisunk, amelynek Pápai Béla volt a kulcsfigurája, akit a
nyilasok 1944 utolsó időszakában hurcoltak el és végeztek ki, akiről — halálának 20. évfordulóján — a sajtóban is megemlékeztünk. Tulajdonképpen egész tevékenysége nincs még kiderítve, holott ott szerepelt a kapcsolataiban Hegedűs András is, átmenetileg Siposék is, úgy,
hogy sokféle apró mozzanat van, amely ezt a képet kiegészítheti. Emlékszem, hogy Kiss Sándorral, a Parasztszövetség későbbi főtitkárával hazatérte után közvetlenül kapcsolatba kerültem, és vele együtt részt vettem egy olyan ellenállási csoportmegbeszélésen, amelyen két fiatal
munkás is jelen volt és még sokan mások is. Ezúttal is konkrét akciókról volt szó. Emlékszem
arra, hogy megfordultam Muharay Elemérnek a Kettőskereszt utcai lakásában is, ahol szintén
a fegyveres ellenállás kérdéseit beszéltük meg és illegális tevékenység dolgában jöttünk össze.
Sőt, a véletlen 1944. október 15-én a Muharay-csoporttal összehozott engem Móricz Erzsinek
a lakásán, ahol a teljes illegális csoport — hogy úgy mondjam — felfedte magát és nagy tanakodás volt, hogy most ebben a fordulatban mihez kell tartanunk magunkat. De 1944. október
15-e arra is alkalom volt, hogy Fehér Lajossal és kapcsolt részeivel is összejöjjünk és tárgyalásokat folytassunk, hogyan és miképpen tudjunk tovább lépni. Emlékszem, hogy Kovács Imre
körül szintén egy csoport szerveződött és bizonyos akciókat készített elő. Egyszóval egy eléggé
bonyolult képlettel van dolgunk, amikor az ellenállási mozgalomról beszélünk, és ennek a jelentőségét, súlyát próbáljuk felmérni. A magunk tevékenységét pontosan körül tudjuk határolni, de tulajdonképpen nem eléggé tisztázottak azok a kapcsolatok, amelyekkel rendelkeztünk. Ez azért is lényeges, mert a kezdeti időkben a háború utolsó szakaszában folyó illegális
tevékenységet sokszor csak a későbbi kommunista párti tagokra szokták korlátozni, holott
nekünk helyzetünknél fogva nemcsak a kommunista párttal, hanem a Parasztszövetséggel és a
kisgazdapárttal is, a Szabad Szó szerkesztőségével, írói körével és a köréje csoportosult parasztokkal is volt dolgunk, azután polgári elemekkel is elég sűrűn összejöttünk és érintkeztünk, és sok olyan fiatalemberről volt szó, akikkel az egyetemen találkoztunk, akik nekünk
szolgálatokat tettek, tehát az ő tevékenységük is beletartozik az illegalitás nyilvántartásába és
súlyának lemérésébe.
— Bajcsy-Zsilinszky Endréhez voltak-e kapcsolataitok ?
— Annak idején volt. Úgy gondolom, hogy 1942-ben egy értelmiségi és főleg polgári fiatalokból álló csoport alakult meg, és akkor bennünket illegális kapcsolataink révén megbíztak
avval, hogy vegyünk részt a gyülekezeteikben. Úgy emlékszem, hogy Gyenes meg én szerepeltünk a Teleki Pál Munkaközösségben, és emlékszem arra a találkozásra, amelyen a munkaközösség vezetőivel és tagjaival együtt körülbelül tízen-tizenketten vettünk részt, és amelyen
Bajcsy-Zsilinszky Endre és Szekfű Gyula tartott előadást. Bajcsy-Zsilinszky a politikai helyze60

tet ismertette és Horthyék egynéhány balfogására hívta fel a figyelmünket. Szekfű Gyulának
az előadására is emlékszem, aki a nemzeti ellenállás körvonalait bontakoztatta ki előttünk.
Közvetlenül más kapcsolatról, legalábbis személyes kapcsolatról nem tudok, de arról igen,
hogy áttételesen sokféle szál fűzött a baráti köréhez, például Féjához és a kisgazdapárt polgári
tagozatához, és ezek révén eljuthattunk Bajcsy-Zsilinszkyhez is.
(A 2. részt következő számunkban

adjuk.)

FÉJA ENDRE

Emlékezés Supka Gézára
1883. április 8-án, száz éve született Supka Géza. Legrégibb ismert elődje apai ágon Wittenbergában protestáns lelkész volt. Supka András két testvérével együtt választotta a papi hivatást, és 1575. június 15-én többek között a következőket jegyezte be a wittenbergai templom
papavatási jegyzőkönyvébe: nemzetisége „Pannonius", hovatartozása „cívis montanorum
Civitatum", tehát bányavárosi polgár. A későbbiek is telve voltak ellenzéki lobogással, magyarságtudattal és a felvidéki bányavárosok polgárainak önérzetével. Ez a — már ekkor megnyilatkozó — polgári öntudat és radikálisan változtatni, javítani akaró szellem az, ami Supka
Gézát, a késői utódot is végigkísérte élete során.
A másik, mélyről hozott örökség a tudás, a megismerés vágya, az egyetemes és a magyar
kultúra szolgálata volt, a nyelvek ismeretétől a társadalomtudományokban való jártasság
megszerzéséig. Mindezt széles körű tudásbeli háttérrel föllépő újságírói tevékenységénél érvényesítette. Papok, tanárok sorát adta a család apai ága, amikor pedig az ellenreformáció a
családot katolizáltatta és szegénységbe űzte, iparos mesterségre tértek, szűrcsapókká lettek, de
itt is városuk, Tata közmegbecsülését kivíva.
A régről nemességgel bíró anyai ágba ugyan francia és angol vér is keveredett, elágazó rokonságának azonban Kazinczy Ferenc, Lukács Móric, Csiky Gergely és Eötvös József is tagja
volt. Adott tehát a családon belül az irodalmi hagyomány is. Supka Géza méltán írhatta 1939ben „curriculum vitae"-jében: „Elmondhatom: családom tagjai 400 esztendő óta tollal, szóval, karddal és iparosszerszámmal szolgálják, védik, fejlesztik a magyar műveltséget." Ennek
szegődött ő is szolgálatába publicisztikájával, könyveivel és a könyvnapok megrendezésének a
gondolatával, hogy csak tevékenységének néhány állomását említsük. Fenti vallomását pedig
akkor írta le, amikor az országot éppen elárulni akarók az ő magyarságát kérték számon. Különben 1919. szeptember 25-én Supka Gézát családjával együtt az unitárius valláshoz vezette a
szellemi szabadság általánosabb igénye — a nagy kortársak közül Bartók Bélához hasonlóan.
Gyermekkori neveltetése azonban nem e jegyben zajlott. Édesapja korán elhalt, nem maradtak róla emlékei. Édesanyja egy ideig maga nevelte fiát, majd férjhez ment az osztták származású Fleischhacker Istvánhoz, aki az államvasutak mérnökeként végleg Magyarországra telepedett, és gondos nevelésben részesítette — saját anyanyelvén — fogadott kisfiát. Tanulmányait a gyerek ekkoriban a pesti piaristáknál végezte, majd a szatmári jezsuita rend kollégiumában fejezte be gimnáziumi éveit. Ez időből nem sok szívmelengető élménye maradt,
így aztán az egyetlent többször is emlegette: egyszer, kora reggel elaludt a nagy közös ebédlő
padján. Társai rorátéra vonultak, ő egyedül maradt. Legkedvesebb tanára pedig hagyta a kisdiákot tovább szunnyadni, s az asztallapon nyugvó kis szőke fejet kerek zsemlékkel rakta kö61

riil, így ébredt később. A kollégium nem sokat pótolhatott az otthon simogató, állandó melegéből, s bár édesanyjának a házasságából három leánya született, a fiúgyermeket a családi otthontól még távoltartották további tanulmányai.
Az egyetemi éveket Budapesten és nyelvészeti stúdiumokkal kezdte, de egy sikertelen
vizsgája, melynek oka egy ófelnémet kötőszó volt, kedvét szegte. Ráadásul Petz Gedeon professzor ezzel fejezte be vizsgáztatását: „Politizálás helyett inkább ezt tanulta volna meg!"
Tanulmányait a gráci egyetemen folytatta, nyelvészetből abszolvált. Ekkortól foglalkoztatta
behatóbban a népvándorlás kor művészete, a gráci egyetem professzorának, Josef Strzygovszkynak hatására. Ottani egyetemi tanulmányainak végeztével Kolozsvárott doktorált középkori régészetből, művészet- és művelődéstörténetből.
1904 őszén kezdte meg szolgálatát a Nemzeti Múzeum régiségtárában, 1918-ban ugyanott
igazgató őrré nevezték ki. Előzőleg 1916—17-ben a bécsi egyetem meghívott előadója volt a
népvándorlás kori régészetből. Önálló kutatásai és publikációi idehaza és külföldön ismertté
tették nevét, munkáinak egy része Drezdában, Lipcsében és Rómában jelent meg. Veleszületett nyelvérzékét a klasszikus nyelvek biztos alapján fejlesztette, szakirodalmi munkáit magyar és német nyelven írta, de angol, francia és olasz nyelvtudása mellett a törökben is járatos
volt. A népvándorlás kor ismertebb motívumkörén belül ő az iszlám és buddhfcta elemeket is
kutatta, s egyik jelentős értelmezője volt a nemzetközi érdekességű nagyszentmiklósi kincs
eredetkérdésének.
E jövőt ígérő pályától az 1918-as polgári demokratikus forradalomban vállalt szerepe miatt meg kellett válnia. Noha Károlyi Mihály követeként csak rövid ideig működhetett Prágában, az ellenforradom győzelme után mégis emigrálnia kellett. Bécs nyújtott számára menedéket, itt találkozott szintén odaérkező családjával. A megélhetés gondjai azonban ide is elkísérték, s végül egy Javanske nevű régiségkereskedő boltjában kapott állást, mint a keleti tárgyak
szakértője. A bécsi emigráció éveiben többek között Bresztovszky Edével, Fényes Lászlóval és
Lesznai Annával tartott kapcsolatot.
Hazatérése után a régészetet nem folytathatta, hiszen a Nemzeti Múzeumból 1921-ben elmozdították állásából. A történelem és az irodalom csábítása már eddig is erős volt, most
azonban az egyetlen lehetőségnek mutatkozott a megélhetéshez is. Supka Géza tehát kényszerpályára került? Kezdetben föltétlenül, azonban ez a pálya szerencsésnek is mondható
mind saját, mind a korabeli magyar irodalmi élet szempontjából. Ez teremtett lehetőséget a
Supka Gézában szunnyadó — talán a nyelvészeti és régészeti érdeklődésnél is jelentősebb —
belső erők és képességek kibontakozásához. Az előtanulmányok, a pályakezdés éveiben felgyűlt tetemes tudásanyag, történelmi és múltbeli tájékozottság a publicisztikai munka korrekt, szinte tudósi módszerekkel történő művelését alapozták meg.
Történelmi érdeklődése részint az 1848-as forradalom és szabadságharc, részint az 1. világháború és a Habsburgok szerepének a kutatására összpontosult. Könyvtárában rendkívül
terjedelmes volt az e tárgykörre vonatkozó magyar és idegen nyelvű forrásanyag. Jegyzetek
sokaságát készítette, s az I. világháború előzményeiről, majd annak hátteréről írta meg egyik
— önmaga által legjelentősebbnek tartott — művét, „A nagy drámá"-t.
A publicisztika pedig működésének most már egészen pályája végéig legfőbb területévé
vált. Hiába volt tevékenysége, érdeklődése — mint már említettük — széles körű: nyelvészet,
régészet, művészettörténet, történelem, műfordítás, politika — életművének döntő és a felszabadulás előtti évekre eső része az újságírás és a lapszerkesztés maradt. És ez már nem kényszerpálya volt, hanem egy hozzáértő ember szívügye. Számtalan újságcikk és tanulmány őrzi
emlékét az Új Világ, Független Szemle, Világ, Magyar Hírlap, Pester Lloyd, Literatura, Lantos Magazin, Műgyűjtő és újra a Világ hasábjain. Az utóbbinak 1945 májusától 1949 júliusáig
főszerkesztője volt.
Külön fejezet Supka Géza életében a Literatura. Móricz Zsigmond volt így „édes gyermekével", a Kelet Népével, ahol megvalósíthatta szerkesztői elképzeléseit, amelyben háborítatlanul írhatott, ahová barátai jelképes honoráriumért, vagy még arra sem tartva igényt, adták
62

cikkeiket. A Literatura — örömeivel és aggodalmaival — 13 éven át töltötte be szerkesztőjének életét, 1926—1938-ig. Supka Géza itt is követte újságírói módszerét: alaposságra, tényekre
építeni mindent, azonban mégis olvasmányosan, színesen közvetíteni olvasóihoz kora hazai és
külföldi irodalmi s művészeti újdonságait. Nem mellőzte a képanyagot sem lapjából. A folyóirat állandó rovatai — Hazai és külföldi írók, Elfelejtett írók, írók arcképcsarnoka, Ezekről a
könyvekről beszélnek — az irodalmi tájékoztatás mellett bizonyos missziót, irodalmi jóvátételt is teljesítettek.
A munkatársak között, hogy csak néhányat említsünk, Bárdosi Németh János, Benedek
Marcell, Berda József, Bölöni György, Faludy György, Hatvany Lajos, Krúdy Gyula, Móra
Ferenc és Sárközi György is megtalálható volt. Helyet kapott a Supka Gézával baráti kapcsolatot tartó Romáin Rolland is. Különben a folyóirat vitathatatlanul polgári jellege mellett
Darvas József könyveit éppúgy ismertette, ahogy Sárközi György írását „A falukutatás múltja
és jövője" címen közölte, csupán az 1938-as évfolyamból említve két példát.
Igen érdekesek a Literatura évenként megjelenő almanachjai, s még ma is változatos, olykor izgalmas olvasmányokat kínálnak. Az 1928. évi almanachban találunk egy rovatot, a
„Négyszemközt önmagunkkal"-t, ahol elsőnek Supka Géza „beszélget" önmagával: „...hiszek abban, hogy örök ember-voltunk lényege ez a reménytelen igazságkeresés, hogy ez az élet
legnagyobb értéke... Ezért a jövőbeli ígéretért verekedtem eddig is s verekszem ezután is,
amíg a toll végképp ki nem hull a kezemből!" Ezután Móra Ferenc következik, aki vallomása
után szinte teleírja a könyvecskét irodalmi portréival. Közöttük igen sok a szegedi vonatkozású, Gárdonyi Géza újságíróskodásának fellelhető emlékei mellett „Az utolsó magyar sámán"
címmel Kálmány Lajosnak is egy fejezetet szentel.
Móra Ferenc és Supka Géza barátsága külön tanulmányt érdemelne. Supka Géza Mórát
nemcsak szerette, hanem kortársai közül talán legjobban értette és értékelte is. Jelentős művek megalkotására inspirálta. Móra Ferenc Szeged környéki ásatásokhoz hivta meg valamikor, de a barátság korábbról datálódott. Nemcsak ő volt az egyetlen múzeumi ember, akivel
sírig tartó kapcsolat szövődött, kortársai közül Lambrecht Kálmán és a fiatalabb nemzedékből Horváth Tibor nevét is meg kell említenünk.
Az 1929. évi almanach az európai népek irodalmába nyújt eligazító betekintést, az 1930.
év számát pedig teljesen Benedek Marcellnek engedte át, aki édesapjának, Benedek Eleknek
utolsó éveit mutatja be, érdekes képanyaggal illusztrálva. Talán ennyi is elegendő: színvonalas, kultúrát terjesztő műhely volt ez a kis folyóirat éppúgy, mint a naptári éveket indító almanachjai. Még egy erényére utalhatnánk: bizonyítékát adta annak, hogy lehet újat, érdekeset,
lényegbe vágót — magas szinten is — egyszerű, közérthető nyelven papírra vetni. Persze, Supka Géza nyelvésznek indult, és anyanyelvének is szigorú őrzője volt. Akinél pedig darabosságot, idegenséget érzett, nyakatekert mondatokat talált, azt azonnal javította; ceruzával a kezében olvasott, még a nyomdahibákat is korrigálta. Könyvtárának majd minden műve tanúskodik erről.
A Literaturában szorgalmazta a könyvnapok gondolatát és megvalósítását is éppen az
1930-as évekre, amikor — az általános kulturális színvonal emelésén túl — sürgetővé vált társadalmi kérdéseket vetett be ezzel a köztudatba. Többek között a népi írók és a szociográfiai
Írásművek könyvnapi propagálásával.
1938 végén azonban a Literaturát mégis meg kellett szüntetnie. Az 1938. évi XVIII. tcikk
kimondta, hogy az év végéig megjelenési engedélyért kell folyamodniuk az időszaki lapoknak,
s a Literatura ezt nem kapta meg. Több oka ¡s lehetett, hiszen ezek már a fokozódó fasizálódás évei, Supka Géza pedig sohasem volt hajlandó engedni haladó polgári radikalizmusából,
antifasiszta meggyőződése közismert volt. Ő is aláírta harmincheted magával azt a tiltakozást,
amely 1938-ban elítélte az első zsidótörvény-javaslatot, munkatársainál mindig az emberi tisztességet és a tehetséget tartotta elsődlegesnek, nem pedig az egyre „divatosabbá váló" faji
szempontokat. Lapjába nem bocsátotta be a burjánzásnak induló demagógiát, sosem fogadott el — szerkesztői kezét megkötő — anyagi támogatást, még ha gyakran ingyen munkával,
63

ráfizetéssel tudta csak a lap megjelenését biztosítani. Lakásán szerkesztette, s nemegyszer az
előfizetéses példányok bélyegköltsége a család havi megélhetését biztosító összegből került ki.
Megrendítő az a levél, amelyet utolsó hajóként 1939. január 1-én küldött el a Literatura minden előfizetőjének, közölve folyóiratának kényszerű felszámolását.
Az elsötétedő években gondjain részben családja, barátai és a zene segítette át. A gitárhoz és a zongorához végül a hegedű társult, és ez a muzsikus barátokból összeálló kvartett
szinte hetente adódó megnyugtató időtöltése lett. Sokakkal levelezett, Jászi Oszkártól Romáin
Rolandig, nemegyszer volt Hatvany Lajos, Vámbéry Rusztem, Závodszky Zoltán a Bocskai
úti lakás vendége.
Furcsa igazságtalansága a világnak, hogy arról az emberről, aki végigdolgozta életét, akinek legtöbb könyvét már a megjelenés időpontjában elkobozták, az utókor alig tud valamit.
Munkássága, jelentősége ma sincs még felmérve és feltárva. Azt azonban megállapíthatjuk,
hogy a maga választotta út egyenes, vargabetűktől mentes volt mindvégig: antifasiszta, haladó, radikális polgári demokrata platform. A nyilasok a Pajor szanatóriumból, ahol nemrég
operált sebével feküdt, hurcolták el a nyilas házba. Pályája során sosem ártott senkinek, a vállalt szegénység végigkísérte, s tán ezért is segített lehetőségein belül oly gyakran a nehéz helyzetbe jutottakon.
Véle kapcsolatos emlékeim már kisiskolás gyermekkoromból felbukkannak. Nevelőanyám apja volt, egy házban laktunk, s dolgozószobájába naponta bekopogtattam, mindig
játszani vagy történeteket hallani akarván tőle. Ilyenkor rendszerint apró tárgyak sora került
elő egy kis fadobozból, krampusz, újévi malacocska, pecsétnyomó, érmek még egy csomó hasonló apróság társaságában, s ezekkel mindig más, ragyogó kis mesék születtek. Amikor pedig
vágyaimról faggatott, látván az otthoniak mesterségét, amiből akkor még csak az írógépkopogtatás igen kellemesnek tűnő műveletét észleltem, közöltem:
— Újságíró leszek, nagyapám!
Mosollyal nyugtázta, majd faggatni kezdett, el tudom-e sorolni, milyen üzletek és házak
vannak sorban azon az utcán, melyen naponta az iskolába vezet az utam.
Hézagosnak találhatta az ismertetést, mert elmagyarázta, hogyan kell nyitott szemmel, az
apró részleteket is figyelve járnia az embernek. Amikor pedig pár hét múlva már „levizsgáztam" minden üzletről, fáról az utcában, jött a következő kérdés:
— Hát most már meséld el, hogy amikor az utcán mégy, mit érzel, mit szeretsz benne, mi
jellemző rá, milyennek találod a hangulatát ?
így folytatódott ez egy ideig. Nem ez vette el a kedvem az újságírástól. Később azonban
ezen és más hasonló dolgokon keresztül ismertem meg írói mércéjét, amelyből a legjelentéktelenebbnek tűnő témáknál sem engedett. Megismertem azt a rendet, amely nyolc öblös szekrényt kitöltő, irattartókban elhelyezett cédulái, jegyzetei és újságkivágásai között uralkodott.
Megértettem, hogy mindez a belső renden alapult, többek között azon is, hogy az akkori sajtó
jó részének gyakorlatával szemben, alapos tájékozódás után kezdett csak neki bárminő téma
feldolgozásának.
A felszabadulás után muzeológus-régészi pályájának elismerését jelentette kinevezése a
Nemzeti Múzeum elnökévé. A Polgári Demokrata Párt vezetője és képviselője lett, politikai
viták, küzdelmek részese. Részben értője és helyeslője, részben — polgári humanizmusából
eredően — értetlenül szemlélője mindannak, ami akkori fejlődésünk során végbement. 1950től a közélettől visszavonultan élt Múzeum körúti lakásán. Ekkor írott — zömében történelmi
tárgyú — munkái kiadatlanok, kéziratban maradtak, így az „1849", amely a bécsi titkos levéltár ismeretlen adataira épül, valamint „A szegény ember panasza", amely a jobbágyságról
szól. Dolgozott mindaddig, amíg egy súlyos műtét után le nem győzte a rák.
Mindez nemcsak emlékezés, hanem jelzés, figyelemfelhívás is. Nem tagadom, a szubjektív érzelmi kötődés, a tisztelet és a szeretet szövi át a véle kapcsolatos emlékeket. Talán az objektív, mindent pontosan mérlegre tevő elemzések sem váratnak már annyit magukra. A ház
falát, ahol a Bocskai úton lakott, emléktábla jelzi a főváros jóvoltából. A könyvnapok 50. év64

fordulójának alkalmából helyezték el. Könyvnapok táján, mint a hajdani kezdeményezőé,
fölmerül neve; az IGE történetét visszapergető vitairatok is meg-megidézik, különben azonban 1956 májusa óta, majd 25 éve éppen olyan csönd veszi körül életművét, mint hamvait a
rákoskeresztúri temetőben. Műveinek kiadásával adósai vagyunk.

DEMÉNY JÁNOS

Egy Bartók-kutató műhelyéből
VI.
ADY ENDRE — 1982
„Minden idők legnagyobb költője" — mondotta róla Bartók.*
Az elmúlt esztendőre pedig (Kodály-év volt!) büszke lehet az Ady-kutatás is. Ekkor jelent meg az Ady Endre Összes Prózai Műveinek (az AEÖPM-nek) utolsó, XI. kötete; ezzel
Ady publicisztikáját — szöveget, kommentárt — immár több mint hatezer (!) oldal terjedelmében adták ki huszonhét év nehéz, kezdetben sok buktatóval is leskelődő időszaka után. És
ekkor, 19827ben, jelent meg az Intés az őrzőkhöz címmel kiadott monumentális Ady-életműelemzés, egy nagy áttekintés és számvetés újabb két hatalmas kötete, az első világháború éveiben elnémult-elnémított Ady megrázó költészetének, A halottak élén kötetnek, és az azt követő, Az utolsó hajók címen megjelent „hagyatéki" anyagnak minuciózus, egyben grandiózus
értékelése.
Mind a két vállalkozás Király István nevéhez fűződik.
A Földessy Gyula kezdeményezte, 1955-ben indult prózai (publicisztikai) sorozatot az érdemes Ady-kutatóval 1964-től együtt, majd annak magas korban történt elhunyta után, 1968tól egyedül szerkesztette, természetesen egy fáradhatatlan, lelkes munkacsoport: Vezér Erzsébet, Varga József, Láng József, Kispéter András és Koczkás Sándor közreműködésével.
A nagy. életrajz hetvenes évek elején megjelent első két kötete 1905-től 1912-ig követi a
költő kibontakozását, a Magvető „Elvek és Utak" ismert sorozatában látott napvilágot (nem
sokkal később második kiadásban is). Az új kiadvány a Szépirodalmi Kiadónál — szintén két
testes, de nagyobb formátumban — a poéta világának 1914-től 1919-ig tartó rejtélyes, izzó, félelmetes panorámáját tárja fel. Az apokaliptikus Ady kevésbé ismert, nehezebben megközelithető, értő analízisre inkább rászoruló világát. És közben Ady életének idevágó fontos epizódjairól is briliáns elemzéseket olvashatunk, hiszen valójában életművel dokumentált életrajzról
van szó.
Ez a költészet évszázadunk emberi méltóságának halálos veszélyei közepette döbbenetes
* Az Ady—Bartók kapcsolat elemzésére, részleteire most nem térhetek ki. Akiket ez mélyebben
foglalkoztat, azoknak a következő két tanulmányra hívom fel a figyelmét:
1. Demény János: Bartók Béla találkozása Ady Endrével. Irodalomtörténet 1977/4, 967—988.
2. Denijs Dille: Bartók et Ady [francia nyelvű tanulmány a fontosabb idézetek magyar alapszövegének közlésével] Studia Musicologica Academiae Scientiarum Hungaricae 1981 (No. 23) 125—133.
Ez utóbbi tanulmányban idézi Dille azt a visszaemlékezést, amely szerint Az ágyam hívogat megzenésítésével foglalkozó Bartók ezt mondta volna: „Minden idők legnagyobb költője tud csak ilyet írni."
(128. 1.)
5 Tiszatáj

65

hazai jeladás. Ady a magyar szellemi élet világméretű demiurgosza, egy biblikus erejű magyarságtudat vallója, ma is aktuális, modern. Megkerülhetetlen idióma, valóban korszerű világ.
Ezért felelősséggel mondjuk, aki A halottak élén kötettel nem tudott megbarátkozni, magyarként — a jövőre kitekintéssel — hiába élt.
Mindez a Bartók-jelenség fényében fokozottabban érzékelhető.
Bartók és Ady életművének affinitása nagy, és ez ma világosabb, mint bármikor. Ady teljes modern poétái hagyatéka, 1905 és 1919 közt, amikor világkép-alakitó erővel a Duna völgyében kibontakozott, különösképpen érdekli a Bartók-kutatót. Ady alkotói világa mint mesés szépségű, vadregényes térkép teríthető ki Bartók életműve mögé. Pontosan az 1905-től
1919-ig tartó első fele mögé, amikor ez a két művészóriás ugyanazon csillagkép alatt „rohant a
forradalomba": tört az emberség szent lázadásának huszadik századbeli, mindmáig túl nem
szárnyalható, sokszínű, érzékeny, drámai ábrázolására poézisben, zenében. Bartók — tudjuk
— negyed évszázaddal élte túl Adyt, ezekről az évekről nem beszélhetünk. Ámde: Adynál,
Bartóknál az 1905-től 1912-ig terjedő idő egyformán káprázatos tűzijátéka a modern ember
boldogságvágyának, 1914-től 1919-ig pedig véres panorámákban felszakadt egyforma pokol.
Ady és Bartók életútjának ezt a párhuzamát sokáig csak sejtettük, általánosságban tudtuk, érzékeltük, mert különösebb dokumentálható anyag nem volt. Bartók az öt Ady-dal muzsikusa volt. A Három őszi könnycsepp, Az őszi lárma, Az ágyam hívogat, az Egyedül a tengerrel, a Nem mehetek hozzád szomorú poétája 1916 kora tavaszán.
Az ötvenes évek derekán került elő az a Belényesre címzett levél, amelyben Bartók Az Illés szekerén kötet kilenc versére hívja fel román barátja figyelmét, élükön a Magyar jakobinus
dala internacionalista magyar eszmevilágával. A további nyolc: a Magyar fa sorsa, a Mért is
tettem ?, A téli Magyarország, A magyar vigasság, a Nekünk Mohács kell, A grófi szérűn, az
Akit én csókolok és a Májusi zápor után című vers. A levél 1912 elején kelt, és noha e verseket
Bartók nem zenésítette meg, rokonszenve szenvedélyes jelét mutatta fel a forradalmas magyar
világképet kifejező Ady-poézis iránt. Itt már/még nem az öt Ady-dal 1916-os szomorú zeneköltőjével álltunk szemben. A teljes Ady-kép bukkant elő: az Ady fölszánt poéta ceruzáját érdeklő, a szerelem mellett másik faktor, a „politika" vált fontos tényezővé, dokumentálható
jelenséggé.
Ez fontos lépés volt előrefelé.
Az Ady világképében élő igazi Bartók azonban csak a hetvenes évek elején tárult fel a
Bartók-kutatás előtt.
A könyvtárában fellelhető első öt modern Ady-verskötetet — mint kiderült — Bartók ceruzaszántó figyelemmel olvasta; jelzéseivel, különböző színű aláhúzásokkal, esetenként egyegy megjegyzéssel látta el. Az Új versek, a Vér és arany, Az Illés szekerén, a Szeretném, ha
szeretnének és A Minden-Titkok versei című kötetek összesen közel félezer verséből Bartók
több mint százat (a versek mintegy negyedét) glosszálta. Ezeket tehát kimutathatólag ismerte,
többé-kevésbé árnyalhatólag értékelte.
Az öt megzenésített és levélben említett kilenc verssel együtt pontosan 132 versről van
szó.
Ez már — hogy úgy mondjuk — lehetővé tesz egy Ady gondolatrendszerének koordinátáin megszólaló Bartók-fikciót is.
Káprázatos perspektíva.
De tovább is léphetünk. A 132 vers ugyanis 1910. december 16-ig határolt anyagot jelent.
Ekkor került napvilágra az öt első modern Ady-kötetből az utolsó, A Minden-Titkok
versei.
(A késői öt megzenésítés is Ady korai verseiből való.)
Lépjünk tehát tovább: Bartók ismeretköre feltehetőleg ennél jóval szélesebb rádiuszú
volt. Annak ellenére, hogy A menekülő Élet hiányzik a könyvtárából. Annak ellenére, hogy
A Magunk szerelme és a Ki látott engem ? megvan, csak jelöletlenül. Hiszen egy verskötet el is
kallódhatott. A meglevő, de glosszálatlan köteteket pedig utólag — a glosszáltakkal együtt —
gondosan beköttette, értékelésének biztos jeleként.
66

Bővítsük a kört, most már kifinomultabb eszközökkel. Az Ady-versek egymásba átjátszó
tematikus rendjére gondolok.
Ezt a tematikus rendet, motivikus migrációt, az Ady-költészet belső dantei szerkezetét
Földessy kezdte elemezni; felismerte, hogy Ady bizonyos verscsoportjai egy asszociációrendszer körein rokoníthatók. Ennek a rendszernek praktikus kézikönyvét is megírta, idevágó
kommentárjai Ady Minden Titkai címmel első ízben 1949-ben jelentek meg. Segítségével —
általában ilyen elv alkalmazásával —.Bartók érdeklődési körébe glosszálatlan verseket is belevonhatunk. A meglevő és glosszált kötetek jelöléseiben — ellenpróbaként — kibontakozik
már bizonyos összefüggő kép. így a nem jelölt vagy hiányzó kötetek világába is átmerészkedünk. Az asszociáció-rendszer alkalmazásával felidézhetjük A halottak élén, Az utolsó hajók
egyes verseinek Bartók gondolatvilágával rokon hangulatát.
Kodályt egész életében végigkísérte — kompozícióiban is — az Ady-hatás, ennek ékes jelei a Fölszállott a páva kóruszenéje (1937), majd az ugyanerre a témára írt zenekari variációk
(1939).
Ezek a művek megrendítő történelmi aktualitással szólalnak meg. Ady költészete életének — mondhatjuk — utolsó órájáig foglalkoztatta Kodályt, íróasztalán hagyta Az Isten harsonája elképzelt ritmuspróbáinak nyomát.
Bartóknál is találunk ilyen, már-már megzenésítés előtt álló, bár mindössze néhány sor
kiemelésével, marginális vonalhúzással jelölt költeményt. Csak éppen ellenkezőleg, ez még
életútja elején áll. A Vér és arany — 1907 karácsonyán megjelent kötet — Bartók életének első
kötete; megismerte 1908 tavaszán; Kodály hozta, „barátom (az egyetlen emberem)" ki lehetett volna más?
E kötetből A Holnap elébe (az utolsó ciklus névadó verse) ez a markánsan jelölt vers. Érdemes teljes terjedelmében olvasni, hogy jobban érzékelhessük Bartók kiemeléseinek nyomát.
(Az első két strófát marginális vonal erősiti, ezt a jelzést sem hanyagolhattuk el.)
„Állj meg!" Ordít utánam az éjben
Cafra sereggel a Tegnap.
„Állj meg!" És én megyek, megyek.
„Állj meg!" Vágok a sűrű bozótnak,
Holdnak, pokolnak, fellegeknek
És egyedül és egyedül.
Vár, vár: futok a Holnap elébe.
Apám, anyám, papok és bárdok,
Nem kelletek, nem kelletek.
Ősök, árnyak, tegnapi legények,
Testvéreim vérben és kupában:
Undok Tegnap, maradjatok.
Megyek a bús, nagyszerű Sötétnek.
„Állj meg!" Nem. Előttem a Holnap,
Engem vár, engem, rohanok.
A motívumbújócskák rendje ezúttal későbbi időket idéz.
Földessy szerint Adynak erre a versére „tragikusan-furcsán felelnek vissza... az első világháború alatt írt Ember az embertelenségben [1916], Véresre zúzott homlokkal [1917], Tegnapi tegnap siratása [1914], Tegnapba élni belé [1916] versei". (Az utolsó kivételével A halottak élén kötet darabjai.)
5*

67

Tehát egy asszociáció-rendszer szélesebb körén futó gondolatok, amelyek a jelölt, dokumentált korai vershez, Bartók Adyéval kimutathatólag közös gondolatvilágához rokoníthatók, annak felelnek vissza „furcsán-tragikusan".
Az Intés az őrzőkhöz gondolatvilágához.
Bartók és Ady. Mindketten a „hóhér Idő"-ben éltek, amikor „Embernek lenni szégyen és
csúf' volt. Amikor „Ékes magyarnak soha szebbetl Száz menny és pokol sem adhatott." Amikor ez volt a tét: „A Mában élni a Jövőért. I Az Újnak tenni hitet..."
Ady versvilága — íme — mint eligazító mappa teríthető ki Bartók kompozíciói: elégiái és
groteszkjei, halottas énekei és duhaj táncai mögé.
Az első világháború éveivel felszakadt, azóta egyre csak prolongált, folytonos világkrízis
gyötrődő emberének gondolataihoz — íme — ez a magyar géniusz hozzájárulása, létének vigaszához költészetben, zenében. Amely ma már — hála egy nemzedék kemény kutatómunkájának és interpretáló bravúrjának — szinte teljes szövegkönyvével mindnyájunk közös kincsévé vált.
Ez az örvendetes körülmény — és immár 1983-at írunk — felbátorít arra, hogy egész elmefuttatásomat végezetül egy nagyon személyes gesztussal zárjam, kérem, bocsássák meg ezt
nekem: a Bartók-kutatás nevében, ha van erre csekélyke jogcímem, mélyen meghajolok az
Ady-kutatás szép teljesítményei előtt!

68

SZERVÁTIUSZ TIBOR: NAPISTEN ÉBREDÉSE

ROMÁNIA

Egy belülről is szemlélődő kívülálló:
Nicolae Balotá
Alig néhány hónapja jelent meg A világirodalom gyöngyszemei sorozatban, Köpeczi Béla
válogatásában és a román költészet útját bemutató tanulmányával a Román költők antológiája, 1951 óta immár a harmadik és „naprakész" gyűjteményeként keleti szomszédaink lírájának. Alig öt éve, hogy A túlélés iróniája címmel mai román kisregényeket tartalmazó antológiát adott ki az Európa Könyvkiadó. A két kötet között — pontosabban 1976-tól 1980-ig, a
Magyar Könyvkiadók és Könyvterjesztők Egyesületének bibliográfiai összesítése szerint —
mintegy 30 olyan, román nyelvről magyarra fordított könyvét vásárolhatott meg a magyarországi olvasó, amely a mi kiadói műhelyeink, elsősorban az Európa „gyermeke". Ugyanebben
az időszakban közel 40, Romániában fordított-kiadott könyvet is árusítottak könyvesboltjainkban. És nyugodtan állíthatjuk: tiszteletet kivívóan nagy a román nyelven megnyilatkozó
kultúra magyar bibliográfiája. A román irodalom magyar bibliográfiája, Domokos Sámuelnek eddig megjelent két kötetnyi munkája 1831-től 1970-ig térképezte fel ezt a hatalmas, románból magyarra fordított, és a román irodalomról magyarul írott anyagot. Ha ideírjuk:
mindkét kötet romániai kiadónál jelent meg — az együttműködés konkrét tényeként emlegethetjük Domokos professzornak a magyar—román irodalomtörténeti kapcsolatok terén egyedülálló vállalkozását.
Az „átlagolvasó" persze nem sok hasznát láthatja ennek a két vaskos kötetnek; Pálffy
Endre könyvét, A román irodalom történetét azonban bármikor fellapozhatja. Igaz ugyan,
hogy az 1961-es kiadású kötetben nem olvashat az utóbbi két évtized irodalmi eseményeiről,
feltűnt vagy újrafelfedezett jélességeiről, és a mai irodalomtörténeti koncepciók fényében néhol a közölt tényanyag is korrekcióra szorulna, de mindenképpen értéke — fogalmazhatunk
szerényebben is: előnye —, hogy van. Létezik. Ha némi (jogos, időbeli) eltolódással is, a magyar olvasónak lehet összképe a román irodalom századairól.
És még mindig a „hazai terep": A magyar irodalom története 1945—1975 IV. kötetében .
— A határon túli magyar irodalom — a környező országokban és a tőlünk Nyugatra eső világban élő magyarok irodalma(i) között ott találjuk Kántor Lajos és Láng Gusztáv rövid, másfélszáz oldalas összefoglalását A romániai magyar irodalomról. Ha a két ország, két kultúra között ívelő-épülő HÍD-hasonlatra gondolunk: ez az a fejezet, amelynek nem csak önmagábanvaló értéke, de szerepe is van; a híd középső pillérének szerepét tölti be, amelyen át a román
irodalomkedvelő, az egész világra „nyitott" olvasó eljuthat a magyar irodalomhoz.
A „Kántor—Láng" eredetileg a hetvenes évek legelején jelent meg, a Kriterion gondozásában (Romániai magyar irodalom 1944—1970), a nálunk kiadottnál részletesebb, elemzőbb
formában. Románra fordításának tervéről már 1981-ben olvashattunk a bukaresti A Hét hasábjain, Beke György Kántor Lajossal készített interjújában; ugyanitt említette Kántor, hogy
készül a romániai magyar irodalom két háború közötti és mai íróinak-költőinek munkáiból
válogató román nyelvű antológia is. És ugyancsak A Hétből tudjuk, hogy tán már nyomdában is van egy olyan romániai magyar irodalomtörténet is, amelyet Gavril Seridon, a kolozs69

vári Babes-Bolyai Tudományegyetem tanszékvezető tanára írt, s aki jelenleg az ELTE vendégprofesszoraként Budapesten tanítja a román irodalmat.
Mindez csak vázlatos áttekintése azoknak a műveknek, amelyekre a magyar—román irodalmi kapcsolatok hídja biztonsággal támaszkodhatna. Egyetlen, nemrég a helyére beemelt
pillér hiányzik belőle: a Nicolae Balotá-é. Román nyelvű kötetét — Scriitorí maghiari din Románia 1920—1980 (Romániai magyar írók 1920—1980) — 1981-ben adta ki a Kriterion. (Igaz,
a bukaresti Editura Stiintificá, vagyis a Tudományos Könyvkiadó külföldi irodalmakat bemutató irodalomtörténet- vagy akár irodalmi lexikon-sorozatának tagjaként tán könnyebben integrálódhatna a román kulturális tudatba, ám az is nyilvánvaló, hogy határon belülisége és
műfaja is eltávolítja tőle. S ha mégis emlegetjük ezt a sorozatot, azért tesszük, mert nem tartjuk lehetetlennek, hogy ne várjunk, míg román filológusok „beletanulnak" irodalmunkba és
megírják történetét vagy legalább szócikkszerű összefoglalását, hanem magunk ajánljuk fel —
úgy, ahogyan azt már a franciáknak megtettük — saját, feltétlenül komparatista koncepciót is
érvényesítő irodalmi önértékelésünket.)
Nicolae Balotá nevét már ismerheti a magyar olvasó: 1979-ben Abszurd irodalom címmel
a Gondolat jelentette meg munkásságának tán legkiemelkedőbb darabját, Zirkuli Péter fordításában. A szubjektív — magyar érdekeket szem előtt tartó — értékítélet mégis arra kényszerít, hogy a Romániai magyar írók 1920—1980-at nevezzük számunkra fontosabb, hasznosabb
vállalkozásának.
Balotá a kezdeteiig nyúl vissza a romániai magyar irodalomnak. Kötete összeállításának
szándéka felől közelítve, legszívesebben a román olvasónak előszóként átnyújtott vallomását
másolnánk ide, teljes terjedelmében. Arról ír ebben a kolozsvári születésű (1925) irodalomkritikus, hogy jóllehet magyar filológiai stúdiumokat sohasem folytatott, zsenge gyermekkora
óta beszéli nyelvünket, sokat olvasott magyarul. Konkrét tapasztalás és beleérzés útján szerzett magyar irodalmi ismereteinek rendszerezését először csak magánjellegű szükségként élte
meg, majd — irodalomkritikusként — vállalt feladatának tekintette. Arról beszél, hogy kulturális sajátosságokon, hagyományokon túl a román nép és a romániai magyarság közös történelmi és kulturális meghatározottsága is tény, és ennek tudatában tartja nyilvánvalónak, hogy
a sajátosságok, a hagyományok, a különbségek nem akadályozhatják a két irodalom közötti
érintkezést, amelynek — mint minden érintkezésnek — egymás kölcsönös megismerése a feltétele és alapja. Vallomásos sorokat olvashatunk arról is, hogy számára merőben új, kettős természetű tapasztalás a romániai magyar írók művei fölötti meditáció; olyan, amilyent anyanyelvének irodalma, de más irodalmak tanulmányozása közben sem élhetett át: más ugyan a
nyelv, de ugyanaz, számára is otthonos, hazai a tér, amelyben él, fejlődik a Romániában élő
magyarság kultúrája, irodalma. Innen a sajátos, egyidőben külső és belső megközelítése a romániai magyar íróknak, akiket Balotá ismertet kötetében. Többször is leírja a szerző ebben a
bevezetőben: „a romániai magyar irodalom nem lehet idegen számunkra". És hivatkozik arra
a Ion Chinezura, aki 1930-ban elsőként foglalta össze román nyelven az akkor alig egy évtizedes külön létre jogosult erdélyi magyar irodalom történetét (Aspecte din literatura maghiará
ardeleaná). Chinezu doktori értekezését, egész munkásságát, de főleg az erdélyi magyar irodalommal szemben tanúsított nyitottságát követendő példaként állítja önmaga elé Balotá, ezt a
nyitottságot jelöli meg alapvető követelményként a megismerésben. Az idegennek tartott értékek szándékos és lenéző figyelmen kívül hagyásának veszélyére is fölhívja a figyelmet, s úgy
hivatkozik a fordítás, a kritikai kommentárok szükségességére, mint eme veszély elkerülésének lehetséges módozataira.
A műfaj oldaláról közelítve a kötethez, újólag Balotá előszavát érdemes felidéznünk:
nem irodalomtörténetet szándékozott írni, hanem művek értelmezését, írói arcélek megrajzolását tűzte ki célul maga elé. így aztán születési évük alapján állította kronológiai sorrendbe a
romániai magyar írók „galériáját"; a legszükségesebbnek tartott, tájékoztató jellegű irodalomtörténeti vonatkozásokat, az irodalmi irányzatokat csak röviden vázolta, s végül a magyar
és a román irodalom, művészet találkozási pontjainak feltáróiról írott esszéit illesztette be a
70

körképbe — mindezt anélkül, hogy teljességre törekedett volna. Fontos, már nem élő és kortárs romániai magyar írók maradtak ki a kötetből s kihagyásuk — mondja Balotá — csakis
terjedelmi szempontokkal magyarázható. A szerző eltökélt szándéka folytatni, bővíteni a
portrésorozatot, hiszen csakis az egész igazolhatja majd a részeket; s emellett — Manole mester és Kőműves Kelemen példáját követve — szükségét érzi a „beszélő hidaknak", egyazon
földön élő testvérek, románok és magyarok között.
Maguk az írások azt nyújtják, amit az előszó ígér. Mindenekelőtt nyitottságot. A 41
esszéisztikus — rövidebb, a zsurnálkritikához, néha pedig hosszabb, az összegző tanulmányhoz közelítő — íróportré megrajzolásában ezt tarthatjuk Balotá legrokonszenvesebb tudósi
vonásának. Lépten-nyomon találkozhatunk azon adottságával, hogy írók és műveik ismeretében úgy formálja, véglegesíti saját véleményét, hogy mintegy az olvasó szeme előtt szembesiti
saját értékítéletét magyar kritikusok, irodalomtörténészek (soruk hosszú, Bóka Lászlótól Balogh Edgáron át Pomogáts Béláig terjed) különböző korokból származó megállapításaival,
amelyeket — ez is érezhető — ugyancsak gondosan tanulmányozott. De nem vitázik hevesen,
még ellenvéleménye is esszéisztikus szelídséggel válik szerves részévé saját olvasatainak. Lényegesen több „magánvéleményt" közöl olvasójával a lezárt életművű írók, költők esetében,
a kortársi portrék körvonalazásakor pedig ritkábban hivatkozik magyar kritikuskollégáinak
meglátásaira — és ez többek között arra is utal tán, hogy Kós Károly, Kuncz Aladár, Karácsony Benő, Berde Mária, Tabéry Géza, Ligeti Ernő, Szenczei László munkásságát könnyebb
belülről látnia; belülről és az övét megelőző kritikai észrevételekre — néha akár azoknál — érzékenyebben, mert mű és kritikája is történelmi és irodalomtörténeti perspektívába került már.
Balotá nyitottságaként méltányolható az is, hogy jóllehet Áprily Lajos vagy Szenczei
László sem romániai magyar íróként fejezte be életét és munkásságát, Erdélyből való elköltözésük miatt nem mondott le róluk saját írógalériájának összeállításakor. Nyitottság munkál
szerzőnkben akkor is, amikor összehasonlító irodalomtörténeti szempontok vállalása nélkül
ugyan, de egy-egy író, költő általa lényeginek tartott jellemzőjét a román irodalom jeles művelőinek hasonló vonásaival hozza párhuzamba. Rövidek ezek az utalások, de mi sem lehet
hasznosabb, mint biztonságos, jól ismert területek felé terelni, az anyanyelvi kultúrába, irodalomba fogództatni a román olvasó képzeletét: Kós Károly emberi eszményképét és mivoltát
— a sokoldalúságot — Tudor Arghezi rokon megnyilvánulásaival alátámasztani, Áprily líráját Al. Philippide hasonlónak érzett elégikus költészetéhez közelíteni, vagy felhívni a figyelmet a paraszti tömegeket a Rebreanuéhoz hasonló pszichológiai érzékenységgel mozgató Tabéryra.
A belülről látás nagy előnye tán az is, hogy Balotá felismerte, világosan látja: a romániai
magyar irodalom hatvan éve a szokásosnál tágabb keretek között értelmezendő, műfajilag
szükségszerűen nyitottabb. így Gaál Gábort egyenesen csak hatásában, az irodalmi életre gyakorolt befolyásában tartja jelentékenynek — ilyen értelemben is ismerteti —, mégis neki szenteli a kötet egyik legnagyobb lélegzetű tanulmányát. Csehi Gyulát, Balogh Edgárt sem szépírói, hanem teoretikusi minőségükben tartotta érdemesnek beemelni saját galériájába, Benkő
Samu munkásságában a kulturális örökség gondos kutatójának írásbeliségét érzékelteti —
joggal — szépírói szintűnek.
A hat évtizednyi romániai magyar irodalom egymást követő nemzedékei közül csak a legfiatalabb nem kapott egyelőre helyet Balotá körképében. Kötetének 560 oldalára így is tekintélyes információanyagot sűrített, és csak a „részeket igazoló egész" megszületése után tarthatjuk majd jogosnak a mérlegelést: kívülről, a román olvasó szemével nézve is reális, valóságot visszatükröző-e a teljes körkép. (Egy-egy rövid, alig néhány oldalas portré olvasása után
mindenesetre felmerülhet a magyar olvasóban egyik-másik kérdés: „kívülről" befelé tekintve
valóban érdemel-e hosszabb, alaposabb ismertetést a Balotá által bemutatott író.) A zárójeles
gondolat folytatásaként kívánkozik ide a román irodalomkritikus tisztességének, szakmai elfogulatlanságának dicsérete: galériájában nemcsak a legjobbak avagy a manapság egyértel71

műen „pozitívan" értékelhetők kaptak helyet; viszont mindük esetében elfogulatlanul ugyanaz a balotái mérce.
Ha alig kéttucatnyi oldalon is, de vázolja Balotá az Erdélyi Helikon, a Korunk jelentőségét, bemutatja — egy Chinezu-megállapitást idézve: Erdély erkölcsi portréjaként — a transzilvanizmust, és ismerteti a romániai magyar irodalom létének első évtizedeiben jelentkező
avantgarde mozgalmakat, mintegy bizonyságául a felismerésnek: ennek az irodalomnak az
első huszonöt évét, amelyet a második világháborús események zárnak le történetiségükben,
feltétlenül ismernie kell a román olvasónak ahhoz, hogy a szükségszerűen bekövetkező folytatást, az újabb három és fél évtizedet is megérthesse, saját irodalmával összevethesse.
Belefért ebbe a hatodfélszáz oldalba újabb tíz írás, azoknak az írástudóknak a portréja,
akik egytől egyig kiemelkedő képviselői a magyar és a román irodalom, kultúra közötti kapcsolatteremtésnek. Ott van közöttük a budapesti Domokos Sámuel, Gáldi László, Bartók, a
történész Árvay László és Jakó Zsigmond, ott Dávid Gyula, a magyar—román irodalmi kapcsolatok legjelesebb romániai magyar kutatója, a Bukarestben élő Kovács János, a kortárs román írók magyar nyelvű méltatója; elismeréssel mutatja be Balotá az együttélés lelkendezőnőszinte publicistáját, Mikó Ervint, és a romániai magyar irodalom Szilágyságtól Moldváig, végektől végekig száguldó riporterét — a szerző szavával élve a „hidembert" — Beke Györgyöt.
És nem felejti ki Mandics Györgyöt sem, aki úgy (romániai) magyar, matematikus és irodalmár, hogy a román kultúra kiemelkedő egyéniségének, a matematikus-költő Ion Barbunak
nem csak verseit fordította, hanem román szemszögből is egyedülálló tanulmányban gondolta
újra életművét. És van e hídépítők között egy román anyanyelvű is, akiről érzésünk szerint
„tiszteletbeli magyarként" beszél román olvasóinak Nicolae Balotá: az erdélyi magyar irodalom első román anyanyelvű méltatójáról, Ion Chinezuról, akinek nyomdokain most, fél évszázad után ő maga is eündult ezzel az esszé- vagyis kísérletkötettel.
Sok — kettőjükhöz hasonló — tiszteletbeli magyarra lenne szükségünk, ezt kár lenne letagadni. Az a híd, amelyről kötetének előszavában Balotá is ír, s amelyről oly gyakran kell szó
essék manapság, ha külön-külön elvégzett munka eredményeként is, de közös célt követő Manóié mesterek és Kőműves Kelemenek akaratából épülhet föl végérvényesen. És ha áll a hjd,
járni, közlekedni kell rajta, mindkét irányba — erre valók a hidak. Ezért kívánhatjuk önmagunknak is, de elsősorban Nicolae Balotának: vele közös célunk és akarásunk érdekében minél több román olvasója legyen a nevével fémjelzett esszékötetnek, a HÍD eddigelé legfontosabb romániai román pillérének.
GELLÉRT GYÖNGYI

72

Király István: Intés az őrzőkhöz
ADY ENDRE KÖLTÉSZETE AZ ELSŐ VILÁGHÁBORÚ ÉVEIBEN
Király István Ady-könyve — túlzás nélkül állíthatjuk — egyike a magyar irodalomtudomány alapműveinek. Monumentális teljesítmény, nem százhúsz ívnyi terjedelme, hanem szakmai gazdagsága okán. Azzá teszi mindenekelőtt a nagyvonalú koncepció és a pazar anyagbőség (Horváth János munkássága óta oly ritkán tapasztalható) szerves egysége, a fogalmi eszközökkel létrehozott „intenzív" és „extenzív" totalitás példás egymásba épülése. A vállalt föladatot olyannyira megvalósító alkotás, hogy olvastán (akár egy Mann-regény végén) gondolatmenetéhez a teljesség és bevégzettség érzését asszociálhatjuk. Továbbá kiemelkedő jelentőségűnek ítéljük a monográfiát azért is, mert miközben fényesen megfelel a műfaji normáknak, messze túl is nő tárgyán: az Ady-életmű ábrázolása közepette a szerző egy huszadik századi magyar- és világirodalom-történet körvonalait is fölvázolja. Király munkája ugyanis nem
csupán hiteles portré, hanem átfogó szintézis is, középpontjában Ady modellértékű költészetével, amely — fölfogása szerint — több mint önelvű érték, a modern lírai törekvések összegezője és gerjesztője is egyszersmind; korának hű tükre és törvényhozója.
A háborús Ady arcképe olyan pillanatban készül, amikor az irodalomtörténetírás legitimációs válságáról szokás beszélni. Sokak szerint tarthatatlan állapot tudományunkban az
esszéizálás szubjektív bizonytalansága, a tervszerűtlen empirizmus elméletszegénysége, a fogalmi apparátus, terminológia ellentmondásossága. A megerősödő irodalomelmélet és egynémely határtudomány „objektívebb" perspektívájából mérhető „hanyatlásban" Király István
Adyja fontos ellenérv, minta a megújulásra. Korszerűsíti az irodalomtörténet elvi alapjait,
anélkül azonban, hogy teret nyitna a divatos poétikai fogalmak szervetlen asszimilálásának,
az elméleti, történeti és kritikai diszciplínák közti határok anarchisztikus és eklektikát termő
lebontásának. E módszertani reform három dimenziója: az alkalmazott esztétika, a műközpontú monográfia és a funkcionális poétika tere és közege. Király a regény és a dráma műfaja
felől kimunkált realizmuselmélet érvényét, a tipikusság és a totalitás fogalmait — figyelve persze az adaptálhatóság lehetőségeire, a forma sajátosságaira is, például a tükrözés és kreativitás
különös arányára — a lírára is kiterjeszti. így nemcsak az Ady alkotói pályájáról rajzolt képe
válik — esztétikai és történeti értelemben egyaránt — távlatosabbá, hanem sikerül túljutnia a
modern szcientizmus önnön hatókörét beszűkítő, a műalkotást poétikai illusztrációvá egyszerűsítő szemléletén is. Közben rugalmasabbá teszi s friss energiákkal tölti föl az irodalomtörténeti monográfia már-már hagyományokba dermedő műfaját. Úgy tisztítja meg a rákövesedett
konvencióktól, hogy súlypontját a biográfia és korrajz szokványos feladatairól a világképközpontú műelemzésre helyezi át. A „világkép" Király szemében költészetté szervezett eszme, tartalom és forma azonossága, amely ellenáll az interpretáció mindkét egyoldalú és torzító végletének: a gondolat és mű egyneműségét tételező eszmetörténeti sematizmusnak, s élet és művészet közé egyenlőségjelet tévő vulgarizálásnak éppúgy, mint a verset önnön jelentésétől megfosztó formalizmusnak s öncélú esztétizálásnak. A „világkép" Janus-arca: egyfelől a költő ki73

fele fordított tekintete, kapcsolatkeresés személyiség és társadalmi-történeti közeg közt, másfelől pedig bonyolult esztétikai struktúra, az élménynek magatartás és alkat meghatározta stilizációja és deformáltsága. A monográfia-műfaj (s benne a versértelmezés) teljesítőképességét
Király megközelítésmód és módszer megkülönböztetésével is növeli. A módszert lényegkiemelő és egységképző tendenciának tartja, amely nem nélkülözheti, sőt feltételezi a megközelítésmódok sokféleségét. így tudja aztán a műelemzés realista modelljébe ötvözni — alárendelt szerepkörben persze, az összképet gazdagítón s az alkotói portrét színezőn és árnyalón —
a modern irodalomtudomány egzakt eredményeit: a strukturalizmus és a hermeneutika, az új
kritika és a befogadásesztétika hasznosítható szempontjait. Feloldja Király — a köztük levő
kölcsönhatás érvényre juttatásával — mű és módszer sajátos dualizmusát is. Az ellentmondást
funkcionális (Ady tudatlirájának természetére alkalmazott) poétika, stilisztika és verstan megalkotásával hidalja át. Verselemzése ezért sohasem bizonytalanodik elmélettagadó praktikummá, de nem is válik prekoncepciók igazolásává.
Az Ady-életmű eszmeiségét Király István három forrásból eredezteti: a polgári progresszió közvetítette humanista-felvilágosult örökségből, a Nyugat-mozgalom képviselte
romantikus-irracionális kultúrkritikából és a magyar múltban föllelhető szabadságharcoskurucos ellenzékiségből. A költő háborús korszaka: a világképet meghatározó eszmék szembesítése a történelmi tapasztalatokkal, ebből következően vállalás és korrekció helyesebb aránya, az elemek végső elrendeződése. A versekben gondolkodói dráma zajük, az értékek megmérettetése a sors- és korforduló tragikumán. Király gondolatmenetében Ady az aufklérista
hagyományt megtisztítja a rárakódott technokrata-ökonomista szemlélet naiv és feltétlen haladáshitétől, a paraszti és nemzeti sorskérdések iránti közömbösségben testet öltő urbánus elfogultságoktól, de megőrzi benne a „helytálló" emberség szép igényét, a természeti, antropológiai és történelmi optimizmus humánus perspektíváját. Megéli és kifejezi a modern művészetek és gondolkodás alapproblémáját: a lét abszurditásáról, a „szorongásélményről" és nihildöbbenetről" hírt adó kafkai és camus-i válságtudatot, de a fauszti és orpheuszi emberminta összetartozásának ideájához ragaszkodva képes túljutni e bénító ontológiai pesszimizmuson. Megfogalmazza hűségét és elkötelezettségét a magyar történelem Habsburg-ellenes,
függetlenségi és demokratikus törekvései iránt, ugyanakkor korszerűsíti e históriai gyökerű
baloldaliságot — a közép-kelet-európai, azaz „peremvidéki" sorsviszonyokhoz igazodó „antiimperialista" meggyőződéssé és magatartásmóddá, a célok eszményiségét és a realitások szűkösségét egységbe foglaló „paradox" forradalmisággá. Az ideológiai számvetésre, eszméi újragondolására és -ötvözésére a költőt a nagy történelmi kataklizma próbáló élményén túl a
szellem háborús árulása is készteti. Nemcsak a reakciós Tisza-rezsim manipulálja sikerrel a
hamis nacionalista pszichózis vállalására a közvéleményt, a háborús lelkesedést saját tábora, a
Nyugat és a. Huszadik Század törzsgárdája is mint az elidegenedés elleni humánus lázadást igazolja. Király Ady „prédanemzef'-élményének hangoztatásával eljelentéktelenítené Magyarország első világháborús felelősségét ? Csupán indokolt különbséget von az uralkodóosztály vétkes politikai szerepe és a nép áldozathozatala, szenvedése között: a kritika (Fenyő István) a
„bűnös nemzet" dogmatikus, tarthatatlannak bizonyult koncepcióját vetíti vissza e bírálattal
a század eleji sorsviszonyokra. Ady és Jászi Oszkár felfogásának markáns elhatárolásával túlzottan negatív portrét rajzolna a szerző a polgári radikalizmus kitűnő vezéregyéniségéről?
Nemcsak polémiájukat tárgyalja realisztikus mértéktartással, de szellemi rokonságukat is
hangsúlyozza, anélkül azonban, hogy Jászi alakját akár urbánus, akár népies elfogultsággal
fetisizálná vagy fantomizálná. Helyesebb volna tán a „harmadik világ" fejlődésére előreutaló
„antiimperializmus" kategória helyett a hagyományosabb „antikapitalizmus" terminológia
használata? Igaz, például Szabó Dezső falu- és parasztmítoszában sok a retrográd (tizenkilencedik századi) elem, ám mégse lehet csupán rousseau-i ¡diliként értelmezni, érvrendszerében
ugyanis már jelen van a modern kultúrkritika sok szempontja, s társadalmi programja
(kurzus- és németellenessége) is jóval aktívabb, semminthogy a menekülő művészi magatartás
valamely változataként volna leírható. A népi mozgalom Adytól induló java írói még éleseb74

ben jelzik (így a fajelmélettel szembeforduló antifasizmus eszméjével is) az új elnevezés szükségességét.
Az Ady-világkép eszmei gyökérzetének részletes vizsgálatát Király István — az előszó
tanúsága szerint — majd az 1912—14 közé eső korszakban végzi el, a monográfia későbbre
halasztott középső részében. Amit most belőle kapunk, jobbára csak moduláció a gondolkodás és esztétikum közegében, az életművön belüli viszonyítások rajza, a korszakok között?
arányeltolódások leltára. De már az eszmei mozgások költészetbeli konzekvenciáinak elemzéséből is megállapítható, hogy a szerző sikerrel kerüli ki az eszmetörténeti kutatások buktatóit:
Ady világképének eredetiségét nem elemeiben, hanem szerkezetében leli meg. Egyaránt cáfolja a kora fölé nőtt magányos, rokontalan gondolkodó romantikus vízióját és a merev komparatisztikának a személyiség önállóságát tagadó, az elvi meggyőződést pozitivista módon kizárólag külső hatásokból levezető szemléletét. A probléma ugyan a koré, ám a reá adott válasz — másokéval összetéveszthetetlenül — a költőé. Ady nagy érdeme, hogy kora egymásnak
ellentmondó eszméiből, sokféle elmélet zsúfolt eklektikájából a társadalmi-történeti folyamatok reális megítélésére alkalmas, egységes és továbbépithető gondolatrendszert érlelt. Időtálló
és teljesítmény képes ideológiát.
Az Intés az őrzőkhöz a monográfia korábbi köteteihez képest tudatosan pályaösszegező,
a költői fejlődést summázó tendenciájával hoz újat. Király az alkotói pálya csúcsáról visszapillantva áttekinti a jellegzetes Ady-témák és -motívumok előző történeti alakváltozatait, s bizonyítja a háborús korszaknak az egész oeuvre-t összefoglaló és szintézisbe hozó természetét.
A magyarságköltészet végső típusaként a hagyományos patrióta líra eszközeivel építkező, intellektuálisan megemelt „jeremiádvers" jelenik meg, amely a „prédanemzef'-élményt állítja a
kompozíció középpontjába, megritkítja a nemzetkarakterológiai bírálat keserű-ostorozó szavát, s teret nyit a kötődést erőteljesebben kiemelő együttérzés és szeretet vallomásosságának.
A forradalmi líra az „érzelmi", a „kétlelkű" és a „plebejus" forradalmiság korszakait folytatva egyetemes emberköltészetté szélesedik, paradoxonos szerkezete a kétségeken, meghasonláson és kiábránduláson felülemelkedő, a tragikumérzést antiimperialista tiltakozássá formáló költő belső drámai tere. A szerelmi költészet nóvuma — a Léda-ciklus strindbergi
disszonanciái után — a hazaérkezés, az otthonosságérzés emberi békéje, az apokaliptikus rettenetben a szövetségkapcsolat tisztasága, érosz és idill feszültségének kiegyenlítődése. A vallásos verseknek Az Illés szekerén kötettel kezdődő s A magunk szerelmével megszakadt sorozata is folytatódik, de egyre inkább perifériára szorítja bennük az antropológiai istenkép a
kozmikus látomást, a szekularizált jelentéstartalom evilági mítosza az elvesztett transzcendens
hit utáni sóvárgást. A folytonosság és megújulás dialektikája nemcsak az egyes ciklusokra jellemző, hanem az Ady-lira egészének dantei építményére is: a jól ismert témák és motívumok a
háborús években — a differenciálódás poétikai törvényét az integrációéra cserélőn, és az expresszionizmus „ó Ember ¡"-költészetének analógiájaként — természet- és társadalomfilozófiai
horizontú gondolati struktúrába szerveződnek, melynek centrumában a „magyarságverset"
az egyetemes érdekű „emberiségvers" váltja föl.
Az elemzés másik útvonala az eszmeiség formateremtő szerepének nyomon követése.
A humanista eszményekből, kultúrkritikai tragikumérzésből és antiimperialista öntudatból
szövődő ideologikum a modern tudatlíra sajátos (nem „ezoterikus", hanem „életes") változatát hozza létre. Király érzékenyen jellemzi e verstipus főbb műfaji variációit: a reflexív balladát, a mitizált életképet, a lírai monológot, az intellektuális panaszdalt. Meggyőzően bizonyítja
a kései Ady-költészet szereplíra voltát: a bonyolult mondandók okán elválik egymástól szerző
és narrátor pozíciója, a gondolkodó, mint stiláris hős a bujdosó kuruc, a kiáltó próféta stb.
maszkjai mögül szólal meg. A kataklizmatudatnak megfelelően alakul a szemléleti forma:
fragmentumokra szakad tér és idő folytonossága, a kaotikus világképnek megfelelően nem
hős-, hanem szituációcentrikus lesz, s vele szemben megképződik a magaslati lét szimbóluma,
a „tető". Az új perspektívához igazodik aztán a jelképrendszer: az Apokalipszis biblikus zűrzavara ellenében megelevenedik a jövőképpé formált Aranykor-mítosz, megszületik a kaoti75

kus világot s a belső kétségeket a „szebb Tegnap" hitével megföllebbező Janus-arcú utópia.
A sokfele indázó gondolatiság kifejezésére a verset a „polifóniát" érvényre juttató szerkesztésmód teszi alkalmassá. A költő a paradox stíluskeverés eljárásával egyetlen és egységes kompozícióba tudja sűríteni a korábban egymást kizáró végleteket: a létélmény elvontságát és az
emberkép konkrétságát, az irónia intellektuális fölényét és a pátosz megrendültségérzését, a
tragikum komorságát és az idill szépségét.
Ady Király István értelmezésében korántsem megkésett forradalmár, nem is egyszerűen a
szimbolista Baudelaire anakronisztikus követője, hanem az egyetemes huszadik századi kultúra fő áramában élő és alkotó, nyelvi elszigeteltségében is világirodalmi rangú költő. Több
okból is. Az „elszigetelő művészgondolatban" George, Proust, Eliot kortársa, a „morális
autonómia" meghirdetésében pedig alakja többek közt Lev Tolsztojéval, Albert Schweitzerével vonható párhuzamba. Megéli az egzisztencializmusban és az abszurd irodalomban kiteljesedő elidegenedésérzést, Kafka Kastélyának, Jarry Ubu királyának, Camus Sziszüphoszának
modern drámáját. Legfőképp azonban azért, mert in statu nascendi ismeri föl a huszadik századi történelem folyamatait, melyekkel az emberiség csak később, kifejlett formájukban találkozik, például a fasizmusban elburjánzó „szociálpszichológiai kórt", melyet majd Thomas
Mann ábrázol a Mario és varázslóban, Karel Capek A fehér kórban, Ionesco Az orrszarvúban. Lírájában hasonló eszméket fogalmaz meg, mint a „harmadik világ" mára klasszikussá
növő, „peremvidéki", imperialistaellenes és patrióta irodalma, Neruda és Marquez, Cesaire és
Llosa. A kapcsolatrendszer, melyben Király István Adyt elhelyezi, példásan sokrétű, behatóbban tanulmányozva mégis támad némi hiányérzetünk. Amilyen gazdag ugyanis a kép a
nyugat-európai utalásokban, épp olyan vázlatos a költő közép-kelet-európai rokonságának
kiderítésében, a lengyel és a cseh, a román és a szerb-horvát stb. irodalmak analógiás jelenségeinek vizsgálatában. Pedig a világirodalmi közeg igazán teljessé csak a „peremvidéki" kultúra eleven kontextusában válhatna.
Ady a huszadik századi magyar irodalomban megkerülhetetlen kiindulópont, meghatározó erejű példa, korszakok munkatervében testet öltő állandó sugalmazás. Király okkal oszlatja az „utolsó nemzeti költő" és a „követhetetlen lírikus" hamis legendáit. Legélesebben az
Adytól előre vezető utakat rajzolja ki. Kelet-motívumát a két világháború között a népi mozgalom mitizálja, magyarságszemléletét — Szabó Dezső Elsodort faluja ellenében — József
Attila írja tovább a Hazámban, Illyés Gyula az Ozorai példában, Radnóti a Nem tudhatomban. Kurucos hangvétele ösztönzi a húszas évek modern pikareszkjét, Tersánszky Kakukk
Marciját, a Tiszta szívvel dacos-hetyke lázadását. Kései természetlirája folytatódik Szabó Lőrinc Föld, erdő, istenének panteizmusában, Radnóti Miklós eklogaköltészetében, Juhász Ferenc és Nagy László kozmikus életérzésében. Totalitáseszméje ihleti a későbbi „hosszú ének"
műfaját — a Három öregtől a Tékozló országon át a Menyegzőig. Apokalipszis-látomásaiban
gyökerezik Pilinszky Apokrifba, nélküle nem volna érthető Németh László morális utópizmusa, Illyés tragikus optimizmusa sem — egyáltalán újabb irodalmunk társadalmi küldetéshite, a
nemzeti sorskérdéseket magára vállaló felelősségtudata. Viszonylag kidolgozatlanabb a párhuzam a költő-pályatársakkal, a Nyugat első nemzedékével. Pedig a „magaslati lét" eszméje
eleven a „kor fölött" élő Babitsban is, Kosztolányi hasonító abszurditásélménye, a „tárgytalan
rettegés" szimbolizmusa is kézenfekvő összevetéseket kínálna, akárcsak Juhász Gyula tragikus hangszerelésű táj- és magyarságlirája.
Király új Ady-könyve fogalmi eszközökkel megvalósított mintaszerű esszé. Módszeres és
könnyed, tudományos és olvasmányos egyszerre. Legszebb lapjain a verselemzések csúcsteljesítményeivel. A monográfia „feje" s „lába" után érdeklődéssel várjuk a „derekát". (Szépirodalmi.)
GREZSA FERENC

76

EDMégoiisssszélk
DOMOKOS MÁTYÁS: A PÁLYATÁRS SZEMÉVEL;
DOMOKOS MÁTYÁS—LATOR LÁSZLÓ: VERSEKRŐL, KÖLTŐKKEL
„Négykezes tanulmányoknak", „peripatetikus töprengéseknek", az újabb magyar irodalom „sajátos regényeinek" is nevezhetnénk e két „kollektív esszéregényfélét". Az egyikben
Domokos Mátyás majdnem harminc alkotóval (többségben íróval) beszélget, s a „közös töprengések" célja — a hagyományos íróportrékkal, személyes interjúkkal szemben — egy-egy
gondolat kibontása. Az irodalom, a művészet „esztétikai sorskérdéseiről" kapunk így képet.
A másik kötet is példa nélküli vállalkozás. Líránk utóbbi négy évtizedének kiemelkedő műveiről („biztos irodalomtörténeti értékekről") szól Domokos Mátyás, Lator László, s a beszélgetésbe esetenként a szóban forgó vers szerzője vagy valamelyik költő pályatárs is bekapcsolódik. Egyetlen irodalomtörténész sem szerepel a két kötetben, Domokos — miként egyik nyilatkozatából kiderül — „az.írókban óhatatlanul bennerekedt «műfajok közti« gondolatokra"
kérdezett rá. Meggyőződése, hogy literatúránk történetéről mindenkor az írói esszék adtak és
adnak elsőként hű képet. Az írókat is csábítja a műfaj: bizonyos alapkérdésekről közvetlenül,
szépírói áttétel nélkül fejthetik ki a véleményüket. Jelen van itt a „személyesség aspektusa",
de az „általánosítás síkja" sem hiányzik.
A pályatárs szemével tematikai gazdagsága két nagy kérdés („alaptengely") köré rendeződik. A hagyományhoz fűződő kapcsolat az egyik. Mert az „»új időknek új dalai«... napjainkban is a vállalt vagy elutasított hagyomány hangszekrényétől kapják megkülönböztető
hangszínüket". Domokos másik alaptétele: a magyar irodalom „genezisében realista irodalom". így aztán az is izgatja, hogy a realista írói igény és erkölcs „milyen sorsra jutott" a hetvenes években? Nem hisszük, hogy Domokos célzatosan választotta ki beszélgetőtársait. Jó
néhány alkotóról ugyan előre lehetett tudni, hogy a két fő kérdésben nem lehet lényeges eltérés. Ám a többiről legföljebb csak sejteni lehetett várható állásfoglalását. S ki hitte volna,
hogy még Hernádi Gyula is az új realizmushoz akar visszatalálni. Csak azt sajnáljuk, hogy a
legfiatalabb pályatárs ebben a kötetben Tandori Dezső és Petri György. így nemcsak a mai
huszonévesek, hanem a harmincasok se hallgattattak meg. Az ő megszólaltatásukkal mindenképpen árnyaltabb lett volna a kép.
Irodalmunk — jól érzi ezt Fodor András — „ijesztően szétszaggatott", a különböző
nemzedékek, irányzatok, csoportok eltávolodtak egymástól. Úgy tűnik, a hagyományhoz
való viszony, a hagyomány tagadása vagy folytatása itt a generális kérdés. Kormos István arról beszélt, hogy milyen gazdag az a költő, aki minél több szálon kapcsolódik a magyar költői
hagyományhoz. Axiomatikus tömörséggel fogalmazta meg: „modern magyar költő csak az
lehet, aki elfogadja a hagyományainkat". Somlyó György szerint „az az újító, aki nem csodálja, hanem lefitymálja a régi nagyokat, az biztos, hogy nem fog maradandó újítással kirukkolni". Persze azzal is számolni kell, hogy a hatvanas-hetvenes években indult költőknél már
nemcsak a magyar hagyomány ösztönzött, hanem a világlíra is. Ez azonban — Kálnoky
László figyelmeztet erre — nem szakíthatja el az alkotót a saját nemzeti hagyományoktól. „A
magyar irodalom története éppen azt példázza, hogy éppen a legmagyarabb karakterű és mondanivalójú költők újították meg — következetesen — költészetüket idegen inspirációkból..."
— jegyzi meg Domokos. A beszélgetésekből végül az a tanulság emelhető ki, hogy az újabb és
újabb nemzedékeknek meg kell találniuk a hagyományban a „hozzájuk szóló ösztönző részt",
sommásan nem lehet elvetni az eddigi eredményeket.
A másik, az előbbivel szorosan összefüggő kérdés a realizmus, a realista irodalom sorsa.
Az utóbbi másfél évtizedben előretört a privatizáló irodalom, s egyre több a példa az ironikus,
kívülálló írói magatartásra, a népben, nemzetben gondolkodás Veres Péter-i eszményét elvető
ezoterizmusra, a valóságtól elszakadó absztrakt teljességigényre. Béládi Miklós 1975-ben je77

lentette ki egy tanácskozáson: „a valóságábrázoló realizmus jelenleg defenzívában van".
S emlékezhetünk Domokos Mátyásnak A prózaírói magatartás változása a hetvenes években
című tanulmányára (olvasható Ugyanarról másképpen című kötetében is), melyben a korábrázoló epikusi kedv elapadását regisztrálja, s bírálja azt a „korszerűnek" hitt, rendkívül veszélyes írói magatartást, mely „a társadalmi-történelmi jelentéstől megtisztított művek alkotásában" látja az irodalom értelmét. Aki mégis ragaszkodik a realista igényhez, annak keserves tapasztalatokat kell szereznie: látnia kell, hogy a könnyebb, a veszélytelenebb, a haszontalanabb milyen gyorsan megkapja a zöld jelzést. Domokos Mátyás A pályatárs szemével előszavában külön is kiemeli aggodalmait. Úgy látja, az utóbbi időben az irodalom „valamilyen realitás" helyett teória, doktrína illusztrációja, s félő, hogy elvész „az igazság gravitációja". Paradox helyzet:
miközben az irodalmi élet hivatalos megnyilatkozásai egyaránt úgy védik a
realizmust, mintha valami rezervátumbeli ritka nagyvad volna, a realista minősítést kiérdemlő
könyvek mégis a kipusztulófélben levő bölények sorsára jutnak, mert az iró alig tud azzal a
nehézséggel megküzdeni, hogy nálunk mindenki többet tud, vagy többet vél tudni a valóságról, mint amennyit az író ugyanerről a valóságról regényében »kikiabálhat«". Domokos Mátyás „teremtő kérdései" nyomán az okoknak is elgondolkodtatóan széles skálája bontakozik
ki. A realista írónak nagyon nehéz a teljes igazságot kimondania, „eleven emberek vagy élő államok érzékenységébe vág metszőkésével..." (Cseres Tibor.) Az „indítékhiányos állapotról"
szóló művek nehezen törnek át, mondja Csurka István: „Engem, a Döglött aknák íróját
nyugtalanít, hogyha az aknáim döglöttek." (A művek szükségtelen késésére, illetve késleltetésére vonatkozik ez a megjegyzés.) A történelmi érdeklődés egyre nagyobb, de az irodalomnak
— a „tabusítás" miatt — óriási lemaradásai vannak (Fekete Gyula). „Általában a társadalmi
drámák, az eleve drámai formában megírt, az eszmék szintjéig felérő drámák, a nemzet mai
problémáiból konfliktust élezők, és az egyetemesség igényével megírottak — ezek azok, amelyek a főváros színházaiban valahogy elpangtak." (Hubay Miklós.) Illyés Gyula a történelem
kívánalmaival való szembenézést hiányolta: „A magyar szellemi élet mindmáig nem ábrázolta
a gyökereit a magyar nép tragédiájának." Karinthy Ferenc szerint a realizmusnál jobbat még
nem találtak ki, „a realizmus, ahogy én értem, figyel, mindent néz, fölszed, magába szív és
gyűjt, és úgy viszi tovább...". S ha azt akarjuk, hogy irodalmunkkal a világban is jelen legyünk, akkor a világot foglalkoztató gondokról „a magunk vallomását" kell megtennünk.
„Mindenről őszintén kellene beszélni..." — mondja Szakonyi Károly, de azt is hozzáteszi:
„Alighanem ennek több a gátja, mint gondolnánk." A költő, s egyáltalán a művész — Vas
István beszél erről — valamivel mindig provokál és megütközést kelt.
A penzumszerűen írt „közéleti vers" miatt persze senki sem csóválja a fejét. Amikor Domokos a „közügyekben érdekelt" irodalomról beszélgetett Garai Gáborral, joggal bírálta azokat az „elkötelezett" verseket, melyek mögött se egyéniség, se személyes meggyőződés nincs.
Ezért javasolta — Vas István eszmefuttatása nyomán — a közéleti és a politikai költészet elkülönítését. A jó politikai vers mindig személyes, s ezt a magatartásbeli sajátosságot Adyval
érzékeltette. „A ködös, homályos és temetőszagú honfibútól kezdve a felszínes és kommercionális internacionalizmusig annyi meg nem gondolt gondolat, helyesebben: téveszme kavarog
ezekben a közéletinek deklarált versekben..." A jó politikai versek közé viszont olyan művek
sorolhatók, mint Vas István Allende-verse, de még olyanok is, mint Füst Milán Lenin-verse,
A jelenés. Az utóbbiról egyébként a Versekről, költőkkel című kötetben is beszélnek. A történelem egészének viharzása van benne, nemcsak a történelemnek a napi érdekek szerint kivágott metszete. A költészet politikai minősitésének változékonyságáról, az irodalmat illető politikai minősítések forgandóságáról hoz példákat Benjámin László is. Ma már csak mosolyogni
lehet azon, hogy szocialista líránk kiemelkedő képviselője Tavasz Magyarországon című versét azzal kapta vissza a Forum főszerkesztőjétől, hogy „ez egy szocdem vers". Egyetlen élet című könyvét vezető politikusok nevezték „polgári mocsoknak", s a Vérző zászlók alatt csak
úgy jelenhetett meg 1962-ben, hogy hosszú jegyzetben magyarázták, miért nem tartozik a szo78

cialista költészet fogalomkörébe. Ezek a példák is elgondolkodtató adalékok lehetnek a realista írói igény és erkölcs — Domokos könyvében centrumba állított — kérdésköréhez.
Amikor a hagyományról, a realizmusról, a valóságábrázolás és -kifejezés lehetőségeiről
beszélgetnek a pályatársak, azt hiszem, mindannyian tudatában vannak annak, hogy a hatvanas évek végétől korváltásnak, korszakváltásnak lehettünk tanúi az irodalomban. Módosult
az író szerepfelfogása (váteszíró-művészíró), díalektikusabb, gondolkodóbb lett az irodalom,
megjelent a paradoxitás, á polifónia, a pátosz helyét az irónia, a groteszk foglalta el. Domokos nem tagadja, a groteszk is lényeges emberi-társadalmi kérdésekről szólhat (vákuumhelyzet, az izolált ember szenvedése, kiútkeresése), de szerinte hiányzik belőle a tragédia, mint „a
létszemlélet tragikus aspektusa". Az irónia, a groteszk — mint Kálnoky László véli — fölfrissítheti a versek képanyagát. Petri György a hatvanas évek végén indultak nevében kel a groteszk védelmére: „ . . . h a felemelő hatása nincs is, de felszabadító hatása igenis lehet." Amit
Petri a lírai hős, a költői szerep változásairól mond, azzal lényegében egyetérthetünk. Igen érdekesek Domokosnak és Petrinek azok a fejtegetései, melyek a „szerényebb szerepfelfogást"
Arany Jánosnak és József Attilának nem a par excellence fővonalba illő verseihez vezetik
vissza. A beszélgetésekből a váltásnak, a fordulatnak még nagyon sok jelére fény derül. Ilyen
a prózának Kardos G. György említette változása, az epikus részletezés fölöslegessé válása, s
ilyen a techné-nek, a prózaírás hogyan?-jának Somlyó György által jellemzett egyre erősödő
szerepe. A lírában, úgy tűnik, éppen fordított a helyzet, sok a „formai rendetlenség" (Domokos M.), sok fiatal költő művében zavaró „a nyelvi megformálás esetlegessége" (Lator L.).
Realizmus és korszerűség nem ellentétek Domokos Mátyás felfogásában, inkább kiegészítik egymást. Úgy híve a realizmus esztétikájának, hogy szemléletében döntő szerepe van a
korszerűség fogalmának. Nem a realizmusnak egy korábbi, meglehetősen leszűkített és elavult
értelmezéséről van szó. Domokos tudja, hogy az irodalom a fölfrissülés és a megújulás folyamata. De jogosan aggódik, amikor némelyek a magyar irodalom nagy, pozitív eszményeit
(népben, nemzetben gondolkodás, kötődés, valóságközelség stb.) a modernség koloncának
tekintik. Nem ellensége ő az avantgarde-nak, bíráló megjegyzései csak a neoavantgarde blöffjeire vonatkoznak. A Versekről, költőkkel című kötetben említi, hogy maga Kassák is gyanakvással figyelte a neoavantgarde burjánzást, „a művészet túljutott a forradalmak szakaszán", írta naplójában. Lator László meg arra figyelmeztet, hogy az úgynevezett népi szürrealizmus sem menthet föl „a fegyelem és a mesterségbeli tudás alól". Nemcsak a túlhajtott neoavantgarde, hanem a „bartóki modellre" hivatkozó, tehetség nélkül gyártott újnépiség is megkapja mindkét kötetben a magáét.
Az ötletek pezsgését, a fölvetések gazdagságát a továbbiakban talán nem szükséges bizonyitanunk. Csupán néhány példát említünk még a tematikai gazdagságra. Hubay Miklóssal a
magyar dráma hetvenes évekbeli helyzetéről beszélget Domokos, a film és az irodalom kapcsolatáról pedig Jancsó Miklóst és Nemeskürty Istvánt faggatja. S milyen izgalmas, a költői
mesterségről írónak, olvasónak egyaránt fontosat közlő Domokos beszélgetése Nemes Nagy
Ágnessel a költői kép sorsáról, vagy Weöres Sándorral az értelmetlen vers értelméről. Hatalmas erudició, a magyar irodalom egészében való imponáló jártasság, szilárd esztétikai alapon
nyugvó értékrend jellemzi Domokos könyvét. S nem utolsósorban az elevenség, az életszerűség : nem függetleniti magát az alkotói személyiségektől, az irodalomtörténet — hite szerint —
nem személytelenítheti el önmagát.
A Versekről, költőkkel egyik fő vonzóereje szintén a személyesség, a nyíltan bevallott
„személyes ízlés és vonzódás". Olyan ízlés és érdeklődés, amire mégis a nyitottság, a legkülönfélébb költői alkatok, irányok iránti megértés a jellemző. A szerzők a költők segítségével hívják elő a titkot, ami „nemegyszer pofon egyszerű, a fellegjáró elméleteket megcsúfolóan természetes és meghökkentően józan költői gondolat". Domokos Mátyás, Lator László és az általuk megszólaltatott költők pontosan tudják, hogy a verselemzésnek nincsenek általános érvényű módszerei. Az újabb elemző módszerek kiválóan alkalmasak a vers struktúrájának a leírására, de az értelmezéssel és értékeléssel adósak maradnak. A szerzők jó érzékkel teremtik
79

meg a különböző szintek (leíró, értelmező, értékelő) közötti kapcsolatot. Bizonyos tudományos eljárások hiánya nem azt jelenti, hogy a beszélgetések résztvevői nem ismerik ezeket a
módszereket. Ők elsősorban nem boncolják a verset, hanem élvezik és rezonálnak rá. Minden
nyelvészeti, stilisztikai, irodalomtörténeti, verstani és esztétikai tudásukkal azt próbálják elérni, hogy mások is élvezzék a verset, hogy mások is rezonáljanak rá. Tudják, nem a vers van a
metodikai problémákért, hanem fordítva. Szerintük az a legjobb módszer, ha minél több
módszer van. Domokos egy helyen a személyes, a társadalmi és a történelmi mozzanatokat figyelmen kívül hagyó úgynevezett „closed reading" módszer egyoldalúságát teszi szóvá. Ezekben a dialógusesszékben mindenki a neki legmegfelelőbb módon közelíti meg a verset. Olykor
apró biográfiai adatok világítják meg a mű élményhátterét, s nyomon követhetjük, hogyan
válik verssé az élmény? Gyakran az adott mű esztétikai minőségeinek együttese a pálya egészének természetrajzát körvonalazza. Egy-egy bonyolult, gazdag tartalmú alkotás elemzése akár
kötetnyi terjedelmű is lehetne, itt erre nyilvánvalóan — eredetileg rádiósorozatról lévén szó —
nem volt mód. Ám egyébként is „a remekművekhez általában társuló érzés az, hogy a versnek
titkos többlete van, amit nem lehet teljesen megmagyarázni és kielemezni". Külön érdeme a
könyvnek, hogy kevésbé ismert, nem értéküknek megfelelően számon tartott költőket is bemutat. (Például Nadányi Zoltánt, Berda Józsefet, Hajnal Annát.) A sort különben Sárközi
György Esőcseppek, és Radnóti Miklós Erőltetett menet című verse nyitja, „személyes sorsuk
tragédiája és költészetük üzenete morálisan meghatározza a legújabb magyar líra
szituációját".
Remek miniesszék sora ez a könyv. Ahogy Domokos Mátyás és Lator László a Vértanú
arabs kancában, Nagy László híres prózaversében kimutatják a súlyos élményanyag és a rímről, strófaszerkezetről, hagyományos kötött versformáról való lemondás összefüggését, az a
vers- és irodalomértés csúcsa. Nem kevésbé bonyolult, egzisztenciális és léttapasztalatokat sűrítő költemény Az ígéret megszegése, Illyés Gyula műve. Ennek a talányos versnek az értelme
úgy világosodik meg, hogy közben a modern líra természetéről is sok mindent megtudunk.
Csoóri Sándortól meg azt kérdezik, „miért éppen a »hó«, a »dér«, a »zúzmara«, a »fagy«, s
egyáltalán: a »tél« természeti képeiből és képzeteiből szövődött a hetvenes évek költészetének
talán leggyakrabban előbukkanó és legdivatosabb metaforája?" S amikor Domokos Mátyás a
századvéget, Verlaine-t és Adyt említi a Hó emléke című verssel kapcsolatban, Csoórinak az
Arany Jánosnak tulajdonított „dörmögés" („Gondolta a fene!") jut eszébe — nem méltatlankodva, inkább „csodálkozásra késztetőn". Hasonlóan nyilatkozott — Domokos hosszú fejtegetését végighallgatva — Illyés Gyula is: „.. .lám, lehet értelme a kritikának. Úgy értve, hogy
megmagyarázza, kibontja (majdnem azt mondhatom: a költő számára is), hogy mi volt eredendően a versben." Azt hiszem, ennél nagyobb elismerést irodalmár aligha kaphat. Domokos, Lator és mások megmutatják ebben a — hagyományos interjúgyűjteményektől eltérő —
két kötetben, miként lehet az irodalomról — tudományos akríbiák, esztétikai értékítéletnek
álcázott politikai megfontolások, vagy éppen a különféle klikkek farkastörvényeit idéző elfogultságok nélkül — a maga fontosságának és „sajátszerűségének" megfelelően beszélni.
(Magvető, Szépirodalmi.)
OLASZ SÁNDOR

80

Életrajzi töredékek egy majdnem teljes életről
LUKÁCS GYÖRGY: CURRICULUM VITAE

Ha a párkák tovább fonták volna még az idős mester életének fonalát, vagy legalább Atroposz valamivel később metszi el azt, akkor Lukács nemcsak Ontológiáját dolgozhatta volna
át radikálisan és Esztétikáját fejezhette volna be, illetve tervezett Etikáját írhatta volna meg,
de a Megélt gondolkodás sem maradt volna csupán egy sokat ígérő életrajzi vázlat, hanem
olyan intellektuális önéletírássá érlelődhetett volna, amely műfajilag valahol Augustinus Vallomásai és Russell Filozófiai fejlődésem című gondolkodói önarcképe között helyezkedne el.
Ha azonban valakinek úgy alakul az élete sora, hogy „tulajdonképpeni életművét" hetvenesztendős korában kezdheti el végleges formába önteni, annak — annyi felhalmozódott gondolat
és élettapasztalat birtokában — nyilván nagyon kevés az a másfél évtized, amit a sors és a betegség még meghagyott számára. így a Megélt gondolkodás című vázlat — a történtek miatt
— alapvető fontosságú dokumentummá lépett elő: vázlat volta ellenére sem csupán alkalmassá, de méltóvá is arra, hogy egy életrajzi témájú válogatás élére kerüljön, s ezzel intonálja és
keretbe foglalja azokat a kisebb írásokat és nagyobb művekből vett részleteket, amelyek Lukács életútjának, szellemi fejlődésének legjellemzőbb dokumentumai és reflexiói. Ezeket foglalja össze és teszi könnyen hozzáférhetővé az Ambrus János szerkesztette Curriculum vitae,
amely tematikailag rokon az Utam Marxhoz című válogatással, illetve a Lukács György élete
képekben és dokumentumokban című összeállítással. Míg az utóbbi Lukács életének eseményeit, a személyiségére közvetlenül jellemző biográfiát adja, és így egy szűkebb értelemben
vett „curriculum vitae", addig az előbbi „belső" életének állomásait követi nyomon, s az úgy
egy történelmi személyiség formálódó arcképe, inkább afféle „curriculum studiorum".
Az Ambrus-féle válogatás az előbbi két megközelítés együttes alkalmazásának eredménye: a
mindennapi életét élő és az emberi gondolkodás ügyét szolgáló Lukács önarcképének egyszerre
két képsíkbeli lenyomata; egyszerre olyan összetett, markáns és hatásos is, mint egy kubistaszürrealista Picasso-kép. Részben éppen ez a komplementer kettősség járul hozzá egyrészt a
mozaikszerűség feloldásához, másrészt az önjellemzésekből összeálló portré objektívebbé tételéhez, bár ez utóbbihoz az is hozzájárul, hogy helyet kapnak a válogatásban egyéb jellegű
dokumentumok is: Lukács Györgyné néhány önéletrajz-részlete, Gábor Andor Lukács biobibliográfiája, a Blum-tézisek 1956-os vitájának jegyzőkönyvrészlete és más ehhez hasonlók.
A válogatás szinte a teljes heterogenitásig menően sokműfajú: a különböző korszakokban íródott önéletrajzoktól kezdve a naplórészleteken, önkritikákon, előszókon és utószókon
át a vitacikkekig, alkalmi hozzászólásokig és ünnepi beszédekig nagyon különféle írásokon át
mutat be egy-egy vonást a sokoldalú Lukács szellemi portréjából. A kép modelljének sokarcúsága, változékonysága követeli meg, hogy a legkülönfélébb módon közelítsen hozzá az, aki
utólag már csak a dokumentumokból, bár a leginkább önvallomásszerű dokumentumokból
tudja csak őt „személyesen" megismerni. A kötet talán egyetlen hiányossága éppen az, hogy a
Lukáccsal készült interjúkból — amelyekben pedig még a hangvétel is a legszemélyesebb —
nem közöl részleteket. Reméljük, egyszer talán ezek is megjelennek nálunk; addig az érdeklődők arra az ötrészes sorozatra vannak utalva, amelyet az Új Symposion közölt 1981-ben, Eörsi
István és Vezér Erzsébet vele folytatott beszélgetéseiből.
Az ilyenformán együvé került anyagokból nagyon egyértelműen kiolvasható Lukács életútjának két legnagyobb problémája: marxistává fejlődése és az ideológusi létformába való
kényszerülése.
Az elsőről, Marxhoz és Leninhez vezető útjáról, a marxizmus újragondolására tett kísérleteiről nagyon világosan kitűnik, hogy nem az esetlegességek csábították vagy kényszerítették

6 Tiszatáj

81

erre az útra; tudatosan vállalta és soha nem érezte kényszerpályának. A polgári életforma fiatalon átélt válsága indította egy osztálya számára egyáltalán nem tipikus út keresésére, és évtizedeken át vívódott, míg végre valóban meg is találta. Nem ment nála végbe hirtelen a nagy világnézeti fordulat, s főleg nem „látványosan" hajtotta azt végre vagy akarta látszólagos ártatlansággal később elfeledtetni — mint egyik-másik kritikusa gondolta. Leszámolás a múlttal című vitacikkének — amelyben saját esete inkább csak példája a történelmi személyiségek haladáshoz igazodó átalakulásának — épp az adja legfőbb értékét, hogy tudományos és politikai
fordulatát nagyon is objektív módon igyekszik megragadni: „A múlttal, a múlt tévedéseivel,
hibáival és bűneivel való kíméletlen leszámolás a nemzeti lét, a nemzeti megújhodás múlhatatlan előfeltétele. De ezt csak az olyan emberek tudják véghezvinni, akik a társadalmi igazságokat saját életükre is merik vonatkoztatni. "
Marxhoz vezető útja bizonyos fokig Marx életútjának megismétlése is, illetve analóg más
polgáriból marxistává fejlődő gondolkodó pályájával, mint amilyen a származását tekintve is
nagypolgár kortárs Antonio Banfié Olaszországban. Az életrajzi események annyiban érdekesek és jelentősek ebből a szempontból, hogy segítenek feltárni: a marxizmus útján megtett lépések sikeressége mennyire a dokumentált eseményekből következik (például a származás egyrészt a polgári életformától taszító, de másrészt szellemileg jól felkészítő volta), illetve
mennyire következményei azok már egy a marxizmus szolgálatát tudatosan vállaló életvitelnek (letelepedés a Szovjetunióban, Az ész trónfosztásának megírása stb.). A biografikus szintű
megközelítés sem hagy kétséget afelől, hogy Lukács marxizmusa, különösen annak sokszor
szóvá tett korábbi, húszas-harmincas évekbeli érettségi foka a kor bizonytalanságainak lecsapódása is, amelyeket Lukács nemcsak átélt, hanem át is gondolt, s „megélt gondolkodás"-ként
fogalmazott életműve egy-egy fejezetévé.
Ezzel függ össze Lukács életének másik nagy problémája: „csak ideológus" lett belőle.
Szinte alapító tagja volt a magyar kommunista pártnak, népbiztosa az első magyar proletárforradalomnak, de vezető teoretikusává nem lehetett; és noha volt katedrája — a marxista katedrafilozófus szerepét nem vállalta. A párttag gyakorlati munkáját az elmélet területén végezte : többnyire olyan teoretikus feladatok megoldásába kezdett, amelyeknek a munkásmozgalom és a szocializmus stratégiája szempontjából mindig megvolt a maguk relevanciája. A Történelem és osztálytudat tanulmányait — bár csak egy részük készült a forradalom előtt — egy
újabb forradalmi hullám reményében tette közzé; A fiatal Hegelt — az analógiák nyelvén
szólva — egy konszolidálódó új társadalmi rend, az akkor még csak egy országban épülő szocializmus védelmében írta; Az ész trónfosztásénál a fasizmus feltámadását próbálta a maga
módján akadályozni és így tovább. Ezek azonban csak követték a „nagy" politikát, de nem
szabták meg. Sztálin és Zsdánov kortársaként kénytelen volt beérni azzal, hogy — formálisan
hivatkozva rájuk — kisebb elméleti írásokat és történeti témájú könyveket tehetett közzé. Itthon pedig, mint a magyar pártban egykor rosszul állást foglaló tagnak, csak a második Nagy
Imre-kormányban kínáltak fel miniszteri tárcát. Elméleti munkássága nagyon sokszor csak
éles viták tárgya és ürügye volt. Jól látta, és kénytelen vok elfogadni ezt a szituációt:
„A Blum-tézisek után nem voltam többé vezető politikus. Ideológussá lettem, de akkori meggyőződésem szerint ezt a szerepet csak mint pártideológus tölthettem be (persze sem a felszabadulás előtt, sem azután nem voltam soha vezető funkcionárius). A Rudas-vita meggyőzött
arról, hogy erről is le kell mondanom, és azóta kizárólag mint saját nevemben beszélő ideológus igyekszem a kommunizmus ügyét szolgálni." Ez alighanem elméleti látásmódjában is akadályozta, inspiráló hatása is nagyon vegyes lehetett, s csak szívósságának és a tétovázó párkáknak köszönhette, hogy mégis létrejöhetett életművének olyan része, a legalább megkezdett
és eltervezett szintézisek sora, amelyek legtovább fenntartják nevét.
Hiába volt előtte ismerős a „bejárni való" utak térképe, számára ezek az utak — teljes
hosszúságukban — nem váltak „bejárhatókká". Talán csak az élete utolsó percéig végzett
munka nagy irama nem engedte, hogy panaszkodjék arról, milyen „félbe-szerbe" maradt életművet hagy majd maga után.
82

Ez a csak majdnem teljes élet így is imponáló, a lekerekítetlenül, sőt feltűnően befejezetlenül maradt életmű így is inspiráló, sőt kihívó. A csak részben leírt gondolatok a ki nem fejtettek rekonstruálására, illetve továbbgondolásra várnak. De hogyan gondolhatjuk tovább
azokat a gondolatokat, amelyeket nem volt alkalmunk őhozzá hasonlóan „megélni" ? (Magvető.)
KAPOSI MÁRTON

Toró Tibor: Kvantumfizika, művészet,
filozófia
Molnár Gusztáv szerkesztői szemét és filozófusi ízlését igencsak dicséri, hogy a Kriterion
új sorozatában az első kötetek közt jelentette meg Toró Tibor tanulmányait. Hiszen századunk legizgalmasabb írásaihoz tartoznak egy-egy nagy fizikus közérthetőség igényével megfogalmazott gondolatai. A fizika mélységeiben lezajló hatalmas forradalom ugyanis az egész tudományt, az egész technikát, az egész életet átalakította; ámde ezt a visszafordíthatatlan átalakulást egyáltalán nem követte a gondolkozás — se a „filozófiai" se a „köznapi" gondolkozás — adekvát alkalmazkodása. Századunk filozófiájára — a csúcsain legalábbis — óhatatlanul hatott ugyan a kor fizikája (gondoljunk csak Popper vagy Lakatos intenzív kvantumorientáltságára), de arról egyáltalában nem beszélhetünk, hogy a fizika nagy forradalma olyasféleképpen formálta-újjáalakította volna a gondolkozás egészét, mint valamikor az újkor hajnalán. Pedig az Einstein, Planck, Bohr, Heisenberg, Schrödinger, Dirac nevével jelezhető
nagy változás semmivel sem kisebb a Galilei, Kepler, Hygens, Newton, Leibniz által elinditottnál. Minél magosabbra és mélyebbre hágunk a „kvantumlétrán", annál nyilvánvalóbb, hogy a
fizika fejlődése az egész világképet megváltoztatta. S mi ebben a megdöbbentően új világban a
régi — és már régen nem érvényes — gondolkozási és viselkedési sztereotípiák szerint élünk,
ostoba struccmadarakként dugdosva fejünket a háborúktól és hőzöngésektől hangos világsivatag mind forróbb homokjába.
Toró Tibor tanulmányai szelíden de határozottan biztatnak, hogy emeljük csak fel a fe- •
jünket és nézzünk jól körül.
Az első írás a Bohr-féle komplementaritáselv és a Heisenberg-féle határozatlansági összefüggések szemszögéből elemzi a modern irodalom néhány jelenségét, de nem elégszik meg
meglepő analógiák felsorolásával, hanem arra a közös megfogalmazásra mutat reá — Lucián
Blaga „transzfiguráit antinómiái"-ban —, melynek alapján a kvantummechanika filozófiája
csakúgy értelmezhető, mint a modern művészeté. Nem csupán komplikált és nehezen érthető
dolgokat mond tehát el egyszerűen és világosan, hanem alapokat keres korunk egész kultúrájának egyetemes és racionális értelmezhetőségére. S a hangsúly itt — újból Blaga nyomán —
egyformán illeti az „egyetemes" és a „racionális" jelzőt. Mindkettő kulcsfogalom Toró Tibor
tudományfilozófiájában. Érthető, hogy azokhoz a jelenségekhez és azokhoz az alkotókhoz
vonzódik, akiknél ugyanezt találja.
így jut a könyvben központi hely Dirac, Heisenberg, Einstein alakjának, illetve a fizika
afféle felfogásának, amit az ő nevük szimbolizál, hozzávéve mindenesetre Bohr természetfilo6*

83

zófiájából is annyit, amennyi a komplementaritás révén teljes világképpé egészíti ki a relativisztikus kvantummechanika meglepő és bámulatosan bővíthető rendszerét. Károlyházi Frigyes valódi telitalálattal „igaz varázslat"-nak nevezte a kvantumelméletet; Toró Tibor miközben körüljárja és értelmezi ezt a világképet, maga is valamiféle „igaz varázslat" részesévé avatja
az olvasót, aki bámulva kapja rajta magát, hogy érti — vagy mondjuk inkább majdnem érti
— afféle bajosan megközelíthető dolgok lényegét, mint amilyenek az elektron Dirac-egyenlete, a kozmikus maradványsugárzás, a torziós terek geometrodinamikája, a sértett szimmetriák
titkai, a mágneses monopólus, a semleges gyengeáramok, a csinos részecskék, a nehéz leptonok. De nem azért érti (véli érteni) mindezeket, mert Toró valahogy ügyesen „megnépszerűsíti" a dolgokat; Toró egyáltalában nem népszerűsít, nem igyekszik közérthetően elmagyarázni a közérthetetlent. Toró, akárcsak Marx György hasonló jellegű Írásaiban és előadásaiban, megjelenít. Ez a megjelenítés a megértés kulcsa: konstrukciókban és fogalmakban rejlő
drámaiság észrevétele és kibontása. Ez a kibontott drámaiság kelti aztán az olvasóban a megértés érzését, vagy legalábbis valami nem-érzékelhetetlenségét.
A Fizika nagy drámájában az utóbbi években kétségkívül a szubnukleáris és a kozmikus
meglepő találkozása és egymásba játszása került központi helyre. Az, ahogyan lépésről lépésre
kiderült, hogy az atommagot felépítő parányi részecskék és erőterek fordulatossága .csak a
mindenség kohójának egészében érthető meg, de a kozmosz szép rendje is csak az atommag
alkatrészein belüli parányok szimmetriáiból szerveződhetik. Rész és Egész bámulatos dinamikája persze korunk számos fizikusát lelkesítette; olyan lényeglátó óriásoktól kezdve mint Heisenberg jobb-rosszabb „szubnukleokozmikus" bestsellerek szerzőiig; nehéz a dolga, aki ebben a hatalmas spektrumban saját vonalat kíván képviselni. Torónak szerencsére megvan az
ehhez szükséges sajátértéke: korunk legelső neutrinófizikusai között tartják számon s jegyzik
világszerte. S mivel ez a tüneményes részecske az utóbbi évtizedekben — kivált Lee és Yang
nagy fölfedezése óta — az elemirészfizika és az asztrofizika számos területén felbukkant valamilyen formában, Toró úgyszólván saját kutatómunkája részeként barangolhatta be a modern fizika hatalmas területeit. Erről tanúskodik különben magyarul is megjelent könyve
A neutrínóról (Gondolat, 1976), amelyben Toró a parányi részecske nyomában meghökkentően széles és szép távlatokra nyitja olvasói szemét. Ugyanezek a távlatok — a CP-paritás megmaradása, az elektromágneses és a gyenge kölcsönhatások egységes fizikai elmélete, a CPsértés a semleges K-mezonok világában avagy az ötödik erő rejtélye, a müon-neutrinó és a
kozmikus anyag ősrobbanás utáni fejlődése s más hasonló témák — megjelennek a jelen tanulmányokban is, de persze más, oldottabb kontextusban; hol a tudományos előrelátás lehetőségének és természetének példájaként, hol az új szintézis nehézségének és szépségének bemutatására, vagy éppenséggel a tudományos felismerések hatásosságához szükséges különös
időzítettség érzékeltetésére, mint például a kozmikus maradványsugárzás fölfedezésének történetét elmesélő esszében. Azaz Toró Tibor jelen tanulmányaiban a maga mélységes szaktudását tudományelméleti és tudománytörténeti kontextusban hasznosítja; a szakma mintegy
újabb, nagyobb részként beilleszkedik a tudományfilozófia egészébe. Azazhogy inkább egy
írandó itt a határozott névelő helyébe, hiszen napjaink tudományfilozófiai sokféleségében
Toró Tibor jól érzékelhetően egy tisztán meghatározott úton halad. Jól érzékelhetően, de nem
könnyen megfogalmazhatóan, mert mint minden élő és alakuló gondolkozás, Toró tudományfilozófiája is termékenyen szerteágazó szálak izgalmas szövevénye.
Föltűnően fontos szerep jut ebben a szőttesben mindenesetre a szépségnek. Nemcsak
azért, mert külön tanulmány szól Dirac — Ivanyenko professzor moszkvai dolgozószobájának falára felírt — mondatáról: „Physical law should have mathematical Beauty" (A fizikai
törvény matematikailag szép kell, hogy legyen). S még nem is csak azért, mert ez a „Diractörvény" ezen túl is többször fölbukkan különböző összefüggésben a többi esszékben. A lényeg inkább az, hogy Toró a modern fizikai elméletekben fölismeri a különböző szintek és különféle nézőpontok egymásra vetített rendezőerejét, a kizárólagosságokra épülő nagy monolitikus gondolattömböket fölváltó kölcsönhatások egymást kiegészítő sokféleségét. Fölismeri,
84

hogy a modern fizikában az egységesítés, a szintézis soha nem a dolgok rendfokozatokkal ellátott egyenruhába bújtatása, hanem lehetőség és garancia, hogy szabadon kibontakozhassanak, és megjelenhessenek bennük saját értékeik. Egység és egyszerűség a nézőpontra és szemléletre vonatkozik, nem a megfigyelt dolgokra és jelenségekre, hisz ezekben már a legelemibb
szinten is részecske és hullám ellentéte dobog szétválaszthatatlanul. „A természet nem szerkezetében ökonomikus, hanem az egyetemesen alkalmazható elvekben", és ezek az elvek soha
nem írhatók elő egyértelműen és véglegesen. A fizika szépsége végül is a „szabad
törvényhozó" mérhetetlen felelősségéből táplálkozik, amely a megszokott és általánosan elfogadott előírások szorítóvá válásakor bátran fellebbez az alkotó szellem szabadságához. Érthető, hogy Toró tudományfilozófiájában központi és szimbolikus szerep jut Bolyai Jánosnak.
Az ő teremtő tette és embersége a tudományos alkotás paradigmája, amit még jobban kiemel
életének tragédiája.
Toró Tibor beírta volt már a nevét a Bolyai-kutatásba, amikor figyelmeztetett Bolyai
János kéziratai közt a geometria és a gravitáció összefüggését föltételező tézisre, amely miatt
Bolyai joggal a gravitáció einsteini elméletének elődjeként tekinthető. Mostani kötetében
Toró ezt a grandiózus sejtést elhelyezi a harmadik (s végül az első világháború miatt kiosztásra
már nem került) nemzetközi Bolyai-díj történetében, amelyre — 1915-ben! — Dávid Hilbert,
mint az előző díj jutalmazottja, Albert Einsteint javasolta, „eredményeinek magas szintű matematikai szellemiségéért". Hilbert ezen a szellemiségen a gravitációs téregyenletek levezetését
értette, amit azért ismert már ekkor, a fölfedezés pillanatában, mert 1915 őszén intenzív tudományos eszmecsere, sőt együttműködés alakult ki közöttük. A díj így egybefoglalja a három
óriás nevét, Toró pedig a történet földerítésével és elmesélésével alkalmat talál egy nagy tudományos fölfedezés eddiginél pontosabb megvilágítására.
A Hilbert—Einstein—Bolyai esszé egyébként akár jellemezhetné is Toró tanulmányírói
művészetét: többnyire valamilyen konkrét történetből vagy jelenségből indul ki, megkeresi a
benne rejlő, illetve hozzá tartozó elvi vonatkozásokat, s aztán elhelyezi ezeket a szempontjukból releváns eszmék univerzumában. Bretter György esszéiben érhettünk tetten hasonló dinamizmust, de a lényeg Torónál is, akárcsak Bretternél, nem annyira vagy nem csupán a lépések
adekvát egymásutánjában keresendő, mint inkább a releváns részletek és kapcsolatok sokaságában, a szellem szabad és képzeletgazdag szökellésében. Nem hiába idézi Toró akkora egyetértéssel Lánczos Kornélt: „A tudományos inspiráció fantáziadús, nem pedig logikus gondolkozáson alapul. A tudományos eredmények megállapításához és azok érvényességének bebizonyításához szükség van a logikára, de nem a logika a legfontosabb a tudomány birodalmába való behatoláskor... Számomra nem látszik szerencsésnek, hogy tudományos képzésünkben oly sok időt szentelünk a logikus levezetéseknek, ahelyett hogy megmutatnánk a diákoknak a tudomány alapvető motivációit és képzelőerőt igénylő nézőpontjait." Éppen erre
törekszik ezekben a tanulmányokban Toró Tibor, s így kerül filozófiájában a tudomány a
művészi alkotás közvetlen közelébe. A különbség inkább tartalmi köztük, a képzelőerő mindkettőben a való világ adekvát érzékeltetése felé mutat.
A tudomány azonban, az ember kezébe adva a természet megértésének kulcsát, egyaránt
használható jóra és rosszra. A lehetőségektől elzárkózni nem lehet, hisz a tudomány segítsége
nélkül ennyi ember egyszerűen meg sem élhetne a földön. „De a tudósnak erkölcsi kötelessége
— idézi Toró Marx Györgyöt —, hogy feltárja a Jó és Rossz belőle fakadó alternatíváját.
A Jóhoz vezető egyértelmű használati utasítást azonban nem ismerik ők sem. Laboratóriumuk ajtaján kilépve ők is olyan szorongó szürke emberek, mint bárki más az utcán." A felelősséget tehát — válaszolja Toró Marx György fundamentális paradoxonára — az egész emberiségnek együtt kell vállalnia, a tudósoknak csakúgy, mint a többieknek. De ebben a bizalmatlanságokkal, gyűlölségekkel, acsarkodásokkal, fenyegetésekkel, háborúskodásokkal teli világban a tudós tán mégis többet tehet másoknál az egyre veszélyesebben fogyó jószándék, kölcsönös megértés, megbecsülés és tolerancia megőrzéséért. Tán ezért is szentel Toró külön
85

esszét az Ivanyenko professzor szobájának falán olvasható négy feliratnak, Dirac, Yukawa,
Bohr, Wheeler egy-egy mondatának, illetve a feliratok gyönyörű együttesének. Mert mintha
túl fizikai jelentésükön, így együtt valahogy általánosságban is hirdetnék Bohr feliratának
igazságát: Contraria non contradictoria sed complementa sunt. Az ellentétek nem ellenkezésre, hanem egymás kiegészítésére valók. (Kriterion.)
VEKERDILÁSZLÓ

Önigazolás helyett önismeret
A DUNÁNÁL — TÖRTÉNELMI FIGYELŐ
A történelem, a történelmi személyek iránti érdeklődés nem új keletű jelenség. Az egyén,
a közösség, a társadalom hosszú idő óta lehetőségének, érdekének megfelelően múltja megörökítésére törekedett. Nálunk a hatvanas évektől élénkült fel a történelem, a szűkebb és tágabb értelemben vett múlt iránti érdeklődés. Települések, üzemek, intézmények százairól írtak könyvet, tanulmányt, még az alig 20—30 éves termelőszövetkezetek egy része is megíratta
„saját" történelmét. Példák sokaságából tudjuk, hogy a múlt sikerei, küzdelmei vagy vereségei a jelenre is hatással vannak: lelkesítenek, nemzeti öntudatot ébresztenek, táplálnak vagy
sorvasztanak.- A történetírással kapcsolatos igények megnövekedtek s a népszerűsítés, a köztudatformálás lehetőségei is bővültek. Ám az sem elhanyagolható, hogy „.. .a történészekben
is erősödött a készség és bátorság, hogy kimozduljanak védett erődjeikből, az elzárt műhelyekből, s a nagyközönség előtt is bemutassák új termékeiket, gondolataikat, s alkalomadtán
könnyű fegyverzetben megvívjanak tévedésekkel, torzításokkal, előítéletekkel [és tegyük hozzá: egyoldalúsággal — L. I.], amelyek oly dúsan burjánzanak történelmünk mezőin." A Dunánál — Történelmi Figyelő rádióműsor nyomtatásban megjelent kötete — bátran megfogalmazhatjuk — hiánytpótló. A szerkesztő — Hanák Péter a történelemtudományok doktora,
az MTA Történettudományi Intézet osztályvezetője — megfogalmazásában a kezdeményezés
programját és irányát a Duna-gondolat jelölte ki. A kötetben leggyakrabban a nemzettudat, a
nemzeti és a társadalmi progresszió történelmi „bújócskáinak", a kelet-közép-európai régió
történelméről, a „helyben keletkező" problémákról, felfogásbeli eltérésekről olvashatunk.
„Talán még többet, egyetemesebbet tehettünk volna — írta a kötet előszavában Hanák Péter
—, ha a szomszéd országok történészeivel nemcsak pozicionális, hanem tudati szinkronban
együttmunkálkodva, valamennyiüket egyazon történészétosz hatna át: a múltat nem a jelen
legitimációjának, hanem megértésének eszközéül, nem az önigazolás, hanem az önismeret
forrásául használnánk."
A kötet négy nagy témakörében 37 — az egykori rádió-előadás kibővitett, sajtó alá rendezett — változata olvasható. Az első tematikus egység gerincét „ . . . a magyarság Kárpátmedencei elhelyezkedéséről, a táj népeinek eredetmítoszairól, tudatfejlődéséről és az etnikainemzeti tudat mai reneszánszáról szóló eszmefuttatások alkotják". A második témakörben a
nemzetté válás, a nemzettudat konfliktusairól, az együtt élő népek hasonló nemzeti fejlődésének alakulásáról, a súrlódásokról, a hazafiság, humanizmus — hazafiság, szocializmus kérdéseiről olvashatunk. A harmadik tematikus egység a demokratikus és szocialista gondolat, a
szocializmus magyarországi előfutárainak, a Tanácsköztársaság és a Márciusi Front egy-egy
86

kérdésének ismertetésére vállalkozott. A történetírás műhelyében címet viselő — utolsó —
részben szenvedélyesen vitatott témák és személyek, valamint a történetírás módszerbeli problémái kerültek reflektorfénybe.
*

Az eredet, a valós, vagy valótlan „gyökerek" kutatása, értelmezése s különböző célokra
való felhasználása évszázados, a források meghamisítása, „előállítása" évezredes múltra tekint vissza. A közép-kelet-európai népek eredetmítoszainak, a Králúv Dvur- és a Zelená Hora-i
kézirathamisítás, a hun-magyar, a szarmata-lengyel, a dák-román, a nagymorva-szlovák
konstrukciók tudománytalan, mesterkélt voltára, tarthatatlanságára s ugyanakkor jelentőségére Niederhauser Emil, Makkai László és Szűcs Jenő történészek hívták fel a figyelmet. Hanák Péter a régészet, a történelmi forráskritika és a nyelvészet „vallatásából" nagyon helyesen
arra a következtetésre jutott, hogy a római birodalom bukását követő ötszáz évben az egykori
provinciák és a 19. században a Kárpát-medencében élt népek között nem mutatható ki kontinuitás. „A kontinuitás — akár a hunokkal való rokonságra, akár a »nagymorva birodalomra« , akár a dákoktól való leszármazásra vonatkozik — krónikások, történetírók találtak ki,
pontosabban: ők öltöztették históriai mezbe az ősi mondákat, mítoszokat. E mítoszokat csak
a 19. század első felének romantikus történetírása emelte tudományos rangra a nemzet ébresztése.. . a múlt romantikus heroizálása végett. (...) A tudományosság azonban túljutott a mítoszokon, sőt a valós önismeret — azt is mondhatjuk: a Duna-táji önismeret — egyenesen e mítoszok történeti kritikáját követeli. A Duna-tájnak, közös történelmünk keretének népvándorlás kori települési, etnikai és kulturális viszonyait csakis akkor tudjuk tudományos hitelességgel és valósághűséggel rekonstruálni, ha a kutatást megszabadítjuk a mai uralmi viszonyok
legalizálásának historizáló szándékától." Szűcs Jenő igen találóan fogalmazott: az eredetteóriák többsége a krónikások által megálmodott, olykor a szándékos félrevezetés céljából készített konstrukciók. így hát nem a valóságot tükrözik
hanem ... az adott kor színvonalán
álló [politikai, kultúrtörténeti — L. I.] kombinációkkal kikerekített mesterkélt teóriák". Mócsy András joggal állapította meg, hogy Magyarországon már jó ideje a
mítosz helyébe az
ásatás lépett, a közjogi szemlélettel töltött politikatörténet uralmát a társadalom- és művelődéstörténeti közelítés törte meg... Átszövi ezt az érdeklődést az egzakt bizonyítás, a tények
iránti megnövekedett igény és tisztelet".
A közölt írások a legszélesebb értelemben vett közvélemény érdeklődésére tarthatnak
igényt. A kötet egyik fontos írásában a kelet-közép-európai fasizmus és a fasiszta mozgalom
bázisáról, különbözőségéről, a fasizmus meghatározásának értelmezéséről olvashatunk. Ránki György, Vajda Mihály és Hanák Péter eszmecseréje számos olyan kérdést érint, melyekről
ma is — még szakmai körökben is — túlzó, egyoldalú nézetek vannak forgalomban. Megfogalmazódott — többek között — az is, hogy a totális fasiszta diktatúra (német, olasz), a fasiszta jellegű rendszer (szlovák, horvát), a konzervatív típusú, fasiszta tendenciákkal is rendelkező diktatúra (magyar, lengyel) vizsgálatánál az eddigieknél jobban figyelembe kell venni a
szociális bázis, ideológiai hagyományok, a belső struktúrabeli sajátosságokat, különbségeket,
hatalmi törekvéseket és korlátokat.
A demokrácia és a szocializmus, valamint a történetírás műhelyében címet viselő részben
számos izgalmas kérdésbe, a magyar történelemben jelentős szerepet játszott politikusok
(Andrássy Gyula, Bethlen István — a „helyére soha nem került" —, Táncsics Mihály, Engelmann Pál, Bajcsy-Zsilinszky Endre), Acsády Ignác, Szekfű Gyula történetírói tevékenységébe, a felvilágosult abszolutizmus, a Görgey megítélésében és a népi-urbánus kérdésben kialakult vitába, különböző történeti korok, események, törekvések, eszmék világába nyerünk bepillantást.
A felvilágosult abszolutizmus kapcsán — Köpeczi Bélától — választ kapunk arra (is),
hogy a nemzeti és a nemzetközi hogyan függ össze és hogyan kerülhet ellentmondásba.
87

A Görgey-kérdés vitája kapcsán a rádiósorozat és a nyomtatásban megjelent munka, a kutató, publikáló egyén átháríthatatlan és egyetemes felelősségét Hanák Péter a következőképpen
fogalmazta meg: „A történész nem bíró és nem ügyész. Nem feladata a történelem ítélőszéke
elé idézni eleveneket és holtakat, és ítélkeznie fölöttük. De tanúnak elmehet, el is kell mennie,
ha az elhivatottságot érzők pert indítanak vagy perújrafelvételt kérnek történelmi ügyekben."
A rádióbeszélgetésben részt vett szakemberek közül többen utaltak arra, hogy az új kutatások, a már kutatott kérdések újragondolása, a közös párbeszéd, elemző-összehasonlító eszmecserék közelebb hozhatják egymáshoza a Duna menti népeket.
A kötet szerkesztője szinte mentegetőzve írta az előszóban. „Nem tudtuk megvalósítani
tervünket, hogy a szomszédok főbb szakmai műhelyeit végiglátogatva, tudományos eszmecserék során át együtt keressük a közös választ közös kérdéseinkre. Érzékenyen érintett bennünket, hogy a szűk szakkérdéseken túlmutató kezdeményezésekre néha nem érkezett semmilyen
válasz, legfeljebb elutasítás. Ez volt a helyzet a Kárpát-medence őslakóira vonatkozó eszmefuttatásunk alkalmával, vagy az 1949. májusi abrudbányai tragédia felelevenítésekor, pedig
abból nem hiányzott sem a cipruság, sem az olajág." A megszólaltatott külföldi szakemberek
száma valóban kevés (Friedrich Gottas — Salzburg, Jan Havránek — Prága, Friedrich Prinz
— München, Thomas Nipperdey, Hans-Urlich Wecher — Bielfeld, Carl Schorske — Princetoni Egyetem). Csak sajnálhatjuk, hogy a Duna menti országok, városok történészei nem
mondták el véleményüket, nem kapcsolódtak be a párbeszédbe.
Az interjúsorozat (és a nyomtatásban megjelent anyag) bizonyára lehetett volna bővebb,
változatosabb, s talán „Dunaibb". A kötet anyaga így is érdekfeszítő, tájékozódásra serkentő. Az ismeretterjesztés és problémajelzés igényével közreadott kötet szerkesztőjét és a rádiósorozat szerkesztőit: Kerekes Istvánt, Michancsik Zsófiát nemes szándékok vezérelték. A rádióműsor „...fennmaradt anyagainak közlése... — Hanák Péter megfogalmazásában —
nemcsak ténybeli ismereteket ad, hanem eléggé széles körű és viszonylag eligazító térképet a . . .
problémaérzékenységről... Az ismeretterjesztésen és a historiográfiai értékelésen túlmenően...
programja egyetemesebb és időtlenebb értelemben véve is program: voltaképpen 1848 öröksége, Ady és József Attila hagyatéka, amelyet nem avítottak el századunk korszakos változásai.
(...) E gondolat soha sem veszíti el időszerűségét, amíg csak továbbfolyik, bölcsen és zavarosan e hatalmas folyam..." (RTV—Minerva.)
LAGZI ISTVÁN

88

A szenvedő szobrász
SZERVÁTIUSZ TIBOR MŰTERMÉBEN
„Szervátiusz Tibor itt él Kolozsváron, a Komál oldalában: sípok, dudák, dobok és hegedűk hangját bűvöli-munkálja tapinthatóvá: le-leül egy csutakra, fejőszékre vagy ki a házuk
elé, az édesapja faragta valamelyik Évszak elé, és .— nyáron is gondok, aggodalmak telébe
burkolózva — fújja mezőségi zeneszerszámát, s a dallamok kőbe kövesednek, bronzba, vasba, alumíniumba szemcsésednek-hegesednek, öreg fák törzsébe-gyökerébe bogosodnaküszkösödnek: Dózsa, Petőfi, Ady, Móricz, Bartók névre hallgatnak olykor, vagy dimenziókat böködő, még névtelen, ismeretlen alakzatokká kristályosodva állnak az időben, ami az ő
tekintete számára véget nem érő szélverés, áttetsző, szigorú napkoronggal a messzeségben." ,
ö t év előtt jelent meg a Corvina Kiadónál Szervátiusz Tibor albuma, ebből való a fönti
bevezető. Kányádi Sándor, a kolozsvári költő tökéletesen jellemez egy embert és egy életművet : szigorú, konok következetesség és fölvetett fő még a legnagyobb orkánban is. Szervátiusz
Tibor ma már nem a kolozsvári Kőmál oldalában él, hanem Budapesten. Műterme és lakása a
Látó-hegyen van, ahogy a régit, ezt is szinte maguk építették. Szobrainak jó részét — igaz,
egyik-másikat földarabolva — át tudta hozni, s a népes seregtől műtermének hangulata
ugyanaz, mint Kolozsvárt.
Tíz éve Erdélyben ugyanígy beszélgettünk, noha azóta sok minden változott. Kettő azonban nem: égő szemei és megfontolt, lassú beszéde. Szervátiusz Tibor „Krisztus-arca" valamilyen egyetemes szenvedést hordoz, s a művész ezt gyakran átviszi szobraira is. Legendáriuma
tiszta és nyílt. Petőfi\e szinte önportré. Bár most igazán örülhetne — kiállítása a Magyar Nemzeti Galériában zajos sikert aratott —, az gyötri, amit különféle okok miatt nem végzett, nem
végezhetett el. Édesapja — a szomszéd műteremszoba az övé — nyolcvan évvel a vállán, betegen is naponta kezébe veszi a vésőt: a munka élteti. Tibort ez a tiszta szem vigyázza. S e két látó
a Látó-hegyen most sem más, mint a Juhász Ferenc írta versportréban, „elemi szobrász, lángoló ember, robbanó szív, örökös termékeny mámor és szenvedés".
— A kritikák többnyire elismeréssel írtak rólad, mivel magyarázod tárlatod sikerét ?
— Több oka is van. Egyrészt első egyéni kiállításom, és elég nagy anyaggal tudtam bemutatkozni, alakulásomat, fejlődésemet megmutatni. De ami ennél is fontosabb, amit nagyrészt
hiányoltak a művészeti életben, egy bizonyos, a konvencióktól eltérő, új hangnem. Pontosabban : arra gondolok, hogy a közönség — egyszerű anyagokban, katarzist keltő módon — igazságokat kapott.
— Mik ezek az igazságok ?
— Ezek az igazságok a gyökérből: az erdélyi sorsból, a történelemből, a kelet-európai
feszültségekből táplálkozva nőnek egyetemes jelentőségűvé, és hordozzák a huszadik századbeli ember feszültségeit is. Szobraimat huszadik századi művészetnek tartom, és elutasítom a
más talajból, más körülményekből származó, sokszor szűrés és ellenőrzés nélkül átvett,
89

amúgy is kiüresedett formák utánzását. Fontosnak érzem, hogy éppen az előbb említett gyökereket tegyem meg művészetem kiindulópontjává. Talán erre kíváncsibb a világ, mint amit
már valahol megteremtettek.
— Nem hangzik ez kissé nagyképűen ?
— E gondolatot magam számára már főiskolás koromban megfogalmaztam. Munkásságom fő vonulatát a katarzist keltő sorozat képezi. A gondolatokhoz igyekeztem megfelelő

KOLOZSVÁRI KRISZTUS

színvonalú formát is kialakítani. Nagyképűnek azért nem tartom, mert az emberek érdeklődése, valamint hogy pontosan azt érezték szobraimban, amit kifejezni akartam, úgy hiszem, engem igazol.
— Csoóri Sándor megnyitó szavai után könnyekig elérzékenyültél. Ezt nem számítva,
mikor sírtál utoljára ?
— Mikor eljöttem Erdélyből.
— Valahol azt olvastam, hogy fiatal korodban más pálya után vágyakoztál...
90

— Szobrászműteremben nőttem fel, mégis orvosnak készültem. A felvételin, állítólagos
kispolgári származásom miatt — pedig apám annak idején kerékgyártó munkás volt — elutasítottak. Az elutasító válaszban a sors kezét látva, azonnal jelentkeztem az akkor létesült kolozsvári Magyar Művészeti Intézet szobrász szakára. 1949-ben, az első évben rendkívüli hallgató voltam, majd a rektor egy vizsgamunkát kért tőlem: apám Alszeg című, nagyon bonyolult szerkezetű és felületű fadomborművét kellett lemásolnom. Ez nagy küzdelem árán annyira
sikerült, hogy az eredetit nem lehetett megkülönböztetni a másolattól, én pedig beiratkozhattam a főiskolára másodéves hallgatónak.
— Mit tanultál édesapádtól, mikor érezted meg, hogy neked külön utat kell járnod ?
— A gyermekszobát számomra apám műterme jelentette. Megismertem a szerszámokat,
az anyagokat, nagyrészt tőle tanultam faragni. Nagy élményem volt az a sok út, melynek során Erdélyt bebarangoltuk. A főiskolán, a „szocreál" körülményei között dolgozva, a természetelvűség alapján szigorú tanulmányokat folytattam. Minden kezdő művész számára az

ADY ENDRE

igazi gond akkor kezdődik, amikor saját lábán kell megállnia. Az 1955-ös, 56-os esztendőkben választanom kellett. Apámat nagyon szerettem, művészetét rendkívül tiszteltem, ezért úgy
döntöttem, hogy azt, amit ő életében kialakított, meg kell hagynom neki. A gyökerek és célok
91

lehetnek közösek, de én más korban születtem, más generációhoz tartozom. Anyám révén
más géneket is örököltem, más az idegrendszerem. Meg kell harcolnom a magamét. Apámnak
akkorra már kialakult a stílusa, mellette, vele egy műteremben dolgozni — ez a feladat még
nehezebb volt. A kő megmunkálásában már 1955-ben sikerült „külön utat" járni (ekkor faragtam a Kalotaszegi menyecskéi), s ez diplomamunkámban: Ady Endre háromméteres (ülő
alak) szobrában is megmutatkozott. A fafaragást tekintve, a küzdelmet 1956-ban vívtam meg.
— Édesanyádról úgyszólván semmit sem tudunk. Hogyan élt a család ?
— A nagy gazdasági válság idején születtem. Gyermekkorom éveit az ilyen körülmények
között — méghozzá kisebbségi sorsban — élő művészcsalád nehéz sorsa jellemzi. Kolozsvár
külvárosa nevelt. Szüleim rövidesen elváltak. Apámat, anyámat egyaránt szeretem, így hol az
egyiknél, hol a másiknál laktam. Édesanyámnál eltöltött éveimet — 1934—1940 között —
meghatározták a nehéz anyagi körülmények. A külvárosba s később egyre kinnebb szorultunk
— végül már a szántóföld mellett laktunk —, hiszen ott kisebb volt a lakbér. A fűtetlen szoba
sem volt ismeretlen számomra. Kevés pénzünk lévén, naponta ölben cipeltem a vizes tűzifát a
sarki kereskedőtől. Ma is emlékszem: kinéztem egyszer a befagyott ablakunkon, s láttam,
hogy az utcán egy gyerek kenyérhéjat rág. Megkérdeztem anyámat, hogy nekünk miért nem
telik kenyérhéjra, erre ő sírni kezdett.
— Egyik vallomásod szerint a portrét mint műfajt sohasem szeretted. „ Tanulmányaimban sem tudtam a modellt annyira utánozni" — írtad ugyanitt. Nem mond ellent ennek a sok
remek fej, Bartók, Ady, Móricz Zsigmond, Dózsa és Petőfi szobra ?
— Túl egyedi dolgok iránt sohasem volt érzékem. Mindig kollektív gondolatok éltek
bennem, szintézisre törekedtem. A portrét elavult műfajnak tekintem, ilyen módon hagyományos értelemben vett portrét nem készítettem. Adyt és Bartókot nagyon szeretem, szobrász létemre ők szellemi és formai példaképeim. Éppen ezért szellemüket — láthatóan! — magam
mellett akartam tudni. Ezek nem portrék, hanem lét-portrék. Az anyagból olyan arányokat,
tömegeket alakítottam, melyek ugyan külső lényükre, és csakis rájuk jellemzők, de ugyanakkor belső erejüket, feszültségüket: életművüket sugározzák.
— Főiskolás korodban mit ismertél a romániai kortárs szobrászatból,
festészetből?
— Erdélyben teljes elzártságban, elszigeteltségben éltünk. A század művészetéről, a
szocreálon kívül, nem voltak információim. Az idős mesterek is — apám, Nagy Imre, Nagy
Albert, Mohi Sándor és mások — a szocreállal való küzdelemmel voltak elfoglalva. Ők — ide
sorolhatnám még Benczédi Sándort és Vida Gézát — egyéniségüket megőrizve és Erdély szelleméhez ragaszkodva, a fiatalabbak (Tőrös Gábor, Jecza Péter, Gergely István, Hunyadi
László) a hetvenes évek közepétől a huszadik századi törekvésektől megtermékenyítve kísérelték meg a szellemi zártság felszabadítását.
— Kiket tisztelsz, kiket szeretsz ?
— Apám művészetén kívül Nagy Imre, Nagy Albert, Fülöp Antal Andor, Mohi Sándor,
Gy. Szabó Béla és Vida Géza művészetét.
— És az egyetemes szobrászatból ?
— Az egyiptomi és a Húsvét-szigeti művészetet éppúgy szeretem, mint Henry Moore
szobrait. Mindig előttem lebeg Michelangelo emberi és művészi magatartása.
— Mondják, művészeted „túl elbeszélő"...
— Nem találkoztam ilyen véleménnyel.
— „Közép-kelet-európai jegyeknek"
az irodalomból?

nevezhetők-e a történelem vereségei?

Merítettél-e

— A történelemben a világ minden táján voltak vereségek. Engem elsősorban a Duna
menti sors feszültségei érdekelnek, ezeket akarom felmutatni, ezekből akarok szobraim szá92

mára nem irodalmi, hanem gondolati, katarzist keltő magot teremteni. Nem irodalomból merítettem, hanem a közép-kelet-európai népek megmaradni akarásából. A múltat — térben és
időben — a huszadik századba vezetem. A történelmi mag hiteles, de Dózsa és Krisztus, Pe-

NAPISTEN RENDJE

tőfi és a madéfalvi áldozat sorsa végső soron közös, napjaink félelmeit is hordozza. Dózsa és
Petőfi egyéni tragédiája minden áldozat tragédiája, forradalmaiknak bukása minden más forradalom bukása.
— Művészeted három, jól megkülönböztethető részre oszlik. Az elsőbe tartoznak az
úgynevezett „monumentális" szobrok (Tüzes trónon, Kolozsvári Krisztus, Petőfi halála stb.,
és én idesorolnám Móricz, Ady, Bartók és Petőfi szobrait is), a másodikba az absztrakt mű93

vek (Napisten rendje, Napisten ébredése, Könnyek oszlopa, Este a székelyeknél stb.J, a harmadikba pedig a nekem legproblematikusabb — ne sértsen a szó: „legkönnyedebb" — szobrok, a Kicsi bálványok.
— Nem is három, hanem négy részre osztanám szobraimat. De négy olyan részre, melyek szervesen összefüggnek, és egységet képeznek. Más alkotóknak is vannak korszakaik,
anyagban, gondolatban elhatárolható megnyilvánulásaik. Az ülő Ady Endre szobrától kezdve
a már említett katarzist keltő, drámai szobraim képezik művészetem fő vonulatát. A kérdésem
az volna: hogy lehet ezektől leválasztani — pontosabban: le lehet-e választani — a hasonló
drámaiságot sugárzó lét-portrékat. A szellemi példaképnek tekintett Bartók fölveti a bartókiság gondolatát, ami újból és újból a Duna menti népek sorsának, feszültségeinek felmutatását, maivá tételét és az ősi, évezredes, a nép által megőrzött szellemi és formai kincsek felfedezését és megtalálását és mindennek a művészi szintézisbe való beépítését jelenti. Rögtön eljutottunk ebből az ősiségből táplálkozó Kicsi bálványok sorozatához. A népi formavilágból, a
csíki kő-Krisztusokból és az ezekkel rokon kunbabákból táplálkozó szobraim első látásra rokonságot mutatnak, tiszta formáikon keresztül is, a lét-portrékkal. S ha már tiszta formákról
beszélek, rögtőn idesorolhatnám a Napisten-soiozatot is. Annál is inkább, mert ezek nem
absztrakt szobrok, amint mondtad, hanem jelek, méghozzá a magyarság évezredes hagyományaiban gyökerező, de lelkében ma is élő szimbólumok. A napkorongot, ezt az ősi, életet adó
jelet ma is faragják a székelykapukon; és a csíksomlyói búcsúba mezítláb elzarándokoló csángók, hajnalban Mária-énekeket énekelve, minden vallásosságuk ellenére térdre borulnak és
köszöntik a Napot.
Pogányság és kereszténység, évezredes hagyomány és ma is élő népiség igy keveredik századunkban Erdélyben; ezt látta Bartók is, ez lett művészetének alapja. Ezt akarom én is
anyagba fogalmazott gondolataimban felmutatni. Ha már a székelykapura ékrovással faragott Nap-motívumról beszélünk — amit gyermekkoromban én is nagyon sokat faragtam —, a
gondolatot újra visszavezetem úgynevezett katarzist keltő szobraimhoz, melyeken a nagy síkokban kezelt felületet — a napkoronghoz hasonlóan — végigszántom, barázdálom, szenvedélyessé, drámaivá teszem. Legújabb kompozíciómban (Csak tiszta forrásból) most már egyszerre jelen vannak mind a négy vonulat jegyei.
— Téged idézlek: „Ha magyarnak születtem, a művészetet is anyanyelvemen kell beszélnem. " Ugyanitt: „.. .puszta formát létrehozni nem elég. "A szobrászatban mégiscsak a forma
által szólal meg a „mondanivaló" (lásd Brőncusit). Beszélj egy kicsit a saját anyanyelvedről!
— Saját anyanyelvem a szobrászatban az, amiről már az előbb beszéltem.
— Nagy László hozzád írott, Ady Endre andezitből című versében olvasható: „Fordítsuk a fekete kőhöz arcunkat, inas kezünket, / faragjunk magunknak istent, aki nem hagy
cserben soha!" A szobrászt megvédik-e a saját maga faragta istenek?
— Ezek az istenek erőt ugyan adhatnak, de a szobrász mint ember teljesen védtelen.
— Vallásos vagy-e? Hiszel-e az anyag szerkezetén „túliban"?
— Külsőségekben nem vagyok vallásos. Hogy a magam dolgaira térjek vissza, szobraimban is célom, hogy az anyag a gondolat, a szellem hordozója legyen. A szobrászatot teremtésnek tekintem, melynek során az anyag kénytelen a természetét megváltoztatni, s olyan erőket
is magába hordozni, melyeket az alkotás során belé kényszerítettem.
— Volt kritika, mely Varga Imrét és Segesdy Györgyöt jelölte meg fémhegesztésben
dödnek. Figyeltél-e rájuk, illetve tudtál-e róluk, mikor nagy munkáidat
készítetted?

elő-

— Sajnos némelyik kritikába rengeteg tárgyi tévedés kerül, ami részben információhiánynak is tekinthető. A kimutatott hatások időrendben is tévesek, hiszen a művek mást igazolnak. 1956-ban egy építész ismerősöm, látogatása során beszélt arról, hogy barátja, Megyeri
Barna, lemezből formákat domborít és ezeket hegesztéssel dekoratív női alakká állítja össze.
Ez adta nekem a hegesztéshez a gondolatot. Megszereztem a hozzávaló felszerelést, és ezzel a
94

technikával 1960-ban kezdtem el kísérletezni. Nem figyeltem, és nem is figyelhettem magyarországi kollégáimra, mert nem lehetett tőlünk utazni. Először 1962-ben jártam Magyarországon. Köztudomású, hogy Erdélyben szobraimmal én nyitottam először Nyugat felé, az 1959 és
1962 között kísérletező korszakom eredményeit bemutató fotókat ekkor már magammal hoztam. Sok műterembén jártam, és a nagyrészt szocreál körülményei között dolgozó kollégáimban ezek a kísérleteim vitákat és ellenérzéseket váltottak ki. Az is köztudott, hogy Romániában a szocreállal való szakítás és a nyugati orientáció szentesítése sokkal előbb történt, mint
Magyarországon.
— A század magyar szobrászai közül kiket kedvelsz ?
— Medgyessy Ferencet és Mészáros Lászlót.
— Hat éve élsz Magyarországon, hogyan sikerült a beilleszkedés ?
— A beilleszkedésnél sokkal nehezebb volt az Erdélytől való elszakadás. Amit csak fizikainak tekintek, de lelkiekben elszakadni nem tudok, nem is akarok soha. Egy szobrász számára minden más foglalkozásbélinél nehezebb a beilleszkedés (a feltételek megteremtése: műterem, anyagbeszerzés stb.). Most már valahogy megvetettem a lábam, van műtermem, újra
nekifogtam dolgozni. Az alkotás szempontjából nyolc év esett ki az életemből, ami pótolhatatlan.
— Áttelepülésed óta hány megrendelésed volt ?
— Kettő. Egy Németh László-portré és az Életfa című kompozíció, melyet a csongrádiak
kértek.
— Részt szoktál venni pályázatokon ?
— Résztvettem egy Bartók-pályázaton, azzal a kompozícióval, amely a kiállításomon is
szerepelt. A pályaművet visszautasító mondat így szól: „elképzeléseinkbe nem tudjuk beilleszteni".
— Vannak-e kitüntetéseid? Román, magyar egyként érdekel.
— Erdélyben két ízben kaptam meg (1968-ban és 1972-ben) a Kulturális Érdemérmet, s a
Képzőművészeti Szövetség a Monumentális Művészet Díjával jutalmazta 1968-ban két szobromat : a Börtönt és a Szamosújváron felállított szökőkutat. Magyarországi kitüntetésem nincsen.
— Tudom, ódzkodtál attól, hogy szobraiddal közönség elé lépj, noha csak így mérheti le
az ember, hogy hol is tart. Te hol tartasz ?
— Egyéni kiállítás rendezésére Erdélyben nem volt lehetőségem. Az áttelepedéskor
minden szétesett, műveimet kellett újraalkotnom, megfelelő kiállítási anyagot összegyűjtenem. Ehhez évekre volt szükség. A nyilvánosságtól és a szerepléstől mindig tartózkodtam, de
egyszer csak el kellett jönnie annak az időnek, hogy megmutathassam mindazt, amit létrehoztam.
— Ne kerüld meg a kérdést! Hol tartasz?
— Sok mindent kialakítottam, jó lenne, ha mindezt — az eddiginél több lehetőséggel —
egy nagyobb szintézisbe továbbfejleszthetném.
— Van egy hatmázsás faszobrod, a Madéfalvi veszedelem (Székely Piéta). A háromalakos kompozíció a család összetartó erejét sugallja...
— A családot, annak ellenére, hogy benne is lehetnek feszültségek, nagyon fontosnak,
egy nép életében alapvetőnek tartom.
— Könnyen sértődsz-e meg? Az utóbbi években ért-e méltánytalanság?
— Nagyon érzékeny vagyok és ezért könnyen megsértődöm. Nem szeretem az igazságtalanságot. Méltánytalanság minden ember és minden művész életében előfordul, de ezek nem
lényegesek.
95

—
—
—
—

Mi a véleményed a hiúságról?
Minden művészben kell lennie bizonyos hiúságnak, ez ösztönzője az alkotásnak.
Mi hiányzik az életedből?
Sokat szeretnék dolgozni.
*

Öt-hat órája gyötörjük egymást, lassan mindketten elfáradunk. A szobornak is szép ülőalkalmatosságok inkább küllemükben megragadóak. Ülni, ily hosszú időn át, nehéz rajtuk.
Fölállok, szedelőzködöm. Enikő, a művész felesége invitál, hogy kóstoljam meg a főztjét, annál is inkább, mert a vacsoravendégek — kiket Tibor a beszélgetés miatt csak üdvözölni tudott
— még pár percig itt vannak, s találkozhatom velük. Jólesett asztalhoz ülni. Nem siettet semmi, kint sötét éjszaka, és zuhognak az ég csatornái.
SZAKOLCZAY LAJOS

ESTE A SZÉKELYEKNÉL

96

