Uyés
Gyula,
Csorba Győző, Marsall László,
Simái Mihály versei;
Páskándi Géza: Ézagh meséiből;
interjú Bakos Istvánnal;
tanulmány
a szegedi
szobrászatról

I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei' Lapkiadó Vállalat. Felelős kiadó: Kovács László
81-6668 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 12 forint. Előfizetési díj: negyedévre 36, fél évre, 72, egy évre
144 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXV. ÉVFOLYAM, 12. SZÁM
1981. DECEMBER

ILLYÉS GYULA versei: Családi kör — Cecén, Vadon
nőtt gyümölcsfa, Történelem
CSORBA GYÖZÖ versei: Cyrano érdeke, Kishalát
KOVÁCS ISTVÁN versei: A félelem öt képe, Sirató,
Álmatlanság
PÁSKÁNDI GÉZA: Ézagh meséiből vagy a Fellebbező

Állat

3
5
6

9

MARSALL LÁSZLÓ versei: Ének a jelenvaló rejtőzködőről, Szomorkás, Vén harcos kandúrral, Emlékezés régi cenzorokra
20
SIMÁI MIHÁLY versei: Mint a k i . . . , Hó-tükrű tájban,
Hatalmas, félelemmel teli hold ..., Kivesző
22
BELÁNYI GYÖRGY versei: Galamb és kiáltás, Margitlevelek
24
HAZAI TÜKÖR
TÓTH BÉLA: Tisza járás (XXIV.)
Egy „háztáji" szerző faggatása (Varga
kérdéseire Bakos István válaszol)

26
Lajos

Márton

30

TANULMÁNY
IZSÁK JÓZSEF: „Magunkban bízzunk!" (A prózaíró.
Illyés számvetése)
41
LEVENDEL JÜLIA: „Az értelemig és tovább"
52
KISS FERENC: Történelmünk közlegényei (Veres Péter: A Balogh család története) ;
56

KELET-EURÓPAI NÉZŐ
Románia
ÁRVAY ÁRPÁD: Az első magyar színészek bukaresti
színpadon

ZIRKULI PÉTER: Árnyékrajz versekről és személyekről
(József Attila és román kortársai. Párhuzamok léte
és hiánya)
63

KRITIKA
BODRI FERENC: Egy palást kihantolása (Nagy László:
Kísérlet a bánat ellen)
70
POMOGÁTS BÉLA: Kálnoky László: Egy hiéna utóélete és más történetek
73
PETRÖCZI ÉVA: Rab Zsuzsa: Kő és madár
75
BERKES ERZSÉBET: Mit kezdjünk az örökséggel?
(Grendel Lajos: Éleslövészet)
77

MŰVÉSZET
Magyar

Játékszín

ABLONCZY LÁSZLÓ: „Élők élőt szeretnek" — A színészekről (Beszélgetés Hubay Miklóssal, II.)
80
Képzőművészet
TANDI LAJOS: Van szegedi szobrászat!

91

Szerkesztői asztal

96

ILLUSZTRÁCIÓ
Tóth Valéria munkái a 4. oldalon és a műmellékleten
Kotsis Nagy Margit munkái a 8. és az 51. oldalon
Kalmár Márton munkái az 25. oldalon és a műmellékleten
Szathmáry Gyöngyi munkája az 55. oldalon
Fritz Mihály érmei a 69. és a 90. oldalon
Lapis András érmei a műmellékleten
Füz Veronika szobra a műmellékleten
Kligl Sándor munkája a műmellékleten (Enyedi Zoltán
felvételei)
Tápai Antal szobra a 40. oldalon (Somogyi Károlyné
felvétele)

GYULA

Családi kör — Cecén
A tülmagas két parasztágy
felett
fali papírtáblácskák;
névjegyek
gyanánt nagy
aranybetűkkel,
megannyi
családtag
keresztneveként:
János, Pál, Máté, Lukács —
rajtuk több-ezeréves
üzenet,
mint rokoni tanács:
A szeretet
el sose
fogy!
„Soha? Soha?"
értelmezi gúnnyal, hogy ma mit is jelent
az ateista
diák-unoka;
vagyis tanácsos pazarolni, hogy
ízleljünk egy kis — jelle
m-v
égtelent!?
Arrébb megróva mindezt
komoran
Kálvin csupacsont képe. Még odább
Árpád, ahogy vért üteréből ont
hat ős-társsal így alapítva hont.
Még arrébb, ahogy Zrínyi kirohan;
toronyból Dugovics pogányt leránt;
közeleg buzogányával Botond —
Körben tehát
az egész valóságosan
nevelő-példát-mutató
család.
Jobbik —
famíliád?
Beleszámítva rögtön
nagyapát,
mihelyt belép, elköhintve
magát;
csosszantván ajtó elé a klasszikus kapát.

Vadon nőtt gyümölcsfa
Te, nem nemes —, csak paraszti szilvafa, te, tele
roskadásig, mint szöllőszemekkel
a fürt —
Szegénység gazdagsága! Tűrd,
míg rokkanttá nem roppant a
terek!

Történelem
Tovább, tovább! Egyikünk — elesett?
Itt csak beállás lehet! Nem kiállás!
Feküdtem, lám. De kié is a seb?
Éj volt. És csönd, mint Petőfi mögött
a lózihálás.

s felett

TÓTH V A L É R I A : DOMBORMŰ ( Z Á K Á N Y S Z É K , H Á Z A S S Á G K Ö T Ő TEREM)

CSORBA GYŐZŐ

Cyrano érdeke
A Cyrano—Christian
jelenet:
Cyrano súg és Christian hebeg
S mennél csábítóbb
annál tanácsosabb

Cyrano szava
elbújnia

mert Roxan megszédül s szájat keres
s ha Cyranót találja hát mi lesz?
Elrontja a szó győzelmét a száj
melyet egy roppant orr alatt talál
Cyranónak — ez lenne érdeke —
szavát inkább zagyválni
kellene
hogy a kívántat
elriasztaná
illúzióitól
megfosztaná
hogy a beszéd és arc közt
semmilyen
botránkozásra jó ok ne legyen
s hogy aztán ha a sötétből
kilép:
magát viselhesse ne szégyenét

Kishalál
Megindulnák: a vadszőlő
először
s kipirosodva mintha lázban
majd kopaszodva
fokozatosan
aztán a körte szintén pirosan
s bandában a kajszi a meggy a ringló
a barack a ribizli és a szőlő
ők már inkább rákbeteg
sárgulással
az egész kertet bánattal
beszórva
s a sor végén a kórház-kertből
egy-egy
ágát átnyújtó aggastyán akácfa
a legkésőbb elalvó s ébredő
5

Valamennyin
látszik a nyugtalanság
csöpp légmozgásban is nagyon
remegnek
súgnak-búgnak:
egymást s magúk
csitítják
(hiszen Júlia is — bár esküdözve
hogy bátor lesz — mielőtt az üvegcsét
kihörpintette
megborzadt a szörnyű
kételytől hogy fölébred-e
megint)
Mert nincs itt sincs biztos garancia
s a hervadás egyfajta
kishalai:
a halál szokásos tünetei
vonulnak föl s ki tudja hogy a szokvány
folyamat megáll-e meg bír-e állni
a még eltűrhető végső határnál
vagy túllép rajta s nem lesz
visszaút?

KOVÁCS ISTVÁN

A félelem öt képe
i

Dögcédulád, ha
felmutattad,
léphetsz a szellem
cirkuszába.
Széttört útjelző — jövőd.
Palatábládon dátum és név.
2
Az elkobzott fehér lapon
szavak — tagjaikra
bontva;
balzsamozott halottaink —
olvadjanak csak be a csendbe.
3
Szemünkbe céltáblát színez
a kék, a zöld, a szürke s barna.
És minden dörrenés után
tizes feketül át rajtuk.
6

4

Mintha lenyakazott
kutak
között rohannánk
mindahányan.
Szemüregünkből
homok pereg
az ellenünk-lyuggatott
földbe.
5
Az élet meg az örökléttel
farkasszemezik most is, mint
Kontaktlencséjük:
rézpénz.

rég.

Sirató
Írni kellene! Valami újat! — visszhangzik a pályaudvari
figyelmeztetés. Tulajdonképpen
nem is arról, ami most újság; hogy
szomszédom
felakasztotta
magát — tizenhat évesen, öt nap múltán találtak rá. Kirándulók, akik a nyár szélén egyensúlyozó nap bűnbánó „Ö"-ja félé kapaszkodtak, s hirtelen meglátták. Öt, a vörös számlapra függesztett
felkiáltójelet. öt nap telt el, míg hozzám ért a hír; így megkésett a pillanat, amely a halál fekete villanásával lelkünkre bélyegét süt, s a tenyér
kalodájába hajtja homlokunkat. Énbennem ö már fel is támadt. A halál — ellobbant örökkévalóság, és agyunkat vesszőző olajág a híre. Az
utolsó vacsora asztalához érve — várjuk, hogy
megcsókoljanak.

Álmatlanság
Az ablakon rács.
Megfejtetlen
keresztrejtvény
—
a vízszintes csupa ötbetűs szó,
a függőleges csupa nyolcas.
Vagy hatalmas hálóban a ház?
és nincs
ki e sötétségből
a fényre húzná?
Szélzúgás
a szüreti

erjeszti
zenét.
7

Tintahalraji rebbent a
lámpafény.
Huzatos itatás a függöny.
Négy óra van.

vasárnap...

Vérbő varrógép —
szúnyog szegi be a

csöndet.

PÁSKÁNDI GÉZA

Ézagh meséiből vagy a Fellebbező Állat
EGY HASONLAT: A MÉLA SZŰZ
Ézagh, a Napkeletről Európába vándorolt (vagy lovagolt) bölcs, egy szerdai napon a későn ébredő nemzetekről s államférfiakról beszélt Láthatatlan
Tanítványainak. Eme hasonlatot használá:
— Mint a Méla Szűz: egy hódító lator már réges-rég bókok hurkába fogta, s véle kirántá alóla kecses lábait. A Szűz azonban méla volt, oly hiszékeny,
még azt sem vette észre, hogy e lator az arca fölött liheg. Sem a másik, sem
önnön verejtékét észre nem vevé, de még a fajtalanság-vadorzó torkának
bűzeit sem. Midőn ölébe sistergő meleg tört, még mindig gyanútlan. Telt-múlt
az idő s a Méla Szűz ugyanúgy járt-kelt, mint annak előtte. De még midőn
jajveszékelve ágyraborult s hagyá, hogy egy érdes hangú bába a gömbölyű
hasát nyomkodja — akkor sem gyanakvó. Csak, amint véreres könnyein át
meglátta a kisdedet, csak akkor kiáltozott ekképp:
— Jaj, jaj, alantas kéjvágy prédájául estem! Jaj, én alantas kéjvágy
prédájául estem!
Kilenc hónapot késett a logikája — fejezte be a bölcs.
A JÖVÖRŐL
Ézaghot magukat futurológusóknak nevező egyének faggatták a jövendőről. Bár buzgón titkolták, hogy Delphoihoz és Dodona hegyéhez közük volna,
arcuk mégis elárulta ama szinte nyálcsurrantó kíváncsiságot s ácsingást, amelyet az emberiség holnapja csalt ajkaikra.
— Ti a jövendő ínyencei s vámszedői vagytok! — dörgött prédikálva
Ézagh. — Erre már sokan ráfizettek. Mert való igaz, hogy a történelem nemcsak a valóság, hanem a lehetőség történelme, mint ahogy a szabadság sem
csupán a való, hanem a lehető iránti viszony is, szent igaz volna az is, hogy a
história nem pusztán a megvalósulások, ám az ígéretek történelme (a fejlődés
nagy hajtóereje ez is!), ám az is kétségtelen, hogy midőn Thalész, a görög
tudós csillagokra függesztett szemmel bandukolt, megbotlott egy közönséges
földi göröngyben és orra bukott. Vajon nem ilyen amaz emberiség is, amelyet
egyre inkább a csillagok, bolygók élete kezd érdekelni, miközben a földön
halandók nyelvét szárítják ki, hogy ne szólhassanak anyáik-apáik szavával,
mások meg éhen s szomjan halnak, amazokat meg jó szokásaik elhagyására
kényszerítik a hódító hatalmasok. A régiek beérték annyival, hogy isten ajkán át, isten nevében ígértek. Embernek mindenfélét. Immár eljött az idő,
hogy az Ember ígér önmagának. Jól kell gazdálkodnunk az ígéretekkel! Mert:
mi igazán nagyot ígérhet egy halandónak a másik halandó? Csakis halandóságot. Hisz halhatatlansággal egyedül a Természet kecsegtethetne, a végtelennek mondott mindenség, ha ő beszélni tudna, s nem makogna, mint a szánandó majom vagy nem hallgatna, mint egy óriás csuka. Midőn az ember
magyarázata néma lesz — szólni tanítja a természetet: beszéljen őhelyette is.
Nagy önhitegetés, uraim! A régiek ezt animizmusnak hívták. Néha úgy látom: az emberiség legjobb elméi gyakran felcsapnak a Természet Logopédusának, vagyis a Beszédhibás Anyagot mindenáron vallomásra próbálják bír9

ni! Az atomok dadogását vagy csöndjét úgy magyarázzák, mintha cicerói körmondatok volnának! Az emberrel elfelejtetik anyanyelvét, miközben a szótlan anyagot akarják szóra bírni! A némán közlekedő gének libasorát vagy
bakugrásait úgy elemzik, mint egy szillogizmust: „Az ember halandó, Szókratész ember, tehát Szókratész halandó." Vagy mint e szillogizmus-építményhez hasonló, jól megkomponált zeneművet, melynek általános nyitányában
benne kavarognak a későbbi különös harmóniák fejleményei. Ebben ugyan
van hasonlóság, ám azt túl komolyan mégsem tehetjük, hogy a Határtalant egy alanyból s állítmányból szerkesztett tőmondat kagylójába zárjuk. Apránként az atomfizikus is költő és a költő is atomfizikus lesz. Elirigylik egymás eszközeit. Kevés nekik az övék: terjeszkednének, mint a világbirodalmak.
A költő már képleteket, a tudós pedig metaforákat használ, ami ugyan gyümölcsöző lehet, termékenyítő, ám mégis vétek volna halálos komolyan venni.
Az esszében persze mindez megengedett: ő a gondolkodásnak legnyugtalanabb s nyugtalanítóbb formája. Esszé: az önmagával elégedetlen tudomány s
az önmaga lehetőségeivel ki nem békülő művészet. Az esszé az önmagát menet
közben alakító ész, az épp szemünk előtt változó-fejlődő kijelentés, ige, amely
vállalja változékonyságát s szerényebben a részlegesre, s nem a Megdönthetetlen Igazra tör. A Menetközben Filozófiája. A Viszonylagosság, a Hajlékony, Költözködő Rend bajnoka. Ám a tudósok jó része mégis lenézi az eszszét, holott gondolatmenetük mélyén ott lappang ez a fajta jól termő gondolkodás. A tudós az esszében a Szépség Dilettánsa, a művész pedig ugyanezen műfajban a Kedvtelő Tudás szerelmese. A mindenség amatőrje az ember, uraim! Az esszé pedig Zseniális Dilettantizmus, ha komolyan s tehetséggel művelik. Ezt azonban vállalni kell s nincs helye képmutatásnak, mely megbetegíti az igazi — kételyes! — tudást. A tudásba alázat s méltóság egyként
belefér. Az anyag, a tények iránti alázat éppúgy méltóságérzetet szül, mint
amidőn egy ember garasonként gyűjti vagyonát és erre méltán büszke lesz,
hiszen kijárta a takarékosság iskoláját, megoldotta az önmegtartóztatás házi
feladatait és a türelem leckéiből is jól felkészült.
Csínján hát a jövő „pontoskodó" képével!
Egy — különben igazán szellemes — paradoxoniparos, Chesterton azt
mondá: „Bemenekülünk a jövőbe, mert képtelenek vagyunk nagyapáinkkal
versenyezni." Ebben van némi igazság.
De hát milyen lehet a jövő képe?
Ahogyan József Attila anyja emlékarcát „lágy őszi tájból és sok kedves
nőből" próbálja összeállítani — akképpen: a jövő csakis a múlt s jelen képeiből rakódhat eggyé. A megéltből a megélhető. Érdekes megfigyelni, hogy eleddig minden bölcs azt mondta: a jövő jobb vagy rosszabb lesz, mint a jelen
és a múlt. Egy sem vagy alig volt — tudtommal — aki azt mondta volna:
a jövő ugyanolyan lesz, mint a jelen és a múlt. (Persze, nem pontosan ugyanolyan: hiszen annak csak egy változata lehet.)
Akik az álmaikból élnek, nem kívánnak felébredni. S tudjuk: minden
ember legalább kettős honpolgár: hazájának s Nosztalgia Földjének honpolgára. (Van, aki hármas: fogadott fia is egy új hazának. És épp miként a családjogban, a szerint az államjogban is: eme fogadottság — befogadottság —
jogokkal s kötelességekkel jár. Vállalni kell nemcsak a család s haza dicsőségét, de röstellnivalóit is.)
Aki a múlt iránt áhítozik: múltnosztalgiája, aki a jövő felé — jövőnosztalgiája van. (Az elképzelt iránt is lehet nosztalgiánk. A vallásos ember például áhítja isten társaságát, holott az még meg sem adatott neki. De elképzelte.)
Ki annak idején Dodona hegyéhez járult, ahol két-, sőt többértelmű jóslatokkal traktálták, gyakran hepciáskodhatott:
10

— De hiszen e jóslat oly homályos!
Márpedig a homály a jóslat becsülete (tisztessége). Ez a többértelműség
(homály, egybemosott körvonalak) biztosítják számára, hogy ne foghassák
szaván. Tévedését nem érik tetten. De hát a művészet a maga példázataival,
általánosításaival nem ugyanezt cselekszi? Vagy a tudás, a gondolkodás a
maga végletesen általános fogalmaival, melyeknek körvonala a semmibe vész?
De igen. Egy tőről sarjad: jóslat, művészet, bölcselő tudás. Az általánosítás
nem hazugság, hanem rejtezés. Ami viszont igazság.
Kutassátok hát a jövőt, de tudakoljátok meg józanul: mennyit ér őt kutatni. Ne fizessetek többet érte, mint amennyit feltétlenül szükséges. Alkudjatok! Aki pedig — saját jelenkori hasznára pislantva — mindig a jövőre
hivatkozik, hogy lemondásra bírjon benneteket, annak mondjátok azt:
— Utazz te a jövőbe, én addig megváltom a jegyet Kolozsvárra. Mert
épp oly képtelenség azt kérni az Élőktől, hogy jelenükről lemondjanak a még
meg sem születettek javára, mint arra rávenni őket: haljanak meg őseik bűnéért.
A FELLEBBEZŐ ÁLLAT
Ézagh tornácára egy pörösködő házaspár lépett. Még a bölcs előtt sem
átallotta a férj fiú asszonya haját tépdesni, míg másfelől a menyecske ura
nadrágjához kapdosott. Bölcsünk szétválasztó őket s csak azután mondta el
igéit. (A jó orvos is előbb beköti a nyílt sebet s csak később magyarázza meg
a jajgatónak, mi is a baja.)
— Voltunk már szüléinknél, de nem nyugtattak meg, aztán a bírónál,
ott sem, onnan a paphoz, tőle pedig hozzád... — pihegé az asszony.
— Ennek pedig ez a sora — mondá a bölcs. — Az ember fellebbező állat. Ha a jobbágyparaszt nem lel orvoslást a kasznárnál, megy a földesúrhoz,
ha a földesúr baját nem gyógyítja a vármegye, a nádorhoz indul, a nádorispánnak pedig ha pörös ügye támad, a királyhoz fordul. A király a néphez
vagy a szomszéd királyhoz, s ha az sem segít: istenhez. Ez utóbbit egyébként
bárki bármikor megteheti anélkül, hogy érintené a közbülső rangokat.
— Ebből nem értünk semmit — mormogja az ember.
— Ha nektek bajotok van egymással, mi az első dolgotok?
— Anyámékhoz szaladni — szól sietve az asszony.
— No nem — ingatja fejét a bölcs. — Előbb azt mondod férjednek: gyere,
üljünk le s beszéljük meg a dolgot. Ha ezzel sem juttok semmire, gyűljön
egybe a családi tanács. Ha ez se használ, menjetek bíróhoz, paphoz, orvoshoz
és így tovább.
— Orvoshoz? — kérdé az ember.
— Igen, mert vannak lélekorvosok, kik sok mindenben a régi papok
szakmájában kontárkodnak, s olykor elég hozzáértőn. Más szóval: megnyugtatók, tisztázok. Nekik kell gyónni s a gyónás titkát ők legalább annyira őrzik, mint hajdan a papok. Így kéri a szakma, a hivatás erkölcse. Erre tettek
esküt. (Bár minden szakma tenne az őt illetőre, mint egykor Hippokratész!
Csak az alkotmányra esküdni kényes, hisz nem te csináltad s csak kicsit függ
tőled további sorsa. Ezért ésszerű — és célszerű — mindig olyasmire esküdni,
amit jórészt te alkottál, vagy aminek további sorsa nagyban rajtad múlik. Így
valószínű, hogy esküdnek foganatja lesz. Saját életedre esküdhetsz, hiszen
bármikor kiolthatod, ha akarod. És szavadon is foghatnak.)
— Mit tanácsolsz hát? — kérdé a menyecske.
— Járjátok végig a létra minden fokát, s csak azután forduljatok hozzám.
— És isten? — veti közbe az ember.
— Hozzá bármikor mehettek, úgy hírlik, néki nincs kiírt fogadóórája.
11

És ekkor elmenének Ézaghtól a pörlekedők.
Majd' két esztendő múlott el, midőn beállított sok kedves ajándékkal az
asszony. Orcája úgy virult, mint kinek jól megy sora.
— No, kibékültetek? — kérdé Ézagh.
— Nem.
— Akkor mitől vagy boldog?
— Ügy tettünk, ahogy tanácsoltad. Elindultunk hivatalból hivatalba, s
egyre fönnebb. Én közben megismerkedtem egy hivatalszolgával, az uram
pedig egy takarítónővel, ö is megszerette azt az asszonyt, én is az új embert.
Ha nem indultunk volna el, sosem találunk magunknak párt, ma is egymást
gyilkolnánk. Csak azt mondd meg, ó bölcsek bölcse, te ezt előre tudtad?
— Ezt nem.
— Hát mit tudtál?
— Azt, hogy nem kell megállni az első jó tanácsnál és visszafordulni az
első hivatalból. Mondám: az ember fellebbező állat, s ezt ne feledjétek. A
történelem is — az Egyént s a Családot utánozva! — mindig fellebbez: amit
régebb az ősök eldönteni véltek, egy új kor bírái elé viszik, akik vagy helybenhagyják az ítéletet, vagy felmentik a vádlottakat. Úgymond: rehabilitálják
az előző korokat, embereket. Az elődöket. Ahogy már réges-régen megmondtam: a történelem örökös perújrafelvétel. Új bizonyítékok kerülnek napvilágra s így az utódok megint tárgyalásba fognak. Mert az emberben máskor
is élt és mindigre él az önrehabilitáló szándék (hisz önrehabilitáló állat), amely
által magát elvesztett vagy megálmodott jogaiba visszahelyezni igyekszik. Így
hát új jogot kérni is önrehabilitáció, hiszen ez a jog már elképzelt s mint
ilyen, megvolt neki. Aligha született még olyan döntés, olyan ítélet, amelyet
főképp az elítélt véglegesnek érzett, s véle megnyugodott. S ha igen, csak
azért, mert bizonnyal még több vaj volt a fején s örvendett, hogy ennyivel
megúszta. így viszont a bírák egyike-másika volt elégedetlen az ítélettel. Ha
nem innen — onnan támadják a döntést.
Ily módon van ez a hagyománnyal, a szellem rehabilitációival is, leányom.
Már-már azt hisszük, egy szokás, egy vélemény, egy hit régen halott. Ám
az új események felkavarják a történelem hullámait. S miként a víznek, a
történelemnek is van felhajtóereje, amely még az iszapban megbúvó, alásülylyedt dolgokat is felszínre veti. Azt hihették a régiek, hogy Bizánccal együtt
megszűnik egy vallásos áramlat, a szentháromság-tagadóké. De íme néhány
száz év múlva felbukkant Erdélyben, Csehországban, s másutt. Régi babonák
kúsznak századunk fájára, vedlések után, a tudomány új „kígyóbőrében".
Más hiedelmek, jóslatok meg, mintha valóban — részint — beigazolódnának.
Leukipposz és Demokritosz az atom (a legkisebb, oszthatatlan anyagi részecske) elvét réges-rég megalkották. (Másokkal vitázva jöttek rá, így lesz a tagadás az igenlés társszerzője örökké). Ó, mennyi sok időnek kell eltelnie, amíg
a szellem hullámzása újra felveti az atomok kérdését, immár módosított, változott alakban! Már-már azt hihettük volna: az emberiség elfeledte Demokritoszékat, és lám: mégse. Épp századunk a bizonyíték. Ugyanilyen történelmi
„perújrafelvétel" (változatos ismétlődés vagy változatot szülő ismétlődés) figyelhető meg a politikában, a földrajzban, a térképek módosulásában is. Olykor — mert nem bántják — szinte feledjük nemzetiségünket — máskor
eszünkbe jut, mert vádolva emlékeztetnek rá. Az anyanyelvvel is így járunk
néha. Van Franciaországban egy kis nyelv, a langue d'oc. A szülők már elfranciásodtak, ám az ifjak ismét tanulni kezdik az ősibb anyanyelvet. Nem
kívánják a többségi nyelv és szokás „egyenruháját". Bár így kisebbek, ám sajátosok kívánnak lenni. Az anyagi és szellemi javak elosztásának igazabb,
árnyalatos, testhezállóbb alakjait óhajtják. A túl nagy nép körében hátrányosnak érezték helyzetüket. Ez a kiválás, önosztódás, önmegosztás emberibb, meg12

hittebb, bensőségesebb közösséget hoz létre. Csak a változat élő és termékeny,
csak ami variáns, lehet életképes! Valami minél több változatot hoz létre, annál halhatatlanabb, mint őstípus (indítóalakzat). És nincs semmi, ami nem
változat.

A változatokban való ismétlődés jelenti a folyamatosságot s a jogfolytonosságot is. Ám e jogfolytonosság korántsem azt jelenti, hogy ha egy igen
távoli rokonomnak volt egy háza, amelyet tőle mások fegyveren vagy jogon
elpöröltek, vagy félig-meddig megváltottak — most évezredek múltán jogosan
vehetem vissza. Az eltelt idő ködében eme ősi családi s történelmi jogok haloványak, nem rekonstruálhatók. Ezenkívül: az új tulajdonosok e házat alapjaiban újraépítették, temérdek anyagi, lélek- és véráldozattal tartották meg,
s civilizálták. Így hát felmerül a történelmi méltányosság: ha kapna is valamit belőle a kései utód, kinek távoli rokona volt amaz „első" (?!) tulajdonos
— annak is hagyni kell a birtokjavakból, aki megvédte, növelte, pallérozta s
újraépítette (sőt az is lehet: néki kell többet kapnia). Ezenkívül: a kései pörlekedő mivel bizonyítja, hogy elődje törvényes gyermeke ama „első" (?!) tulajdonosnak? Hiszen, ha már a családi örökösödési jogot átvisszük — kiterjesztjük — a történelmi „örökösödési" jogra, a népek jogára—legyünk következetesek. A törvénytelen gyerek általában nem lehet törvényes jogutód, az
akkori törvények szerint. S ma is csak bizonyos esetekben (például, ha nincs
törvényes jogutód, sem testamentum). És az „első foglaló jogát" hányszor
megsértették a történelemben, mégpedig úgy, hogy többé nem térhetett vissza
rá a sértett. Egyszerűen azért, mert később már anakronisztikus (időtévesztett) történelmi jogigénynek tűnt fel. Épp a fent említett történelmi invesztálás (beruházás, befektetés) okából. Persze, vannak frissebb esetek, amikor
épp a méltányosság sérelmének orvoslása nem időszerűtlen. Tehát a később
foglaló joga.
— Ó, Ézagh, nem értem, miként jutott eszedbe mindez az én apró kis
életemről?
— Valóban: kicsit elkalandoztam. Szó szót térít el, gondolat gondolatot.
A lényeg itt az, hogy régi dolgok újra felvetődnek, később, más alakban,
helyzetben és erővel. Vagyis: az ember fellebbező állat. Ti is fellebbeztetek a
szülőknél, papnál, bírónál. Én azt a tanácsot adtam, menjetek végig minden
fórumon, hiszen ha nem is tudtam, hogy meglelitek új párotokat, ám azt sejtettem, hogy minden létrafok után fáradtabbak lesztek, tehát gondolkodni
kényszerültök, miként is egyezzetek. Ráadásul: mindenütt kaptok majd tanácsot, amiből valamennyi hasznotokra is lesz. És végül, de nem utolsósorban:
fellebbezés közben egymást jobban megismeritek, ezen túl pedig: meglátjátok,
mennyi ember küszködik hasonló bajokkal s azt is megfigyelitek: ők miként
oldják meg a megoldandót, s ez például szolgál számotokra is. Vagy ha nem,
hát vigaszul. Erre gondoltam tehát, midőn tovább küldtelek. Ám a ti ügyetek
másképp sikeredett. Ez is egyik lehetséges megoldás (a sok közül egy). Tanácsom tehát mindenképpen gyümölcsöző volt: sose visszafordulni a legelső bírótól!

Sőt, ha javatokra

ítél — még így se legyen

nyugalmatok

kerek.

— Csak annyit mondj még, ó Ézagh: ha isten nagyon sokáig nem válaszol az emberi fellebbezésre, mi a teendő?
— Ilyenkor az ember új, más istent, szellemet, törvényt keres — fejezte
be Ézagh, széttárva kezét, jelezve, hogy többet ez ügyben nem kíván szólani.
A HALLGATÓLAGOS FAJELMÉLETRÖL
Azon a napon Ézagh ráförmedt egy etnográfusra, aki szenvtelenül szokta
vizsgálni a kihalófélben levő népcsoportokat.
— Ugyan mit szólnál, ha nem lennének megelőző és kezelő orvosok, csak
13

csupa-csupa hullaboncolóból állna az orvosi kar?! Néked nemcsak leírnod, de
amennyire lehet, mentened is kell e kiveszőben levő kis népeket, csoportokat.
Az indulatos, a vitatkozó tudomány híve légy, ne a közönyösé, élveboncolóé,
mely csupán a maga hiúságát tartja szem előtt! Hogy ő milyen kegyetlentárgyilagos, milyen pontos, milyen részre nem hajló és a többi. Ezt legfönnebb az engedheti meg magának, aki fűrészport vizsgál, ám még neki is gondolnia kell arra, hogy amit lát — azelőtt fa, tehát élőlény volt.
— Mit tegyek hát, ó Ézagh?
— Kutasd az érvényesíthető egyetemes jogot, világosítsd fel a pusztulókat: adj nekik életerőt. Ám a faj elméletnek ne csak a nyílt, trombitáló formáit vedd észre, hanem a burkolt, fuvolaszavút is, vagy a hallgatólagost.
— Van néma fajelmélet is?
— Igen.
— Mi a különbség?
— A nyílt fajelmélet végül is azt mondja: „irtsd ki az alantasnak nevezett fajokat, vagyis azokat, kik nem sajátjaid, s közülük a pozsgásokat, eszesebbet, a szemrevalókat tedd rabszolgákká: Írnokaiddá és ágyasokká!" Á hallgatólagos azt sugallja: „Használd ki, hogy eleve túlerőben vagy, és szaporodj,
szaporodj, szaporodj; így mintegy észrevétlen kiszorítássál is megoldódhatnak a dolgok: mire észbekapnak, mi máris százszor többen vagyunk, hiszen
nem látványos-hangzatos eszméket hirdetve csináljuk gyermekeinket, hanem
azt mondjuk jámboran, szerényen: mi csak tiszteljük a békés gyermekáldást,
ennyi az egész." Ez utóbbi azért veszélyesebb, merthogy látszólag nem támadó
s az éjszakák leple alatt, a nászi ágyban alapozza meg a hódítást. A nyílt fajelmélet előbb-utóbb mindig alábukik — még ha máskor újra tápászkodik is
—, mert handabandázó, harcias, rémületet keltő, így a méltatlankodást s a
visszavágást ő maga hívja ki. Összefognak ellene. Tehát ne csak a szónoki
emelvények faj elméletére, de a nászi ágyakéra is gondoljatok!
A MEGISMERÉSEK EGYMÁSRAUTALTSÁGÁRÓL
Ézagh épp egy makrancos fiatalemberrel veszekedett, ki semminemű értéket nem óhajtott elismerni, lett légyen az haza, anyanyelv, a régiek hasznos
gondolatai és a többi. Afféle kozmikus „őrházáról" álmodozott, minden bizonnyal ama könyvek hatására, melyeknek fedélén csillagporos utakat láthat
maga előtt a vándor ész. Meg persze gépi szörnyetegeket, melyek annyiból
rosszabbak, mint a hajdani hétfejű sárkányok, hogy főképp a mértani egyenes vonalak szeretetére tanítják az ifjúságot, holott efféle egyenes a természetben nincs is.
— Én egyszerűen nem tudom átérezni, ha ti az országról, meg a hagyományokról áradoztok. Jobban átérezném s megérteném ama tanácsotokat, hogy
a Vénusz bolygóra ne menjünk fájós foggal, mert nagy a huzat. Ha pedig
nem tudom átérezni, nem is hiszem, hogy igazából van ilyen érzelmetek. Sőt:
tagadom, hogy volna.
— Emlékszel még Berkeley püspökre? — nézett rá aggódva Ézagh.
— Ja. Ő volt az, aki így szólt: esse est percipi, vagyis hogy csak az létezik, ami az érzékelésben és ezáltal van. Ügy mondják: ekképp tagadta volna,
hogy tőlünk függetlenül is van világ, tehát
önmagában...
— No, most hallgass ide. Élt egyszer egy rigó a fán s a fa alatt a földben
egy vakondok. A kis prémes állat kidugta orrát a túrásból, ekkor szólt rá a
rigó: — Micsoda életed lehet néked, sose látod a fa lombját, s az eget. — Hát
néked, miféle életed van — válaszolt a vakond — sose tapogathatod meg a
gyökereket. — Gyökér nincs is! — rikkantott fennhéjázva (szándékosan mondom így) a rigó. — De lomb és mennybolt sincs — feleselt a vakond. — Már14

hogy hogy ne volna: én épp a lombok közül nézem az eget. — Én meg a
földben vagyok s érzem a gyökeret. Erre a rigó nem tudta, mit feleljen. De
a vakond igen: — Jól figyelj. Én sose mászhatok a lomb közé, amiről te azt
állítod, hogy van, így az eget se láthatom. Te viszont nem bújhatsz a föld
alá, hogy kitapogasd a haj szálgyökereket. Kettőnk vitáját tehát kétféleképpen lehet igazságosan eldönteni. Vagy te elhiszed nekem, becsületszóra, hogy
van gyökér és akkor én is elhiszem neked — becsületszóra, — hogy van
lomb és ég. Ez hát az egyik út: a megegyezés. Ma is az egyik szakember elhiszi, amit a másik terület szakembere mond, különben, ő maga se jutna tovább a saját területén. Egymásra vannak szorulva, tehát bíznak egymás adott
szavában. Így lesz a tudás lovagias ügy is. Ám volna egy másik mód is: döntőbírót hívunk. — Ki volna az — kérdezte a rigó. — Az, aki a föld alatt, de
a föld felett is jár, tehát a gyökeret is érezheti, ám a lombokat, a mennyboltot is láthatja. — De van-e ilyen?
Addig keresték hát, amíg meglelték az üregi nyúl személyében. S mivel
rigó látta, amikor a nyúl a föld alá bújik, a vakond pedig lent maga mellett
tapinthatta, s azt is észrevette, amikor az a föld felszínére ugrott — elfogadták döntőbírónak. Az üregi nyúl pedig igazolta, hogy gyökér márpedig van,
ám van lomb, de még mennyboltozat is. A vitatkozók (nézetek és tudományok)
tehát egymásra vannak utalva, mindaddig, amíg nincs egy harmadik: a döntőbíró, akiben mindketten megbíznak. Teendő: fogadjátok el egymás adott
szavát, vagy keressétek a szavahihető üregi nyulat! A mese persze másképp
is végződhetett volna: a rigó és a vakond egyezséget kötnek: az egyik mindig
el fogja hinni, amit a másik a föld alól „jelent", a másik pedig azt, amit társa
föntről ad hírül. S így nem kell bíró. A nép és a vezetői, sőt a népek között
is csak az efféle kapcsolatok megnyugtatóan igazságosak. Kölcsönös bizalom
kettő között, vagy pedig mindkettő megbízik egy harmadikban, aki náluk is
nagyobb tekintély. Ezért kellett a jóisten is.
— A mese izgató, értem is, de nem győzött meg. Túlságosan emberre,
illetve élőlényekre szabtad.
— Miért? A kövek, vizek, szelek élettelen világában nem vetted még
észre, hogy ha nem kerülik ki egymást, két erő egymásnak feszül (a rigó és
a vakond vitája), egyik elsepri a másikat (tehát legyőzi), vagy pedig ki-ki
visszavonul, nem bírnak egymással (ez a kiegyezés, amely mindig feltételekhez kötött). És végül: van úgy, hogy jön egy harmadik, mindkettejüknél nagyobb erő, amely reájuk telepszik s e súly alatt kénytelenek egymáshoz közel
kerülni. (Vagyis a harmadik, a súlyosabb, akár a nagy és közös veszély is —
közelhozza nézeteinket.) Ezek nagyjából a cselekvés dimenziói. Ugyanezt az
élettelen anyagok, testek világában is milliószor megfigyelheted. Az élőlény
sem viselkedhetik másképp, ő is erőből, anyagból van. A szelleme is erő,
mozgás. Ám továbbmegyek: elmondom a fenti tanítómesét más alakban.
Ment, mendegélt egyszer a Látás, Hallás, Tapintás, Ízlelés és a Szaglás.
Az útszéli almafáról a Látás elé hull egy szép, piros alma. — De szép piros!
— kiált fel a Látás. — Miféle piros — dünnyögi hitetlenkedve a Hallás. —
Én valami tompa zajt hallottam. — Miféle zaj — méltatlankodik az Ízlelés,
amikor én valami édeskés-savanykásat érzek. — Miféle édeskés-savanykás —
kacag fel a Tapintás, hiszen én valami sikos, simát tapintok. — Miféle sikos,
sima — csóválja fejét a Szaglás — amikor én szagot orrontok, melynek se
tapintása, se színe, se íze, se hangja nincs.
— Várj, bölcsek bölcse, meséd szép, de benne eleve ellentmondás van.
A Látás ugyanis
felkiáltott...
— Ellentmondás mindenben van, hát miért épp mesémben ne volna. Még
ebben is a valóságot tükrözi! Az ellentmondás, ami eleve benne foglaltatik,
a következő: amikor a Látás felkiált, hogy „ni, egy szép, piros valami" —
15

ezt a Halláson kívül más nem hallhatta meg, így tehát nem is vitázhattak
róla. Sőt: a Látás fel sem kiálthatott, mert így feltehetően hallásának is lennie kéne. Mi azonban elfogadjuk ezt a lehetetlennek tetsző feltevést, hogy
megvilágítsunk valamit. Homályt a fény érdekében, alkotó homályt — ez az
elvem. A homály a zavaros ellentmondás, a világosság pedig akkor lesz, ha
túllépünk rajta, mintha ott sem volna. Aki minden fűszál titkánál megáll —
sohasem juthat a Magyarázat, az Értés, a Magasabb összefüggés Városába,
hiába vándoroL A fűszálhoz onnan is vissza lehet majd bandukolni. Folytatom tehát. Szóval ők öten, ezen a dolgon jócskán hajbakaptak, mert egyikük
sem tudta a másikat megcáfolni, hiszen kinek-kinek hiányzott ama képessége,
hogy a másik négy érzékszerv munkáját felvállalja. Ekkor eszébe jutott a
Látásnak: — Menjünk el az Észhez, tegyen igazságot. (Látod, ez is ellentmondás, hiszen, ha „eszébe jutott" akkor már nem kell az Észhez mennie, mert
az Ész őbenne van, önmagához pedig miért kellene elvándorolnia?) Nos, megkeresték az Észt, az pedig bölcsen valamennyiüknek igazat adott. — Ha a
madárnak a tojásban azt mondanátok, majd a levegőben fog röpdösni, el se
képzelhetné. Ám amikor odafejlődik, már tapasztalja is. Meglehet, egyszer
majd a Látás hall, tapint, szagol, ízlel is, amiként a Tapintás is lát, ízlel, szagol és hallani is fog. De most még egymásra vagytok utalva. Miként a mészáros
nem tud üstöt foltozni, a kovács pedig nem ösmeri a bútorkészítés módját,
akképpen ti is csak a magatokét tudjátok. Kevés egyetemes Ember találtatik.
Egyetemes Érzékszerv még kevesebb, hacsak az nem én vagyok. De a pirost
én sem láthatom helyettetek, a savanyút nem ízlelhetem, a simát nem tapinthatom, még a koppanást sem hallhatom ti helyettetek... Az a ti dolgotok.
Én csak annyit tehetek, hogy szavahihető hírnököknek hiszlek valamennyiőtöket, és amit tudtomra hoztok, azok között rendet teremtek. Igazolom, hogy
ti egymás kiegészítői vagytok. Én varrom össze az általatok összehordott soksok foltból a nadrágot. Azután föl lehet venni, melegít, védi a bőrötöket. Minél igazabb s pontosabb hírt hoztok — annál erősebb lesz a foltnadrág. Ha
valaki hamis hírt hoz — egy lyuk tátong majd rajta. Ám a hazug vagy álmos
hírnököt a király is bünteti! Ti csak kételkedjetek egymásban, sőt önmagatokban is, ám nékem az a feladatom, hogy általában higgyek nektek. Olyan
vagyok, mint a kártyában a Jolly Joker: nem vagyok sem hetes, sem kilences, sem kisebb vagy nagyobb névértékű lap, ám mindegyik helyett állhatok:
értékhelyettesítő érték vagyok. Értékem ezért általános, de bárhova is tesznek, mindig egy-egy kézzelfogható értéket, egy hetest, nyolcast — és a többi
— képviselek. Az Ész az érzékszervek parlamenti képviselője. Minél nagyobb
kézzelfogható érték helyett állok én Szellem: az egyetemes Jolly Joker-alakzat, annál értékesebb is vagyok. Ám ráadásul megmarad ama másik főbb —
állandó! — értékem, hogy bármi helyett állhatok. A szabad költözködés joga
ez.
Nos, ebben az érzékszervek megnyugodtak. Innen is látszik: az emberi
testben is épp az történik, ami kint, az élő és élettelen erők birodalmában. Az
érzékszervek vitában összeütköztek s egy nagyobb, felsőbb erő, az Ész közel
hozta őket egymáshoz, ellentétes véleményüket összhangba kerítette. Elmondta
nékik belső munkamegosztásuk szerepét. Végül is a nagyobb erő, az Ész győzött a széthúzó kisebb erők, az érzékszervek fölött. Ha ez nem így lett volna,
széthull az emberi egyén akarata, jelleme, önvédő, önmegtartó ereje. A kiegyenlítő közvetítés mindenféle szinkretizmus, egyeztetés, célszerű összehangolás — tehát az Ész (az Értelem) tengelyében áll. Persze, azt is mondhatná
valaki az Észre, hogy gyáva, megalkuvó, túlságosan békítgető, nem elég harcias, hiszen valamennyi érzékszervnek igazat adott. De mit tehetne, ha ő az
egészre rálát, ha nem is éppen úgy, mint a Látás, mikor egy hegycsúcsról
belátja a tájat. Ha a többiek valaminek csak egy részét, egyetlen tulajdonságát tapasztalják — az Ész a többit is elfogadja, mert sokfelől kapja a „je16

lentéseket". Összerakja, hogy egésszé legyen. Az Ész „megalkuvása" tehát az
igazság megalkuvása itt. Ezért mondom néked: nincs igaza Berkeleynek. ő
azt mondja: ami van — általam van, én bennem van, amit tőlem függetlennek vélek. Ezek szerint igaza volna Látásnak, aki tagadja, hogy az alma hangot is ád, ha lehull, a Tapintásnak, aki nem hiszi, hogy az almának ize is
volna. Ez a „számukra nincs" tulajdonság azonban nem jelenti az egyetemes
nincs-et. Ám a harcias püspök tételét én most megfordítom, látszólag igazat
adva néki: az van kint, ami bent is van. Kint erő, anyag, mozgás van, tehát
bent is. Érzékelésünk szintén a természet eme törvénye alá van vetve: hasonló hasonlót szül. Nyúl nyulat fiadzik, a hegyről lehulló kövek ott alul hajlamosak kupacba gyűlni, mely durván a hegy formáját adja (bizony ez is
visszatükrözés). Nos, ekképpen az ember mint megismerő lény is csak azt
veheti észre, ami kint — tőle függetlenül is hasonlóként adott. A megismerésben is hasonló hasonlót szül: a kép, amit az almáról alkotok, nagyon hasonlítani fog a földre hullt, tőlem függetlenül is levő almára, mert az alma
bennem önmagához hasonló képet szül, és mert nagyjából bennem is ugyanazok az erők, anyagok, mozgások mennek végbe, mint benne. Azonos erők,
törvények hatnak a szemlélőre és a szemléltre.
Nos, ez a függetlenül azonos törvényköteg hasonló hatásokat vált ki. Így
a kép — mint hatás — hasonlítani fog rájuk. Hát már csak azért sincs igazatok, se neked, sem a tisztes Berkeley uramnak.
Van tehát mély honfiúérzelem, ha te nem is éreztél hasonlót, miként a
vakond se látta az eget, az Ízlelés sem hallotta a koppanást. Lovagi becsületszóra hinned kell, ha már nincs döntőbírád. Sőt, ha volna is: úgy meg az ő
szavában kell hinned. Hit és tudás e ponton találkozik. Képzelet a Tudásra,
Tudás a Képzeletre rászorul! Tekintély nélkül nincs világkép, csupán az ostobák gondolnak hasonlót. Még a mérőműszerek is tekintélyt jelentenek, pedig nem élők. Meglepő lehet, amit mondok: a megismert s megismerhető világ számomra részint lovagiasság kérdése, adott szó dolga is. Igen: a megismerés mint a becsületszó függvénye. Keresd a legszavahihetőbb vakondot, s
a megbízható rigót! No és az üregi nyulat.
A TÚLZÁS BETEGSÉGEIRŐL
— Ki túlságosan imádja a múltat, a régiektől válogatás nélkül bármit szeret
s teszi mindezt nem puszta kíváncsiságból, ám elvből s szinte kéjesen — az az
ember vagy társaság, úgy tűnik, valami nemesebbnek látszó szellemi
nekrofília nyavalyájába esett. Ugyanis a hajdani legjobb klasszikusok nem hullák,
legfönnebb tetszhalottak. A mi említett emberünk viszont szellemi hullákkal
szeretkezik. No és a rokona, akinek örökös múltnosztalgiája van, mármár érzékien kívánja a tűnőfélben lévő Szellem Hölgyével, Urával a képzeletbeli találkozást és nyájas társalkodást? Ő minden bizonnyal a szellem gerontiljének nevezhető. Nagyon idős, sőt Aggastyán Szellemmel óhajt ölelkezni,
és ami a fő baj: állandóan. (Mégha érettekkel vagy akár túlérettekkel — az
jócskán egészséges volna.) Aki viszont mindig csak a legmodernebb irányzatok nyomában liheg, mint koslató kutya — arról nem minden ok nélkül szimatoljuk, hogy a szellemi pedofília „vétkében" marasztalható el. Egy gyermeklányt akar birtokolni, vagy ha kéjenc nőszemély, úgy taknyos kölyköt,
zöldfülű fattyút, tejfelesszájú kiskamaszt. (Értve ezen a Szellem Kamaszát.)
A túlzás (a végletes túlzás), az egyoldalúság és kizárólagosság betegségei
a politikában ön- és közveszélyesek, de a költők képeiben, gondolataiban inkább bocsánatos bűnként foghatjuk fel őket. Hogy miért? Mert a túlzás a
politikában véres túlzást jelent, a költészetben pedig vértelent. így végül is
2 Tiszatáj

17

más erkölcse van a politikának, mint a művészetnek, még akkor is, ha a
művészet politizál, vagy ha a politika művészkedik.
No, de mi az oka eme nyavalyának? A túlzó másra vágyásnak, a mindig
elvágyásnak? Csak az volna, hogy nem leljük helyünket abban a Szellemben,
melyben vagyunk, nem tudjuk kifészkelni magunknak, hogy kényelmes és
mégis ajzó legyen? Ez is. De minden bizonnyal van ebben nagyravágyás is,
mely mögött viszont félelem kuporog: „gyenge vagyok, magasabbra kell törnöm, ahol senki sem érhet el". Ez a „magasság" lehet az eszmék magaslata
éppúgy, mint a szerzett vagyoné, társadalmi tisztségeké. Alig több ez, mint
mikor az ősember fára mászott az állatok elől. E magasabb pontokon éppúgy
a saját biztonságát keresi az élő, akár az árvízkárosult, ki előbb a fa csúcsára,
onnan meg egy dombra menekül. (Van persze, aki ezt a biztonságot épp fordítva: lelki és testi igénytelenséggel, önkicsinyítéssel, szegény élettel próbálja
elérni; ezáltal leszereli a veszélyes irigyeket, másfelől így ő is megvetheti a
gazdagokat. E megvetés pedig fölény vagy vélt fölény. (Így tettek a görög cinikusok.) Nos, a vállalt új és új megbízatások, állások által az ember régebbi
előéletét is „töröltetni" akarja. Az ember priuszeltüntető
állat (erről másutt
még többet szólok). Egy új tisztség, rang tehát valamiként priuszeltüntetés is.
Ö, hányszor titkolják a nagyrajutottak előző életüket, hitüket, nyelvüket, szokásaikat! Gyakran úgy állítják be, hogy ők mindig a szellem, a hit, vagy az
eszme gáncsolhatatlan lovagjai, előkelői, erkölcsbajnokai voltak. Olyan nevetséges ez, mintha egy újszülött azt mondaná (ha beszélni tudna): őt már a
fogamzás pillanatában keresztvíz érte. Hacsak nem apja termékenyítő nyirkát véli annak! (Melynek edénye anyja méhe volt.)
De hát mi köze a szellemi nekrofíliának, gerontofíliának és pedofíliának
a nagyravágyáshoz, amikor első jelentésükben e görög szavak éppenhogy a
többség által megvetett utálatos vétket jelölnek? (Gyakorta a gyáva többség
által megvetett vétket, hiszen eme sokaság még maga előtt is tagadja, hogy
akár villanásnyira, de néki is támadtak bűnös gondolatai, fölborzongásai.)
Könnyű bizonyítani, mi köze fentieknek a nagyravágyáshoz, hiúsághoz.
(A hiúság szintén félelem, mint minden elszigetelődés, tartózkodás, vagy
fennsőbbséges viselkedés. S éppúgy önvédelem meg támadás is, akár a viselet, a szellemi elegancia és bármilyen Túlzás.)
A gerontofil egy öreget bír: azáltal előtte egy nagy tapasztalat (ez rang
és érték) válik meztelenné. Mélyéig hatolok és mélyemig hatol.
Midőn a nekrofil hideg halottat simogat forró ujjbegyével, éppúgy cselekszik, mint ama görög mítoszi hős. Sisyphos megbéklyózta a halált, így az
embereknek halhatatlanságot szerzett. Végül is kívánta a halál titkát, hogy
uralja. Tehát a legöregebbet: a Halált óhajtotta maga alá gyűrni, már-már
paráznán. A legnagyobb, legősibb Túlerőt, hiszen az Élettelen milliárdszor
több és régibb, mint az Élő. Az Élet ifjú Hímje a nőstény vén Halál fölé kívánt így jutni. Mi ez, ha nem nagyravágyás? Az ifjú idő a vén csúf halott
időt teperné nászi ágyra.
S amikor ama másik megtévedt (vagy annak vélt) alak, a pedofil, gyermeket kíván meg vétkesen: a zsenge időt, egy ártatlanságot szeretne birtokolni. De mi az ártatlanság? A tapasztalat hiánya (a bűn hiánya, hisz a bűn is
tapasztalat). És mi a tapasztalat hiánya, mi az ifjúság, ha nem a jövő, ennek
lehetősége: a lehetséges tapasztalat. A Tapasztalat tehát szolgálólányául az
Ártatlanságot (Érintetlenséget, szűzi lelket s szellemet) áhítja meg. A Hajlíthatót, Alakíthatót. Aki tehát a gyermeket kívánja meg — afféle fausti ember: önfiatalító állat, önfrissítő. íme, minden vétek az idő, életkor ellen elkövetett vétek.
Idáig jutott Ézagh elmefuttatásában, midőn az ifjú és szépséges leány
közbevág:
18

— Hát én mi vagyok, én, aki csupán a nálam néhány esztendővel idősebbre vágyom?
És Ézagh így felele:
— Ez a Középszerűség legbiztosabb jele. Nem érdekel különösebben sem
a múlt, sem a jövő, csakis a jelen. Legfönnebb az aligmúlt és á hamarjövő.
— De hát van, aki a múlt hagyományait tiszteli és mégis nagyon középszerű — méltatlankodott a leány (hisz' ő nem tartotta holmi „szürke átlagosnak" önmagát).
— Igaz. Aki csak a múlt hagyományszentesítette életrendjét tartja be
unalmasan, azt én elkésett (időtévesztett) középszernek tartom. Akit viszont
— mert ilyen is van — sem a múlt, sem a jelen nem vonz különösebben,
csakis a jövő, sőt a távoli — azt a legfelszínesebb középszernek ítélem. Hogy
miért? Ugyanis a legkevésbé Ellenőrizhetőbe — a jövendőbe menekül múlt
és jelen tapasztalata elől. ö a legfelelőtlenebb. A jövendő zavarosában halászik. Amit itt egyénekről mondtam, nagyjából a közösségekre, társadalmakra
is vonatkozik. Azok a társadalmak, amelyek a jövőért hozzák a legnagyobb
— gyakorta véres — áldozatokat, viszont a jelennek csak tengést, morzsákat
juttatnak, a múltat pedig csak afféle mumusként emlegetik, hogy a jelen
gyermekét ijesztgessék — nem sok idő múltán válsághoz érnek. Az a társadalom viszont, amely a mindig is illékony (s kezünkből kisikló, elfolyó vagy
épp szétporló) jelenre próbálná szemét tapasztani, és csakis erre — szintén csak
kérészéletű. Az a rend pedig, amelyet csakis a múlt szabályai érdekelnek, s
változtatni nem kíván — tagjait kriptába költözteti s ott próbál „összkomfortot" adni. A jelent ezzel épp attól fosztja meg, ami pedig benne a legértékesebb: az eleven, alkotóenergiától, amellyel minden történelmi nemzedék hozzájárul a közös Emberi Műhöz. Akár a múltat, akár a jelent, vagy a jövőt
tartod csupán tökéletesnek, egyoldalúvá lettél: dogmatikus. A múlt, a jelen
vagy a jövő dogmatikusa.
Ézagh látván, hogy a leány arca még mindig cseresznyepiros, így nyugtatta ifjú szégyenét.
— Nem kell röstellni, ha valaki középszerű! Ne feledd: a középszer Világalkotó, ő a folyamatosság legfőbb záloga, ő a szabály, melyet a zsenialitás
kivételessége csak megerősít. A szabályt a kivétel úgy erősíti, hogy pontosabbá teszi. Egy definíció (meghatározás) erősül azáltal, hogy megnevezi a
kivételes eseteket, hisz így pontosabbá lesz, nem válik túl tággá, hisz ez lazaság volna, ami pedig erőtlenség. Persze, ha csak ők volnának e világon, a
szabályszerűek s nem volna kivételesség, éppúgy kipusztulnának, akár a mezei egerek, ha nem keringene fölöttük az ölyv, hogy lecsapjon rájuk, megmegtizedelve. A zseni

némiképp

a középszert

ritkító

s ezáltal

egészségesebbé,

egyensúlyosabbá tevő ragadozó. A növényevők között a húsevő a lángelme.
— Szeretnék ragadozóvá lenni — sóhajtott a lány, immár enyhébb, nem
haragos pírral.
— Akkor szeretned kell a nálad jóval öregebbet s a nálad sokkal fiatalabbat is, ám úgy, hogy saját nemzedéktársaidról se feledkezz meg egészen
— nézett rá mosolyogva Ézagh.
A- leány pedig már tudta, miként érinti meg hamarosan, akár csak ujjbegyével is, az áhított zsenialitást.

2*

19

MARSALL LÁSZLÓ

Ének a jelenvaló rejtőzködőről
A
Minden-ugyanaz-Egyet,
a hunyorogván,
pillaszálon
pörgő hangtalan búgócsigáként
szivárványlót,
s onnét az orr hegyére,
majd a világnak
mondott
vegyeskereskedésbe
által- srrr
tovaforgót,
s ott kis lapáton omlót,
nullásliszt
kupacocskát,
s világi
szélhuzatban,
mint jölkavargó
porhótölcsérből előtűnő
fehér far
szarvasünőt,
nullásliszt porban is,
kit mindig minth
a-látnánk,
s meglővén fogván ölve
nyúzva tagolva
vágva,
kedvünkre
sarabolva
darálva
gyömöszölve,
konzervdobozba
gyúrva
fölcímkéznénk
legottan:
„egyétek és vegyétek!
ím fáin
AbszolutumEszencia — héj! ens in se,
ki percipiált
valóság,
már est in intellectu!
vitamin elme polcain,
egyétek és vegyétek!
meghódultatta
ráció,
tehát garantált íze jó,
hitelesítték
praxisok
— csecsemőknek is adható —,
tálalva lőn a lényeg!"
—;
ö t , aki
neve-nincsen,
szélben vihogó ágon

20

már-már
bujócska-játszót
szemünk sarkából
látjuk,
s fejünket
odakapva,
pilláink
csippentében,
immár tarkónkról
startol,
és térül-terül
újra,
mint földiekkel
játszó
ficogó rangya szajha,
ott a világnak
mondott
vegyeskereskedésben
tűnik mérleg és pult alatt,
kit konzerv
AbszolutumEszenciánák
könyvelénk,
hitünk szerint
eldobozolt
önmagát
szerterúgva,
mint ószeres tragacsa
tűzhányókitöréskor,
csillagzik szerte szilácsa,
az is magának
tükre,
s biceg mint vén
gyalázatos
égi-földi
szélhámos,
az is magának tükre —;
tátogunk bizony s
kergetjük,
ens in se vagy álom?
lőjük elkapjuk
megtörjük?
— már enmagunkba
rejtezett:
„amicus
analiticus,
te ostoba pulya,
mit tudsz még magad ellen?
netán létezni
óhajtol,
elbontasz tán
szétszálazol?
nyeled vagyok, te fésűfog,
tüzemben felém
kunkorodj,
emtetlek gárgyult
kisbabám,
holtodig szopd a mellem."

Szomorkás
A kisujj körme élén
őszi holtak
tevékeny
lelke muslinca
megpihen mig a mustos
kádakig elröpülne
azután úgyis
didergünk
öt-földrész-ujjas
lyukaskesztyű
világban

Vén harcos kandúrral
Egy nap ha ennem kéne
filézett
aranyórát
— bendőmben eláll,
békeidőkben
befőtt kamra-polcokon
—,
mivelhogy jönnek hadak,
kik mint a szarkák,
szarkának bögyét
metszve,
mohók, onnan is
kotornának
csillogót,

s tűntükkel
kiváltanám
magamból
kimetszeném,
sokak szeme láttára,
tollköpönyegben
kitojnám mint varázsló,
s lennék mítoszi
ős aranymadár-király
—,
ücsörögjek csak inkább
mindétig
rozsdás
vastelepen, vén harcos
kandúrral
egykenyéren.

Emlékezés régi cenzorokra
Akkortájt minden cenzornak három lakása vála.
Az egyik a szavakban, szájaktól fülekig —
útitáskában hangfogós pisztoly vagy kicsorbult
borotva.
A másik, koronként hitelesített
íróasztalokban:
levéltárák polcain, szenvedve majdani
papírlap-sárgaságban.
A harmadik, a kemény fejben is, félálomban is,
akár a héja, örökös
magaslesben.
És mindőjük félelme, már-már gyerekes
vágya:
aludni az igazak álmát, bár pőre
ökörkoponyában,
asztál pisztoly és borotva nélkül, mint anyaölben,
megdicsőülten és elesetten.
21

SIMÁI MIHÁLY

Mint aki...
mint aki falból lép ki
s immár szabad
mint aki mindenen túl
s most kezdi csak

van

mint aki elfelejt félni
hosszan mereng
s mikronjaival
kiméri
a végtelent

Hó-tükrű tájban
hó-tükrű tájban nézem arcomat
üveglő kőben nézem arcomat
hályog-tócsákban
nézem arcomat
jég-indás szemekben nézem
arcomat
— és arcom mindig

láthatatlanabb

megvakult télben vakító havak
csillaghideg csönd
jégtű-szemfogak
befagyott tengerek a poharak
— ne moccanj — szól
s koccint velem a Fagy
arcában látom végső

22

arcomat

Hatalmas, félelemmel teli hold..
Hatalmas, félelemmel
lehetnél
harmónia,
ezüst
fazekaskorong,
mit dalolva
kerinbógáztat

az

teli

hold;

emberfia,

de te,
kérlelhetetlen,
sandaharagú
tányérakna,
te
csak meredsz az éjben,
a fölénk-aknázott
égen,
kegyetlenül, mint a soha,
s nézed, hogy vergÖlődik
körülötted,
kit generálisok erre a frontra löktek,
— a Tejút
munkaszolgálatosa.

Kivesző
Kivesző

bölény

szeretet
mezőid mérgezett
mezők
gyér fűben nyüzsgő
vegyszerek
fehér harag szürkészöld
rettenet
maró közöny
— én mégis tebenned
gyönyörködöm
téged
dicsérlek
kivesző
te
jönnek
repülők
gyilkos
szórnak

bölény
szeretet
kiselejtezett
jönnek a méregkeverők
helikopterek
port sárga kénesőt
le s várják hogy
megmérgeződj

üres a préri dermesztő a csönd
különbek közt te legkülönb
nézlek oly egyedül mint rég kiveszett
törzs konok varázslója a tört totemet
ó te szegény veszendő
szeretet!
mi lesz veled?
— s mivé lesznek a
szeretetlenek?!

BELÁNYI GYÖRGY

Galamb és kiáltás
(AZ „ADIEU ADIEU APOLLINAIRE" CIKLUSBÓL)

(A képen csak a bekísért mosoly —,
már adieu
adieu
Paris
és Prága.
Arcát a négy fehérbe
falazták,
s Apollinaire nem nézhet
magára.)
A mozdulat birtokos rendje ez,
itt ragozza magát, akár a lét.
Hátrál a barnuló ősz a szemben,
s kalap fedi föl a homlok telét:
megbillent tereken leng, leng a kéz.
(Száműzött égre kéken a szavak:
papírról a galamb csak
elrebben.)
Hátán az ajtók fényt
hasítanak.
És itt nincsen már, ami nincs jelen,
tükrei is az időben fáznak.
Tíz négyzetméternyi
csönd. S hallani
képzett zümmögését a bogárnak.
... Csak a vers van. De a toll, ha
kéken a sebzett fehérben
járhat.
Most kiáltás ingázik
odakint.
És a mozdulat is kiszolgáltat.

suhog,

Margitlevelek
Galambszárny lüktet a homlokon —,
vagy legyen csak leborult
kezed,
s őrizze a dalt, ha elremeg
az átizzadt mennyezet
alatt.
Poharamba akkor hozz havat:
itt arcodra nyílik
ablakom.
24

Mint virradatkor felvágott
ér,
űzném most magam az időből:
s nem hagy el. Vacogó tükör dől
vállamra, a papír meg ragyog
e kéklő verdesésben.
Vagyok:
ez veled, velem, mással megfér,
akár a hangok a szavakban.
S: fehér sikoly hív, üzen értem
a felpolcolt csönd itt a vérben,
kezedben szétreped a pohár,
a mennyezet hosszan csordogál —,
téved az ég. Téved. S megroppan,
mint arcomon a másnapos hó.
Negyedik éve követsz
bennem.
A kéz lehetne
lehetetlen
s leborult lüktetés a homlok.
Magammá itt érted sem romlok:
hadd legyen minden szó mondható.

K A L M Ä E MARTON:

TORZO

25

TÓTH BÉLA

Tiszajárás
XXIV.

EMELETES VERÉB

Julcsi konokul beszorított szájjal, a foga közül ismételgette, hogy ő pedig soha,
de soha nem lesz boldog. Elrontotta az életét. Kicsit vádnak is vettem. Ha rontotta,
velem rontotta. Én álltam az útjában
Bennem érett volt már a mondat, mint a dércsípte kormos körte. Egyszerre
kihuppant a számon:
— Gyere hozzám feleségül!
Nem vigasztalásul mondtam, hogy majd később elmismásoljuk, halasztgatjuk.
De benne sem abban a pillanatban fogalmazódott meg a döntés. Az évek alatt
volt alkalma, ideje latra vetni engem. Kedvesi mivoltomban éppúgy, mint netán
többször elképzelt férji járomba fogva.
Kész volt a válasszal: — Nem!
Épp kedvelt vendéglőnkben ültünk az ebédre várva.
Ahogy vér csurran ki az éles kés nyomán, úgy préselődött elő szemzugaimból
a könny. Szégyen, nem szégyen, így volt.
Hetek kellettek, mikorra a fejbekólintástól összeszedtem magam. Az önérzetem,
a hiúságom két lábon szaladozott bennem, akár az olykor megbokrosodott mezőhegyesi nagynónius csődör. A lélek habja rongyokba szakadozva dúródott le rólam.
Hanem a pesti mérnök utáni űr, a nyomasztó magány, mintha megjámborította
volna. Konok szigora elködlőben, kicsit közelébb eresztett magához. Nem a régi
módon, nem túlságosan. Kicsi bűnbánattal, kicsi megadással, tán beletörődéssel. Mikor kezet fogott velem, tenyere élét benne felejtgette a mancsomban. Nekem ennyi
is elég volt. Megtáltosodtam. Lelki ravatalomról mint tetszhalott ugrottam föl.
Éjszaka is sütött a nap. Milyen kevés kell. Embermelegű kézfogás, kicsi derű.
Semmit sem mondott, nem szívott vissza, nem biztatott.
Valamilyen elviselhető egyensúlyt keresett, hogy vizsgáit lerakhassa. Igen. Közben én nagynehezen rábeszéltem, hogy ne álljon meg, iratkozzon be az Ybl Miklós
főiskola üzemmérnököt képző településfejlesztő szakára. Mint a kényszerzubbonyt,
úgy kellett ráadni.
Nem annyira mérnök akarat ő lenni, elsősorban asszony, anya és feleség együtt,
ami többet jelentett számára, mint akár az akadémiai tagság. Nem az akadályfutástól, a tanulás megpróbáltatásaitól félt. Természetes eszével olyan játszi könnyedséggel szedte magába az ismereteket, ahogy szivacs a harmatot.
És ebben a magányosságosságtól való vacogásának időszakában az idő is h a j totta. Már megjött az írás, milyen szakdolgozatot tűztek ki neki. Ott tipródtak az
őszi zéhák sokaságai. Szerkesztőrajzból, halmazelméletből, mindenféle ínyencségek26

bői. Azokra azért készülni kellene! De ő magányosan kóborolt az utcákon, a Tiszaparton. Nem játszotta, hogy szenved. Soha, tudtommal, félre nem akart vezetni.
Akármilyen kitörési merényletekbe, férjhezmenési akciókba kezdett, ha a részletekkel nem is akarta újra és ú j r a fölszaggatni égedelmes fájdalmamat, de értelmes
ember módjára, nyomról nyomra a tudtomra adta. Férjhez akar menni egy hozzá
való korú emberhez. Akire büszke lehet, s az is őrá.
Én jelenthetek neki valamit, de nem férji minőségben. Világosan az eszemhez
címezte. Én nem tudtam elolvasni, értelmemnek kipostázni. Távoli, be sem látható
fényes illúzióim vezéreltek.
Szigorkodott magával. Próbálgatta megtartó erejét. Dolgoztunk, beszéltünk mindennap. Kérdeztem a tanulás felől. A vállát vonogatta, azzal fejezte ki, hogy nem
érdekli. Pedig érdekelte. Talán az esze hetvenedik bugyrának zugában. Különben
sem volt tanulása során az én, kicsit avas mérnöki ismereteimre szüksége. A papíron kiküldött tételeket, feladványokat maga oldotta meg. Mutatta, amikor készen
volt, mindig aláminősítve magát vele.
Akármilyen rendetlenül vasalt ingekben járhattam, nem tüsténkedett, hogy
anyás, feleséges jóvoltát gyakorolja rajtam, hogy nélkülözhetetlenné varázsolja magát a számomra: Látatlanná sem tette. Meg-megjegyezgette, hogy bizony tisztább
ingben sem lenne szégyen a mérnök úrnak az utcára lépni.
Talán ösztönösen, az első pillanattól kezdve érezte, hogy a bennünket összefogó
szálakat nem szabad olyan bogra kötni, amit pillanatokon belül el ne lehetne oldani,
ha jön az igazi. A korban hozzávaló, akivel kéz a kézben futhatnak árkon-bokron
át, belekacagva a világ pofájába.
Ilyen vékony köteleken himbálódzó, partizánhídon mentünk át az alattunk
tátongó időszakadékok fölött. Sohasem volt tériszonyom, akármilyen magasságokban
dolgozhattam. Most meg nem is néztem a lábam alá. Boldog voltam újra!
A Tisza mellékfolyóinak rendezése végett évente átjártunk a szomszédokba.
Most is következett egy ilyen misszió. Mentem a csapatommal. Bejártuk a Szamos
átváló tájait, aztán a Bodrogét. Jó hónap múlva vetődök haza, teli vágyakozással,
örömökkel.
Julcsi örül, de aggódás is a szemében. Naphosszat kerül. Minden alkalmat megragad, hogy elmenjen a közelemből. Nem félelemből. Azt nem ismeri. Hanem az erőt
gyűjtötte, hogy adja értésemre: nagyot, nagyon nagyot változott négy hét alatt a
sorsunk. Nem tudtam, míg nem beszélt, csak a félelem bújt belém, ahogy a köszvény kúszik az ember csontjaiban. Szépen, biztosan, fájdalomnyomokkal jelezve,
merre jár. Ahogy mondani szokták, mintha kanállal forgatnák benne a velőt.
Az élőben. Na,' így kezdett rámtelepedni a vacogás.
Munka után, a Tisza partján hátával nekidőlt a lakókocsi oldalának, karba
fonta a kezét, sohasem láttam ilyen elszántnak, mintha bezárt kapuján beszélne ki
nekem. Sáncok mögül. De nem gyáván.
— El ne kiabáljam, egyáltalán nem biztos, de amíg odavoltál, megtaláltam azt,
aki igazi lehet!
— Na — mondom — csakugyan? De bennem a hat elemi ordított: ki az, hadd
ölöm meg!
— Kegyetlen vagyok? Annak tartasz? Nem voltál a férjem. Szabadok voltunk.
A fejem ezerfelé akart esni, a világ is elsötétült e l ő t t e m . . .
Megértem Karika Zoli gyászdrapériába vont fájdalmát, de a világ nem sötétült
el, jött a halász vissza, ladikjából messziről kiáltozott hozzánk. Két vödréből jég
közé rakott itókás üvegek kandikáltak elő.
— Mire készülődünk, halász úr? — kérdezem emberemet —, csak nem valami
lakodalomra, hogy így fölpakolt?
— A portékámból meg kell kínáljam a vendégeimet, nem? A halra pedig csak
a kutya iszik vizet! Mifelénk, legalábbis!
De nem várt szavaira választ. Alágyújtott a fölnyársalt halaknak, kezdett meg27

teríteni a ladik padjain. Közben töltögette ki a pálinkát, zsebéből elővarázsolt kispoharakba.
— Hanem én gondolom, a Tisza búvárlójának nem kerülheti el figyelmét az
emeletes veréb!
— Ha tudhatnám, hogy mi az?
— Mifelénk leginkább a gólya. Mivel olyan többszintes és épp úgy szeret az
emberek körül, akár a veréb. Csak egy kicsit nagyobbra nőtt. Meg hát nemcsak
fürdi a vizet, hanem nékem szaktársam is. Halássza.
— Szépen mondja. Aztán sok van belőle?
— Fogyogatnak, de úgy tudom, hogy még a mi megyénk az egyik leggólyásabb
terület.
A gimnazista kislányommal fölcsaptunk gólyacsősznek, önkéntesek vagyunk persze, társadalmi munkában dolgozunk a vadőrökkel, postásokkal versenyt. Már úgy
értve, hogy a gimnáziumbéli biológustanár oltja a gyerekeket a gólyaszámlálással,
amiben annyira haladtunk már, hogy Szegeddel levelezünk.
Van ott a Somogyi-könyvtárban egy Jakab Béla nevezetű egyén, országos főgólyapásztor, hát annak küldjük észleleteinket az ittvaló gólyákról. Ahogy hírét
vesszük, most épp valami gólyavédelmi év van, a pusztulóban levő madarak é r dekében.
Nyeldeklőm is elszorul, amikor munkahelyemet, benne barátomat emlegeti ez
a naivul tiszta munkás. De nem mondom, hogy hiszen én annak az intézménynek
vagyok az eleresztettje. Hogyan is hihettem volna, hogy idehírlelődik egyáltalán
a munkahelyem neve? Jólesett. Majdnem olyan jól, mint a szatmári szilva. Már úgy
pálinkában kimérve. Se szavától, se a melegétől szavam nem találom. Emberem
beszél.
— ö n k é n t csőszöljük, levelekben panaszoljuk el, dicsekszünk el sorsukkal. Mi is
lenne velünk nélkülük. Ha elszokna tőlünk a gólya is? Milyen lenne madarak nélkül a falunk, a Tisza partja, a határ, az ország, az élet. Azelőtt természetes t a r tozékunknak tudtuk, akár a szemünk rezzenését. Most felkiált a világ: pusztulnak
a gólyák!
Előbb a lányomat riadóztatta a biológiatanára, ö engem. Barátnőivel bebiciklizik a tájat, a gólyák a védelmük alatt állnak. Pusztulásaikról kapott ismereteik
fölött sírnak, a kikandikáló kis gólyákat megtapsikolják: éljenek, éljenek!
A vállalatokat, téeszeket, tanácsokat végigkilincselik az érdekükben.
Néhol kicsúfolják őket. Kérdezik egyik helyen, mennyit kapnak gólyánként,
hogy ilyen buzgón pásztorolják őket? Másutt azzal gyalázzák a kedvüket, hogy
csitri létükre nem korai még nekik a gólyák után érdeklődni? De ezek nem olyan
könnyen hagyják magukat. A rosszul beszélőkre ráöltik a nyelvüket. Persze, miután
kijöttek az ajtójukon. Ahogy kamasz lányok szokták.
Izgalmuk a családomra ráragadt. Esténként annyit beszélünk a gólyákról, mint
a saját rokonságunkról. Még annál is többet. A Nyírség 15 községét ügyelik, 96 gólyapár van a gondjaik között és azokról havonta kikérdezik a házigazdát, a szomszédokat, tanácselnököt. Naplót vezetnek róluk.
így szól:
Besenyőd. A pajta tetején régi fészek. Két gólyaszülő. Évente 3—i fiókát költenek. Az idén fészküket el akarta foglalni egy másik pár, de ezek nem engedték
kiverni magukat.
Nyíradonyban két fióka kelt, kirepülés után elpusztultak. Bánatukban a szülék
a szokottnál korábban elköltöztek.
Nyírlugosra egymás után hosszú időre érkezett meg a gólyapár. Nem költöttek.
Későnlötték az időt. Nem nőtt volna ki szárnyatolla a kicsiknek?
Tornyospálcára tavaly először a férfigólya érkezett meg. Aki figyeli, meg tudja
különböztetni őket. Legalább fél fejjel magasabb az asszonygólyánál. A csőre is
erősebb. Szóval a férfi hetekkel előbb érkezett az asszonyánál. Kóválygott, ődöngött, kétfelé is elkezdett fészket rakni. Félbehagyta. Csak verte a csőrét össze, kele28

pelt. Kereste az asszonyt. Hívó szavára jöttek özvegy gólyák, de leszállni sem
engedte, elkergette az ajánlkozókat. Mikor megjött a párja, az egyik fészket gyorsan
betetejézték, költöttek. Fölnevelték fiaikat. Együtt indultak szeptember 15-én a
nagy útnak.
A koma valóban olyan jóízűen beszél róluk, mint a saját személyes ismerőseiről. Belőlem is kikényszeríti mondandómat. Ha már abban a szerencsés helyzetben
vagyok, hogy a gólyák legfőbb országos őrétől, Jakab Bélától tudom a sorstörténeteket, hát ahogy emberem levegőt vesz, szenvedélyes kártyás módjára lapot osztok.
Amikor kételkedni kezd lánya megfigyeléseiben, hogy afféle emberszabású szokások
szerint levőnek látja a gólyák viselkedését, fel is teszi a kérdést, hogy nemcsak
belemagyarázzuk a saját tapasztalatainkat?
Mondom aztán én, hogy a felénk való gólyák szintúgy cselekszenek. Klárafalván
megfigyelték, hogy az évek óta itt költő gólyapárból csak az egyik érkezett meg.
A férfi. Egész évben özvegyeskedett. A következő tavaszon egyszerre jött ú j párjával, az otthonukat kitatarozták, költöttek négy fiókot. Ősszel hatan repültek el.
Ambrózfalván a tornyon 60 éves fészek várja, dajkálja a gólyákat. Hogy mindig ugyanazok jönnek-e vagy mások, azt hitelesen nem lehet bizonyítani, mert
olyan is előfordult, hogy az igazi fészektulajdonosokat erősebb, fiatalabb párok
elüldözték a fészkükről, ők vették birtokba, ők költöttek. Erőszakos fészekfoglaláskor a meglevő tojásokat, más helyen a már tollas fiókákat is kidobálták. Ilyenkor
pusztul minden. Az elűzött öregek nem tudják magatehetetlen kicsinyeiket étetni.
Az ambrózfalvi evangélikus lelkész a kidobott kisgólyákat védelmébe vette, fölnevelte őket. Olyan szelídekké lettek, együtt ettek a gyerekeivel. Úgy mentek utána,
mint a kutya, macska.
Felénk, Orosziban ilyen fészekért való viaskodás közben a kisgólyák kiestek,
elpusztultak. Az öregek újra nekifohászkodtak, tojtak, költöttek, föl is nevelték őket.
Egyszerre repültek el telelni.
Nyírbélteken meg két pár tartott ostromot egy fészekért. Amikor már véresre
verték egymást, mind elment. Azóta üres a szállás. Ugyanitt, egy másik tanyán,
valószínű az utódokkal, olyan csata dúlt a fészekért, hogy halálra verték egymást.
Ott maradt négy gólya holtan.
Ez is sietteti a riasztó gólyafogyást? Háborúznak egymással. De pusztítja őket
az ember is. Kapa helyett mérgező anyagokat szór ki a határokban. A madár nem
ismeri föl.
Pusztítjuk a mind kisebb halászó vizekkel, a lecsapolásokkal. Bár a gólya eszi
a szárazföldi rovarokat is.
Tarpán az állatorvos egy korán elpusztult kisgólya begyét megvizsgálta. Fél kiló
földi giliszta mozgolódott benne. Máskor 150 szöcskét számoltak meg egy elpusztult
kisgólyában. Az ember közvetlenül is ártására van. Nem valami babonaságból.
Egy ú j házaspár sátortetős házának kéményét kiszemelték a gólyák. De mivel
ürülékük fehérre meszelte a fészek környéki piros cseréptetőt, a gólyáknak pusztulniuk kellett. Másutt, különösen ha nincs elég táplálék a vizekben, a kiscsirkék,
fácáncsibék, kisnyulak is fölkerülnek a gólyák asztalaira. Némely területen ezt nem
bocsátják meg nekik. Tűzzel-vassal irtják fészküket. Utódaikat, a költő párokat sem
sajnálják.
Kisebbíti számukat a fészkelőhelyek megfogyatkozása is. A jó, puha szalma-,
nádtetejű házak, nagy fejű kéményfödelek manapság nem divatosak. Fészkelnek
hát a hozzánk szegődött gólyák a magasfeszültségű villamos távvezetékek oszlopaira.
Rengeteg áramütéses gólyahalálról hoz hírt a posta. Esős időben, a megnedvesedett
fészek alkotó gallyából ha csak egy is elmozdulva összeköti az áramkört, bekövetkezik a vég. A kicsik is, tapasztalatlanok révén nekirepülnek a vezetéknek. Zárlat.
Egy nagy sistergés, nyershúsillat, repülő pöhölytollak, puffanás. Egy fiatal élet
kihunyt!
Némely évben, ha több a fióka, kevesebb a jó legelő, mező, ők maguk kidobják
a gyengét, amelyikhez nem fűződik reményük, hogy a tél elől velük tud utazni.
29

A többiek érdekében a gyengét kivetik, amelyik legtöbbször beteg is vagy élősködőktől fertőzött. Kegyetlenség. De biztonság a többinek az életben maradáshoz.
Klárafalván, míg a férfi eleségért járta a tájékot, a fészekbe csapott a villám.
Az anya és három fia maradt ott holtan. A férfigólya két napig gyászolta őket
hátravetett fejjel, aztán úgy elment, soha többet nem lehetett látni.
Gólyasorsok.
Születnek, pusztulnak. Ahogy mondjuk, oktalanul nagyobb számban, mint a természet parancsolná. Mutatóban maradnak.
Az egykor vízjárásos Csanádpalotán egy fészek van, lakói az egész falu figyelmének középpontjában. Évtizedek óta ismerősök. Szorgalmasan költenek, háromnégy fiúval utaznak őszönként. Az utódokat még vendégségben sem látják a következő évben a falu fölött. Hová mentek lakni?
Az emberi szemnek egyformák a gólyák. A székkutasi plébános harmincesztendős fészekben figyelte a családi életet. A szülőpár minden évben fölnevelt négy
kicsit. Azok minden évben visszajöttek, s minden évben ostromot folytattak a fészekért. Mindig az öregek maradtak fölül. Hol helyezkedtek el végleges lakosként az
utódok, arról nem tudunk semmit.
Kakasszékfürdő mellett augusztus közepétől húsz-harminc gólya gyülekezgetett.
Nyárutón a hosszú út milyenségét latolgatják?
Derekegyházán, valószínű későn kelt, erőtlen, hat-nyolc gólya az artézi kút
meleg vizénél, halastavánál telelt. Fészek nélkül. Tavasszal kerekedtek föl. Hová
repültek ?

Egy „háztáji" szerző faggatása
VARGA LAJOS MÁRTON KÉRDÉSEIRE BAKOS ISTVÁN VÁLASZOL

— Amióta ismerlek, azóta mindig a vidéki művelődés, a lakóhely szerinti
megkülönböztetés kérdésével, a társadalmi esélyegyenlőség problémáival foglalkozol. Bevezetésként arra kérlek, beszélj erről az indíttatásról s arról, hogyan alakult életed, munkád az egyetemi évek után?
— Baranya megyében, Bánfa községben születtem 1943. november 14-én. Szüleim
cselédek voltak. Apám Békés megyéből, anyám Somogyból keveredett ide az Ormányság szélére. 1946 táján telepesként kerültünk Üjpetre községbe, ahol 8 kh
földet, házat kaptunk. Hányatott sorsú család a miénk, így én hétéves koromig az
anyai Egyed családnevet viseltem, majd nevelőszülőknél éltem, ahol az iskola mellett a paraszti munkából is elég rendesen ki kellett venni a részemet, az állatgondozástól, tehénpásztorkodástól kezdve mindenféle mezei munkáig. Noha osztályomban az egyik legjobb tanuló voltam, az iskola befejezése után szinte egyedül én
nem tanulhattam tovább. A Villányi Állami Gazdaság grécpusztai telepén szerződéses mezei gyalogmunkásként dolgoztam 1959-ben, amikor Csapó Lajos megbízott
iskolaigazgató és Gere János tsz-elnök fölkereste nevelőszüleimet, hogy a Petőfi tsz
ösztöndíjasaként elküldenének a Szentlőrinci Mezőgazdasági Technikumba. Minthogy mindig nagyon szerettem olvasni — még teheneimet is könyvvel a hónom
alatt kísértem ki a legelőre — a Szentlőrincen a technikumban kitűnő patronálom
akadt Szentgyörgyvári Tibor tanárom személyében, megszállottja lettem a költészetnek, s magam is írogattam verseket. Érettségin Illyés Gyula „Megy az eke" cí30

mű versét elemeztem, de az agrárpálya helyett a pesti, bölcsészkarra, magyar—
népművelés szakra hozott sorsom. írásbeli felvételim József Attiláról szólt, ezért
szívem-lelkem beleírhattam a dolgozatba. Nevelőszüleimet kész helyzet elé állítottam, mert ők kitűnő és jeles tanulmányi eredményeimről tudtak ugyan, de továbbtanulási szándékomról nem, s azt nem is támogatták volna. Az egyetemi felvételre jelentkező lapon így a szülői aláírást Ingula Antal barátom kézjegye helyettesíti. Már a magyarpeterdi Űj Élet tsz mindenes agronómusaként dolgoztam,
amikor egyik hét végén ángyom-nevelőanyám azzal adta ide a felvételi értesítést:
— „kisfiam, valami Eötvös Lóránttól kaptál levelet Budapestről". Noha akkor nagyon boldog voltam — mert előfelvettként bejutottam —, mégis alig hiszem, hogy
valaha is bölcsész leszek — ha csak a járási vezetők a tsz-ből el nem vitetnek katonának —, hisz annyira megszerettem ott.
Már a technikumban és főként az egyetemen úgy kellett berendezkednem, hogy
jóformán csak magamra számíthattam. Utolsó öltönyömet nyolcadik osztályos koromban vették. Azóta magamnak kellett — a nyári hónapokban — megkeresnem
a ruháravalót. Hazait tartalmazó csomagokat édesanyám küldött rendszeresen,
pénzzel pedig utolsó egyetemi éveimben vájárként dolgozó öcsém segített. Eleve
azzal a szándékkal jelentkeztem az egyetem magyar—népművelő szakára, hogy
hasznára legyek annak a közösségnek, amelyből vétettem. Érthető hát, hogy már
egyetemi éveim alatt is foglalkoztatott, s azóta is foglalkoztat a kétkezi dolgozók,
parasztok, munkások társadalmi helyzete, a magyar vidék gazdasági—szellemi életének gondja-baja, perspektívája. Egyetemi éveimről, társaságunkról, közösségépítésünkről — mivel annak igen hosszú sora lenne — e helyt nem akarok most szólni, hisz az veletek közös élményünk volt az Eötvös Kollégiumban.
1970 őszén Erdei Ferenc hívására-biztatására az MTA Tudományszervezési
Csoportjába mentem dolgozni, onnan a TOT-ba, majd a Minisztertanács apparátusába kerültem, jelenleg a Művelődési Minisztérium Tudományszervezési és Informatikai Intézetében dolgozom. Eddigi munkahelyeimen többnyire kivívtam azt a
lehetőséget, hogy — ha megtűrten is — de folytathassak olyan kutató-elemző, társadalmi cselekvést ösztönző munkát is, amelynek célja többek között a magyar
vidék anyagi-szellemi gyarapításának segítése is, országunk közéletének, közművelődésének fejlesztése, a társadalmi esélyegyenlőség közelítése. Az otthoni és a
rokonlátogatások, az egyetem mellett a nyári szünetekben végzett munkák, szociológiai felmérések, Kósa Lacival tett néprajzi csatangolások, a népművelési gyakorlatok, valamint a fővárosi lét, az itteni baráti és egyéb munkakapcsolatok révén
szerzett tapasztalatok késztettek arra, hogy a jelenségeket, problémákat a maguk
összetettségében vizsgáljam, felvázolva a tapasztalt folyamatokba való beavatkozás
feltételeit, esélyeit és a várható hatásokat. Diplomamunkámat a népi írók művelődéspolitikájáról írtam, s a velük, műveikkel való foglalkozás, a személyes kapcsolat rendkívüli mértékben kitágította látókörömet, növelte önismeretemet és öntudatomat. Itt és ekkor találtam meg azt a folytonosságot, ami szerintem minket,
népünket a szocializmus jó iránya felé vezet, s ami sokban rokon a kommunista
eszmékkel is. 1966-ban tagja lettem az MSZMP-nek. Házasságkötésem óta — anyagi
biztonságunk megteremtése végett is — szervező-kutató köztisztviselőként dolgoztam, így alá kellett vetnem magam a kialakult hivatali kötöttségeknek, napi munkarendnek és annak, hogy munkám során készült elemzéseim, javaslataim többsége
kollektív alkotásként jelent meg, nem a saját nevem alatt. Az így készült anyagok
azonban gyakran — a különféle „szűrőkön" és fórumokon átjutva — elgondolkodtató metamorfózison esnek át. Erről az embereket és idegeket őrlő folyamatról
azonban nem szívesen beszélek, hisz három éve, kisebb kiborulással tanújelét adtam magam is a megszenvedett tapasztalatoknak. Mindezzel együtt személyes nyereségemnek tekintem, hogy diáktársaim, idősebb és ifjabb barátaim mellett számos többre hivatott emberrel — mindenekelőtt Vekerdi László tanárommal —, de
rajta kívül jó pár munkatársammal, kiváltképp Bíró Zoltánnal közös cselekvések
során megismerkedtem, így emberileg is jobban felmérve képességeinket, egymás
31

erényeit és gyengéit — érleltük, mélyítettük a barátságot: foghatunk ú j a b b feladatokba.
Köztisztviselőként végzett évtizedes munkámnak látható eredménye nem sok
van, javarészt beáramlott abba a folyamba, melyet gyűjtőszóval magyar államigazgatásnak nevezünk. Ami látható, olvasható, az viszonylag szerény termés: „Éhe
kenyérnek" című könyvecském mellett néhány cikkem, tanulmányom folyóiratokban is megjelent. 1972 decembere — „Mai gond — holnapi kenyér" című írásom
megjelenése óta a Tiszatáj „háztáji" szerzőjének számítom magam. Annál is inkább, mivel e folyóirat a szerkesztőség és a szerzőgárda jóvoltából olyan szellemiségű, amelyhez én több mint egy évtizede a legközelebb állónak érzem magam.
1972-ben adtuk le Vekerdi Lászlóval közösen a „Magyarország felfedezése" című
sorozathoz két évi kemény munkával készített „Kutatómunkások" című szociográfiánkat, amelyben én afféle adjutáns voltam. Nagyon sajnálom, hogy e könyv
mindeddig nem jelenhetett meg. Évek óta húzódik az „Egyenlő esélyért" című, 25
ívnyi terjedelmű tanulmánykötetem megjelenése is.
Magamat sem szép-, sem tudományos írónak nem tartom. Inkább, amolyan népművelő-szervezőnek, aki a tollat kisegítő eszközként veszi kézbe. Az életben ugyanis
sohasem az érdekel elsősorban, hogy mit s hogyan tudok mások felvilágosítására,
okításaként megírni, hanem az, hogy miként tudunk egymáson segíteni, közérdekű
gondjainkat, bajainkat orvosolni, közösségünket építeni, gyarapítani. Ebben szerencsére sokan ügyködünk. Én főleg a korosztályomat ismerem. Ha munkánkhoz kevésnek találjuk magunk és környezetünk, barátaink erejét, lehetőségeit, akkor az
íráshoz folyamodok. Stílusom állítólag göcsörtös, néha faragatlan, mert egyszerre sok
mindent kell elmondanom, lehetőleg tömören, ezért nem a mívességre, hanem a
nyíltságra, közérthetőségre és sürgős cselekvésre mozgósítván igyekszem kifejezni
magam. Ugyanakkor nagyra becsülöm azokat, akik közérdekű mondandójukat nem
csak lényegretörően, őszintén, hanem szépen is fogalmazzák meg. Hivatali kötelezettségeim, baráti és családi elfoglaltságaim mellett amennyit tudok, annyit olvasok. Immár nem könyvtárban, hanem éjszaka és reggelente itthon. Íróasztalomon,
éjjeliszekrényemen felhalmozva könyvek, folyóiratok egyre jobban gyülemlő adósságaim; furdaló lelkiismeretem ajándékai. Olthatatlan tudásvágy és egyben erős
cselekvő szándék munkál bennem; folytonos elégedetlenség sarkall.
— Ügy látszik, mintha a művelődés egészéhen igen komoly probléma lenne az
ország lakosságának lakhely szerinti megkülönböztetése,
rangsorolása. Mintha az
emberek részesedése az anyagi és szellemi javakból, szellemiségekből,
meghatározóan függene attól, hol élnek: a fővárosban vagy vidéken, falun vagy tanyán. Ha
így van, kérlek, foglald össze a jellemző sajátosságokat, amolyan
helyzetképfélére
gondoltam.
— E kérdésre adandó válaszaim javarészét a Tiszatájban már az 1970-es évek
közepén megírtam, sőt a Látóhatár is megjelentetett annak idején néhányat közülük. Így azokhoz keveset tehetek hozzá, mivel a helyzet azóta nem sokat változott. Változott viszont az én szemléletem, az újabb tapasztalatok és újabb ismeretek nyomán. Mindenekelőtt abban, hogy számos előremutató kezdeményezést,
potenciális lehetőséget látok az ú j típusú alkotás termelési és közösségi f o r m á k
kialakítására, ösztönzésére. Ezt részben a Termelőszövetkezetek Országos Tanácsánál dolgozva „fedeztem föl", részben azóta. Látható ugyanis, hogy a tradicionális
— s tegyük hozzá eléggé hierarchikus — faluközösségek fellazulása, a társadalmi
munkamegosztás bővülése egyben társadalmi nivellálódást, közeledést is elindított
a falusi és a városi népesség között. Lassan alig akad család, közösség, amelyiknek
ne volna városban dolgozó vagy városban lakó hozzátartozója, rokona, illetőleg vidéki telke vagy kiskertje. Így tehát az erőszakos iparosító urbanizálás minden
rombolásával, ellentmondásával, az egyéni kiszolgáltatottságot növelő hatásával
együtt hozzájárult a különböző rétegek, közte a falusiak és városiak személyestársas kapcsolatainak szorosabbá tételéhez. E kapcsolatok kifejlődését gátolja azonban; hogy a meghirdetett decentralizáció helyett még manapság is a dekoncentráció
32

érvényesül mind a termelés, mind a közigazgatás terén. A nagyarányú termelőszövetkezeti és tanácsi egyesítések ugyanis a falusi közösségek jelentős hányadát megfosztották a korábbi (altkor is korlátolt) önállóságuktól: gazdasági és politikai téren
alárendelve őket a centrumközségeknek, ahol a települést és lakosságát érintő
döntéseket hozzák.
A képviseleti rendszer és az érdekegyeztetés elhanyagolása miatt — amit gyakr a n a napisajtóban, közéleti fórumokon is szóvátesznek — főként a kisebb közösségek nem jutnak szóhoz, vagy nincs megfelelő képviselőjük, ami egyben a szocialista és a szövetkezeti demokrácia torzulásához vezet. Ennek veszélyét csak növeli, hogy a hatalom helyi képviselői és az értelmiség többsége is igyekszik a falvakból a centrumközségekbe költözni, s ez a falu társadalmát csonkává teszi. Hasonló a helyzet — noha más irányú mozgás idézte elő — a vidéki ipartelepítéseknél, ahol az érintett vállalatok termelésének nagyobb része már a vidéki gyáregységekben, míg a vállalati irányítás, adminisztráció, tervezés, kutatás, fejlesztés
azonban a preferált helyzetben levő nagyvárosi telephelyen folyik
Miután a hazai területfejlesztési politika egyoldalúan az ipar- és városfejlesztést tartotta szem előtt; a mezővárosokra, falvakra, tanyákra — és általában az
agrárkörzetekre — aránytalanul kevés figyelmet és támogatást fordítottak a központi fejlesztési forrásokból. Inkább csak elvontak onnan, s ez megbosszulja
magát a várospolitikában, a városokba történő beáramlás mértékében és ütemében. Megbosszulja magát a lakásárak iszonyatos mértékű emelkedésében, a
talajt és közösséget vesztett öngyilkos és deviálódó emberek növekvő mértékében, a népszaporodás csökkenésében és még sorolhatnám hosszan, hogy mi mindenben. A városok egyoldalú, központilag támogatott fejlesztése mellett az illetékesek nem fordítottak pénzt, figyelmet a legalább ilyen fontos feladatra; a falvak
városiasítására; sőt korlátozták és korlátozzák azt.
Hogy ezt másként is lehetne csinálni, arra 1978-ban, dániai tanulmányutamon
döbbentem igazán rá. Itt a mezőgazdasági termelők, a farmerek nagy része a városoktól (falu szinte alig van) távolabb, szétszórt, magányos farmokon él és dolgozik családjával. Az a farm például, ahol néhány napot a munkában segédkezve
magam is eltöltöttem, több mint tíz kilométerre feküdt a legközelebbi kisvárostól,
vagyis településtől. De azt, hogy nem városban vagyok, ottlétem során a tiszta
levegőn, a csenden és a gyönyörű zöld környezeten kívül csak az emberi-közösségi
kapcsolatok hiányán vettem észre. A farmhoz — és körül a többihez is — pormentes bitumenút vezet, mindenütt villany, a tágas, négyszobás házban mindenféle elektronikus termelési és háztartási eszköz, traktorok, autók, sok könyv, nagyszerű, szárazpadlós, zuhanyozós fürdőszoba, angol WC és telefon van. Ez utóbbi
kapcsolja össze a kisüzemet — a szó szoros értelmében — éjjel-nappal a világgal.
Rendszerint telefonon történik a család mindennapi áruszükségletének megrendelése, amit hetente háromszor, ugyanazon időpontokban, szállít haza autójával valamelyik családtag, vagy a szövetkezet. Telefonon hívják egymást — ha hívják —
a rokonokkal, szomszédokkal, barátokkal; telefonon hívják a doktort, a bankot, az
áruátvevőt, az iskolát, könyvtárat, a szervizt, ha kell ezen keresztül közvetlenül
rendelnek és reklamálnak a bel- és külföldi cégeknél, a szövetkezetnél. Hiba lenne
tehát s történetietlen idealizálni s a miénkhez viszonyítani a technikailag fejlett
skandináv viszonyokat, hisz magam is számtalan ellentmondásba ütköztem az ott
töltött időszak során. De azt nehezen hiszem, hogy a — dán farmokat megközelítő
— minimális civilizációs eszközellátottságot — kellő erőfeszítés árán — ne lehetne
mielőbb elérni a magyar falvak jó részében is. A telefon például a szomszédos,
magyarlakta csehszlovákiai Csallóköz falvaiban általánosan elterjedt, használt, míg
nálunk legfeljebb csak néhány található egy-egy faluban, ott is jóformán csak a
közintézményekben. A vonalhálózat is többnyire régi típusú, csak a postai munkaidőben használható. Bizonyos vagyok abban, hogy a falvak központilag is támogatott urbanizálásának, egyenjogúsításának mérhetetlen haszna lenne a városok, s
ily módon az egész szocialista közösségi társadalom fejlődésére is.
3 Tiszatáj

33

A közelmúltban lezajlott nagyarányú városfejlesztés erősen extenzív jellegű
volt, mivel a tömeges bevándorlás miatt főként a legszükségesebbet, a lakásigények kielégítését szolgálta. A járulékos infrastrukturális beruházások úgy mennyiségileg, mint minőségileg elmaradtak az igényektől, s egyre táguló szakadékot
idéznek elő. Gondoljunk csak a fővárosi lakótelepek tavalyi és idei iskolagondjára!
Enyedi György írja egy helyütt, hogy egy dolgozó családjának budapesti letelepítéséhez szükséges pótlólagos infrastruktúra fejlesztési költsége megközelíti az egymillió forintot, s nem sokkal kevesebb ez az összeg a többi nagyvárosunkban sem.
Hozzáteszi, hogy milliárdokkal mérhetően enyhülnének a városfejlesztés néhol robbanásig feszítő következményei, ha ennek csak töredékét fordítanánk a kistelepülések „gazdaságtalan" infrastruktúrájának fejlesztésére. A mai körülmények között az egyén szempontjából a faluról városba költözés valamiképpen társadalmi
emelkedésnek — szociológiai fogalommal: a vertikális mobilitás megvalósulása egy
formájának - - tartatik. Joggal, hiszen az egyén és utódai perspektívája, de alapvető emberi igényeinek kielégítése szempontjából is, a város ma összehasonlíthatatlanul többet nyújt, mint a falu. Hiszen a város történelmi előzményeiből, helyzetéből, jelenlegi funkcióiból adódóan nagyobb szociális, kulturális, egészségügyi
és kereskedelmi ellátottsággal és szolgáltatással rendelkezik, s ott több a lehetőség
az egyéni karrierre és a mobilitásra is (munkahelyváltás, szakmai továbbképzés,
mellékállás stb.), mint falun. Ennek tulajdonítható elsősorban, hogy a falusi é r telmiség egy része, ha csak teheti, városi lakást vesz vagy oda költözik, s a
végzős diplomások sem szívesen vállalják a falusi küldetést. A művelődésügyi szolgáltatásban, az iskolák és az oktatás színvonalában, az életkörülményekben és a
szemléletmódban meglevő különbségek például oda vezetnek, hogy a falusi fiatalok
felsőoktatási intézményekbe kerülésének esélye negyed-ötödakkora, néhány egyetemen tizedakkora csupán, mint a nagyvárosiakénak. Vagy gondoljunk a hatalmas
tömegű ingázó réteg helyzetére, melynek nagy része a napi nyolc órai munkát, és
a holt időnek számító átlag kétórás utazást követően még háztájijában dolgozgat.
Érdekeltsége, aktivitása és részvétele mind a lakóhelyi, mind a munkahelyi közéletben, döntésekben csökken, közéleti-közösségi tevékenysége, művelődési lehetőségei elsorvadnak, ami kihat családjára is. Sokak számára micsoda emelkedés a
gyárközeli kertes családi ház! (A lakótelepre költözést többnyire átmeneti szükségmegoldásnak fogják föl, amihez mielőbb egy telket és kocsit igyekeznek szerezni.) Akinek módja van rá, tehát a városokba települ, a városi-városkörnyéki lakásés telekárak hatalmas ütemű emelkedését idézve elő, kiváltva ezzel a falvak (főleg
kisfalvak, tanyák) lakás-, telek- és földtulajdonainak ugyanolyan mérvű leértékelődését és a falvak lassú elnéptelenedését. Ez szinte példa nélküli a magyar t ö r ténelemben.
— A kialakult helyzetnek nyilván megvannak a maga következményei
minden
vonatkozásban. Mit gondolsz ezek közül a tudományban, közművelődésben
a legsúlyosabbaknak?
— Sokan, sokfélét elmondtak már erről a gondról, szinte nincs olyan hét, hogy
valamilyen formában ne vetődne fel napi- vagy hetilapban, illetve folyóiratban.
A legsúlyosabbnak én azt látom, hogy mindennek kevés a foganatja. Párt- és kormányhatározatok szentesítették némely területeken a legfőbb teendőket, sok részintézkedés is történt, kevés konkrét eredménnyel. Így például az MSZMP KB 1969.
évi Tudománypolitikai Irányelvei célul tűzték ki, hogy „Részben a vidéki egyetemi
kutatások fejlesztésével, részben kutatóintézetek vagy részlegek vidékre való telepítésével meghatározott profilú vidéki tudományos centrumok kialakítására kelltörekedni. Kívánatos olyan életkörülmények és közéleti szellem megteremtése,
hogy a kutatók szívesen dolgozzanak ilyen vidéki központokban." Ha megkérdezed,
volt-e hatása, azt kell felelnem rá, hogy igen, hiszen azóta működik egyik büszkeségünk, a Szegedi Biológiai Kutatóközpont, ú j épületbe költözött a Pécsi O r vostudományi Egyetem, felépült a győri Közlekedési és Műszaki Főiskola, ú j k a r ral bővült a Pécsi Tudományegyetem, létrehozták az MTA vidéki bizottságait stb.
34

De tudnunk kell ugyanakkor, hogy az arányok lényegében nem változtak. A főhivatású kutatóintézetek és a kutatók négyötöde a fővárosban működik, tudományos
iskolák, önálló karakterű ú j tudományos centrumok a szegedin kívül nem alakultak ki, így a nagy iskolateremtő tudósok és kutatók sem mennek szívesen egy-egy
kínálkozó vidéki álláshelyre. A tudományos kutatás ugyanis — sokkal inkább mint
más terület — élénk, ingerdús, forrongó szellemi környezetet és nagy kulturális
infrastruktúrát igényel, amelyet vidéki nagyvárosainkban is csak elvétve, gyakran
szigetekben lehet fellelni. A korszerű kutatásban elengedhetetlen a szabad, demokratikus légkör, a csoportmunka, a nemzetközi kapcsolattartás és -ápolás, az
állandó vitákban érlelt témavezetés, a publikálás lehetősége, szabadsága és az
eredmények gyakorlati megvalósulásának támogatása. Mindezt a fővárosi környezet sem biztosítja teljes egészében, de sokkal jobb a lehetőség megszerzésükre és
többet is ad meg ebből, mint a vidéki városok akármelyike. Hiszen a tudományos
folyóiratok, kiadók, társintézmények, együttműködő partnerek, a megbízó országos
főhatóságok, állami szervek, intézmények, vállalati központok, a nagy könyvtárak,
tudományos társaságok, a nemzetközi kapcsolatokat engedélyező, közvetítő, bonyolító szervek mind-mind szinte kizárólag csak Budapesten vannak. A főváros a
kutatómunka, s általában a magasabb szintű értelmiségi lét feltételeinek megteremtéséhez több lehetőséget kínál, mint a vidéki városok, nem is beszélve a falvakról.
Mindezen túl azt is komoly gondnak látom, hogy a főváros és a benne székelő
intézmények zöme — mondhatni: külön világot alkotva — éli a maga öntörvényű
életét, alig figyelve oda a magyar vidék eredményeire, problémáira, bánatára vagy
örömére. De ugyanezt a jelenséget tapasztalhatod néhány kivételtől eltekintve, a
megyeszékhely és a megye viszonylatában is, annak ellenére, hogy a személyes és
családi kapcsolatok ezer meg ezer szállal kötik össze az embereket.
. Az ország legnagyobb és „leglátogatottabb" közművelődési intézménye, a Magyar Televízió például alig szentel figyelmet a vidéknek és népének, nem is szólva
a környező országokban élő hárommilliónyi magyar (és nem magyar) nézőjéről.
Egyetlen olyan sorozatműsora volt, a „Röpülj páva", amely a falusi-paraszti aktivitásra és ízlésre épült, s amely — részben a műsorvezető Vass Lajos jóvoltából
— megmozgatta az egész nemzetet. A „Röpülj páva"-körök még ma is meghatározói az öntevékenységen alapuló falusi művelődésnek. Részint ennek hatására lendült föl a fiatalok népművészeti mozgalma, a Táncház-mozgalom, amelyekről r a gyogó áttekintést ad a „Nomád nemzedék" címmel nemrégiben megjelent kétnyelvű kötet, amit Zelnik Jóska barátom jóvoltából kaptam meg, csakúgy mint az
első Táncház nagylemez-sorozatot. Ezzel együtt úgy vélem — bár ápolásának, terjesztésének nagy híve vagyok —, hogy nemcsak ez a folklorizált nemzettudat létezik- .Vannak itt olyan szellemi, erkölcsi, ízlésbeli felhalmozott tartalékok is, amelyek az élet minden területén meglévő közösségekre alapozva, azokat ösztönözve,
gyarapítva, építve, megfelelő vezetőkkel, valódi transzmissziós szerepet tölthetnének
be a közéletben.
Többször felmerült bennem a kérdés: miért nem kerülnek a tv-n és napilapjainkon keresztül az ország nyilvánossága elé gyakrabban a magyar szellemi
életnek a népben-nemzetben gondolkodó, kiemelkedő képviselői? A Nagy Lászlóról
készült csodálatos portréfilmet látva f á j a szívem, s haragszom azokra, akik elmulasztották, hogy a kortárs magyar költészet legjelesebbikét többször kérjék k a mera elé, többször kérjék ki véleményét a nemzeti kultúra, népe dolgaiban. Még
kesergőbbre váltok, ha elgondolom, hogy nem őrizte meg értékes tv-műsor például
Kodály Zoltán, Veres Péter, Erdei Ferenc, Tamási Áron, Németh László emlékét,
hogy csak néhányat említsek a közelmúltban elhunyt sok kiválóságunk közül. A
még élő nagyjainkról s a magyar szellemi élet műhelyeiről addig kellene műsort
készíteni, amíg nem késő! Rájuk utódaink, unokáink és dédunokáink leszármazottai is kíváncsiak lesznek, az ő mondandójuk és egyéniségük hatása térben és
időben terjed. J á r j a mifelénk egy mondás, amely így hangzik: „Ki a múltját nem
3*

35

becsüli, az a jövőt nem érdemli!" Vajon hogyan gondolnak ránk a későbbi n e m zedékek, akik számára elmulasztottuk a művek mellett a tv-n keresztüli személyes, emberi ismerkedés nagyszerű, technika adta lehetőségét megadni, holott tehettük volna? S ez még csupán az értékmentő-közvetítő humán funkció. H á t még,
ha ez bővíthető lenne új, értékteremtő műsorokkal is!
az

— A gondok
ifjúságnak?

nyilván

közelről

érintenek

mindenkit,

legnehezebb

talán

mégis

— Mindig a fiatal generációnak a legnehezebb. Hiszen az előttük járó n e m zedékek többnyire megszenvedett, nehéz munkában, küzdelemben szerzett jogokkal
élnek, dolgoznak a társadalmi-gazdasági élet különböző területein, míg az i f j a b b a k
előtte állnak az élet megpróbáltatásainak, s a kezdet, a beilleszkedés nehézségeivel
küszködnek. A pályaválasztás, párválasztás, családalapítás, a megfelelő m u n k a hely meglelése, az életkörülmények és az életmód kialakításának ezernyi gondjabaja hárul rájuk, amelyben a szülői segítség már egyre gyengül. Mindinkább „meglett emberként" kell helytállniuk. Ez az a szakasz, amelyben a társadalom, a
munka- és lakóhelyi közösségek felelőssége fokozódik, feladata növekszik.
E küzdelmes időszakban a szakadék a vágyak és a valóságos lehetőségek közt
óriási, s elsősorban a fiatalt körülvevő szűkebb és tágabb emberi környezeten m ú lik az, hogy tehetségét, képességeit, vágyait miképpen t u d j a megvalósítani, vagy
miképp torzul el, válik időlegesen vagy végleg deviáló személyiséggé. Sajnos, ez
utóbbira is egyre nő az esély, fokozódik a fiatalkori bűnözés, alkoholizmus, kialakult az aluljárók szubkultúrája. Ezek szélsőséges megnyilvánulásai, jelei annak,
hogy társadalmunk nehezen tolerálja az újonnan belépő nemzedékek útkereső reformizmusát, építő szándékú kritikáját, s kitaszítja, destruktív irányba tolja a kisebb közösségi vagy nemzedéki törekvések megfogalmazóit. Mert — s itt Németh
Lászlót idézem — „Az ifjúságnak joga, hogy az életet igényei és eszméi szerint
újrafogalmazza. A halál ott kezdődik, ahol erről a jogáról tudatlanságból, vagy a
könnyebbet keresve lemond."
Most tehát a kérdés az, hogy e jogot kik, s hogyan gyakorolhatják, kiknek
adatik meg a társadalmi nyilvánosság, az, hogy kortársaikkal vitázva érleljék, integrálják, s megfogalmazzák a különböző nemzedéki törekvéseket. Vannak-e közösségek, fórumok, van-e közélet, ahol a kortársi megnyilvánulások számára is
akad hely? A reformkor nagy nemzedéke, a márciusi ifjak, s a népi írók mozgalma például, a múltból tanulva és okulva, elődeik tapasztalatait felhasználva, a
maga sokarcúságában, kiemelkedő képviselőin keresztül, képes volt nemcsak egy
nemzedék, hanem a nemzet többségének legjobb törekvéseit, rejtett vágyait is kifejezni. Néha egyetemes érvénnyel. Mozgósítva ezzel a nemzet nagy részét a törekvések, vágyak, remények érvényesítésére, megvalósítására. Ha költőkortársainkra, például az „Elérhetetlen föld" kilenc alkotójára és kötetük sorsára, a legifjabb írónemzedékre vagy a fiatal kutatókra gondolok — róluk több elemzést is
készítettem —, akkor meglehetősen felhős a kép, de ismereteim szerint a munkásés parasztfiatalok sincsenek sokkal jobb helyzetben. Persze, ha túlnézünk határainkon, a nyugati diáklázadások és a terrorizmus irányába, esetleg körülnézünk
szomszédainknál, akkor látjuk, hogy a fiatal nemzedékek belépését sehol sem várják tárt kapukkal, a belépőért és az érvényesülésért mindenütt meg kell küzdeni.
Talán könnyebb lenne a dolgot elviselni, ha nem tudnám, hogy éleinkkel együtt
már eddig is milyen nagy árat fizettünk ezért emberekben és energiában.
Mennyi kitűnő tehetség roppant össze, rekedt meg vagy lett öngyilkossá, életidegenné, cinikussá, begubódzóvá. Egy jelentős réteg számára pedig pusztán az anyagi
gyarapodás lett a meghatározó, élete fő célja és mozgatója. A társadalom, úgy látszik, leginkább ezt a típust tolerálja, segíti. Jó, ha ez a magatartás és irányultság
munka- és szakmaszeretettel, családi, közösségi kapcsolatokkal társul, de egészségtelennek tartom, ha csupán az anyagi javak halmozására • irányul. Az ifjúsági
klubokról' 1970-ben írott kéziratos könyvünkben ezeket a jelenségeket, magatartás36

orientációkat a klubmozgalom vonatkozásában sikerült feltárni, s történetileg megvilágítani, érzékeltetve egyben a KISZ-en kívül vagy mellett spontán módon létrejövő közösségi törekvések, megnyilvánulások szépségeit és hallatlan gyötrelmeit,
nehézségeit. Amit egyébként mint kollégiumi titkár és bölcsészkari KISZ-titkár,
veletek, barátaimmal, társaimmal együtt magam is átéltem a mozgalmon belül.
E nélkül azonban valószínűleg nem kovácsolódott volna úgy ki közösségünk, nem
alakította volna ki arculatát, amelynek külföldi hallgatóink, barátaink jóvoltából —
mert ők is otthon érezték magukat közöttünk — híre van határainkon túl is.
— Sokak szerint igen fontos lenne, hogy a nemzeti
e tekintetben is. Ennek gravitációja azonban gyengülni

kultúra útbaigazítást
látszik.

adjon

— Szerintem a nemzeti kultúra gravitációja többnyire rejtetten, a különböző
rétegekben, közösségekben elszigetelve hat, ami persze bizonyos fokig érzékelhető
azért a különböző fórumokon, a könyvkiadásban, s a sajtóban is. Ritkán adódnak
olyan forradalmi periódusok a történelemben, mint például nálunk a reformkor,
vagy az 1945—49 közötti időszak, amikor az addig kirekesztett néprétegek egyszerre
gyors ütemben fogtak hozzá az egyetemes emberi és a nemzeti kulturális értékek
elsajátításához, hasznosításához. A mai kor nem kedvez az ilyen nagy, kollektív megmozdulásoknak, inkább a hiányérzet megfogalmazásának, a keresésnek, tájékozódásnak, a csendes, minőségi, egyéni és kisközösségi feltöltekezésnek az időszaka ez.
Közben tapasztaljuk már a nemzeti kultúra lappangó, rejtve létező vonzását is a
meglevő művelődési intézmények válságában, tartalmi-szervezeti megújításának, reformjának szándékában.
— Üjabban sok jelenség mutat arra, hogy — főként az ifjúság — erősen érdeklődik magyarságának mibenléte iránt. Ezt az érdeklődést főként az egyáltalán
nem, vagy nehezen intézményesülő
törekvések elégítik ki, bár, mintha az utóbbi
időben az intézményes segítség is határozottabb lenne. Itt nemcsak a könyvkiadás
néprajzi, történeti érdekű vállalkozásaira,
a História című folyóiratra és hasonlókra gondolok, hanem a társadalomtudományok
fejleményeire is. Ügy tudom, például, hogy az új Országos, Távlati Tudományos Kutatási Terv egyik fő iránya A
történelmi és kulturális hagyományaink,
emlékeink komplex kutatása című téma
lesz. Mit jelent ez, s mi a jelentősége? Milyen kutatási, tudományszervezési
feladatok vannak ezen a téren?
— A szóban forgó új, országos főirány több mint öt esztendeje szerepel a felsőszintű tudományirányítási szervek napirendjén. Szükségességét és fontosságát
jelzik azok az újabb vizsgálatok, érettségi, egyetemi felvételi vizsgák, amelyek a
fiatalabb nemzedék tájékozatlanságát, néha tudatlanságát mutatják, főként ha nemzeti létünkről, történelmünkről, életünkről, sorsunkról esik szó. Kiderült az is,
hogy ebbéli tájékozódásunkat sem a tudomány, sem az oktatás, sem a tömegkommunikáció, sem a család nem segíti kellőképp. Valami, az erkölcsre alig
tekintő haszonelvűség érvényesül nálunk is, amelynek egyik megnyilvánulása,
hogy a közel két tucat országosan kiemelt, központi támogatású kutatási program
közül nincs egy sem, amely a humán tudományok művelőit szólította, késztette voln a nagyobb feladat megoldására, a kulturális örökség és tapasztalatok átadására, biztosítva hozzá a feltételeket is.
Itt van például a kulturális és az ideológiai-politikai örökség kérdése. Beszélünk arról, hogy a magyar uralkodó osztály hogyan, mi módon zsákmányolta ki, s
tartotta szolgasorban a dolgozókat, ugyanakkor ezen uralkodó réteg történelmi bűneit, s felelősségét (például az első és a második világháborúban játszott szégyenletes szerepét) az egész nemzetre hárították át korábban a politikusok és történészek.
Kérdem én: miféle felelőssége lehetett a II. világháború szerencsétlen áldozatainak,
esendő magyar harcosainak, akiknek tragikus sorsát — a maga tiszta emberségében
— Csoóri Sándor barátunk tárta ország-világ színe elé a Tiszatáj hasábjain, s tett jeltelen sírjaikra ily módon bánatvirágot mindannyiónk nevében. Avagy miféle felelősség terheli azt a hárommillió magyart, aki a történelem viharának kiszolgáltatva élt
37

s dolgozott szülőföldjén, amelyet ítélkező hatalmak — előbb nemzetünket a kommunizmus vétkében elmarasztalva, majd felmentve, aztán a fasizmussal vádolva — elvettek, később részben visszacsatoltak, hogy ismét elvegyék. Mit tehet az ember, ha
egyéni életén kívül szinte semmibe sincs beleszólása, ami a közügyeket, az ország,
a nemzet, a saját közössége ügyeit érinti, ha ezt nélküle akarja, és az erőszakszervezet segítségével tudja egy szűk, uralkodó érdekcsoport kisajátítani, intézni, ha
nem hagy beleszólást még abba sem, hogy képviselőit, vezetőit maga válassza, avagy,
hogy a dolgokról, ügyekről legalább a véleményét közölje? „Sunyit vagy vagy parancsot követ" — írta a költő, s volt még a kivándorlás, az öngyilkosság vagy a lázadás valamilyen formája. Az országban maradt, s illegálisan szervezkedő kommunistáké, az agrárszocialistáké, a népi írók mozgalmáé, a sarlósoké, vagy ott volt a
„néma forradalom", a vallási szekták, egyházak és a mítoszkeresők világa.
További kérdés a mi kelet-európaiságunk, a határainkon kívül élő nemzeti kisebbségeink és szórványaink több mint ötmilliós seregének, a „magyar diaszpórának" ezernyi gondja-baja, kulturális és emberi kondicionálásának és perspektívájának kérdése. Vagy az egész magyar népességtörténeté. Annak tisztázása, hogy a
sokféle nációból miként érlelődtünk nemzetté, s ezen belül különösen fontos olyan,
ma is élő, ható, s ezért vizsgálandó probléma kutatása, mint a hazánkban élő nem T
zeti kisebbségek (németek, szlovákok, délszlávok, románok) sorsa; az olyan etnikai
jegyeket és törekvést is mutató csoporté, mint a hazai cigányság; avagy a vallásikulturális, történelmi-közösségi specifikumokat hordozó magyar zsidóság, illetve a
tájanként kialakult etnikai csoportok (jászok, kunok, székelyek stb.). Ez az egymást
átfedő, egymásba átszivárványozódó sokféleség a különböző korokban, a csoportok,
generációk, rétegek nemzeti azonosságában e hazához, néphez kötődésében eltérő sajátosságokat mutat, ahol az egyezések, megfelelések és különbségek, a közösségi kohéziót gátló tényezők alapos, tényszerű feltárása és tisztességes vitákban érlelendő
tisztázása, bemutatása segíthetne mindannyiunkat abban, hogy oszlassuk a még ma
is meglevő kölcsönös előítéleteket, megtaláljuk azokat a szálakat, melyek összekötnek bennünket, amelyek magyarságunk szövedékét alkotják, s ezen át kapcsolnak
minket az emberiség nagy családjába.
Ezt a hagyományos, diszciplináris rendszerű kutatásokkal és kutatásszervezéssel
elérni nem lehet. Csak komplex, több tudós együttes munkája, sokféle m ű hely vitája és a kutatások közösségekre kisugárzó hatása révén várható, hogy n e m zeti múltunk, kulturális örökségünk a maga sokszínűségében, széles összefüggéseiben, hitelesen kerüljön napvilágra. így segítheti a jelenben tapasztalható nemzeti
kisebbrendűségi komplexusok, a nemzeti nihilizmus és az ennek hatására föl-fölbukkanó romantikus és nacionalista tendenciák, a történeti-tudati zavarok leküzdését, egy egészségesebb nemzettudat és tartalmasabb internacionalizmus kialakítását
az újabb nemzedékekben. A feladat nem könnyű. Elnyomás és sokféle torzulás közepette, idegen érdekeknek kiszolgáltatottan, s azokat részben kiszolgálva érte meg
a magyarság a XX. századot, anélkül — s ezt hadd ismételjem meg —, hogy a többségnek a közös sors alakításába érdemleges beleszólása lett volna.
— Melyek akkor mégis azok a szálak, amelyek
kötnek, s az emberiségbe
kapcsolnak?

bennünket

magyarokat

össze-

— Mindenekelőtt közösségi és közös múltunk ismerete, tapasztalatainak felhasználása, a teremtő élet, a nyelv, a termelő, alkotó munka, s mindaz, ami ebből ered:
a civilizáció, a gazdaság, az életmód, az erkölcs, az irodalom, a művészet. Persze,
ez így elég általános. Konkrétabbá akkor válik, ha a kutatások nyomán válaszolni
tudunk arra a kérdésre, vajon miféle megnyilvánulásai voltak és vannak ezeknek
a tudatban, s azt hogyan tesszük hatóerővé a társadalmi-politikai cselekvésben. A
nemzeti egység kialakításának kiemelkedő személyiségei műveikkel a századokon át
külön, s öntörvényűén fejlődő közösségi tradíciókat megragadó módon tudták a
nemzeti s az egyetemes művészetbe ötvözni. Törekvéseikkel általában nem önmagukban, hanem művelődési-társadalmi mozgalmak kifejezőiként és képviselőiként je38

lentkeztek, és segítették őket kortársaik: segítették a közintézmények, az iskolák,
könyvtárak, klubok, kórusok — s bizonyos értelemben a mozgalmi szervek és az
egyházak is. Azt, hogy mi lehet a művészetekben, irodalomban tükröződő nemzeti
egység és sajátosság kifejeződése más területeken, még kevéssé tudjuk, de bizonyosan létezik.
További kérdés: országunk a Duna-völgyben. Kelet-közép-európaiságunk, együttélési készségünk és képességünk más népekkel, etnikumokkal, szocialista társadalmunk ú j hozadékai a nemzet számára, a torzító tényezők továbbélésének, az újak
keletkezésének alapjai, formái s folyamatos leküzdésük módjai. Aztán: miképp jutottak és jutnak el hozzánk, hogyan hatottak és hatnak a nagy, népeket átfogó eszmeáramlatok, tudományos, műszaki, gazdasági, művészeti eredmények, újdonságok?
Mert például a görög klasszikusok vagy Shakespeare művei jórészt a XIX. században, főleg Arany János méltó fordításai révén lettek a magyar kultúra részévé, de
a műszaki és természettudományos eredmények azonos szintű adaptálásához már
nem elég egy újrateremtő nagy alkotó, ahhoz megfelelő gazdasági-termelési környezetre is szükség van; a társadalmi-közösségi fogadókészség és felkészültség mellett.
Én most csak a számomra is problematikus kérdések közül villantottam fel néhányat, amire a társadalomtudományok művelőinek bizony az eddigieknél alaposabb
választ kellene már adni, s amelyekről őszintén kellene vitatkozni, többet szólva róluk az iskolákban és a tömegtájékoztatásban is.
— Az ifjúság a kultúrát főként az iskolai oktatás útján veheti birtokba. Különösen áll ez a falun, tanyán élőkre. De jelentős a szerepe a
tömegkommunikációs
eszközöknek — ezekről már esett szó. Milyen a helyzet az oktatás terén?
— Az ifjúság eligazodása, társadalmi beilleszkedése folytonos, mert ez az
a réteg, amelyik állandóan felfrissíti, újrateremti a társadalmi életet. Az, hogy e folyamat miképp megy végbe, s minőségileg milyen eredményt hoz, egyrészt függ a
felnőtt társadalom nyitottságától, rugalmasságától, megújulási készségétől, másrészt
függ attól, hogy az ú j generációt kik, mire, miképp, milyen körülmények között nevelik. Közel tíz esztendeje, mikor a „Művelődésügy főhatósági irányítása" címmel
és ifjúi hévvel elemzést és javaslatokat készítettem. Akkor — kellő tapasztalatok
híján ugyan — de kénytelen voltam történetileg és nemzetközi összefüggéseiben szembenézni ezzel a kérdéssel is. A végeredmény elég lehangoló volt, de még úgy véltem, hogy
az iskolastruktúra és az irányítási rendszer reformjával a problémák többsége megoldható. Noha azóta alig történt ezen a téren lényegi változás, azt ma már tudom, hogy
elszigetelt, belső ágazati reformmal, mely csak az oktatásirányítást érinti, az ifjúság
nevelése, tanítása, felkészültsége, közérzete csak igen korlátozottan javítható. Ez
össztársadalmi és egyben közösségi ügy: nemzetünk és szocializmust építő országunk
perspektívája, jövője függ tőle.
A társadalmi munkamegosztás ugyan létrehozott intézményekét, szerveket, amelyek fő feladatává az ifjúság tanítását, nevelését tette, de az, különösen az ifjúkorig, alapvetően ma is a legkisebb sejtre, a családra hárul. A hajdani többgenerációs együttélés felszámolásával és a nők szociális szempontból is szükségszerűvé
vált munkába állásával azonban a család jellege és funkciója is gyökeres változásokon ment keresztül. Mint nevelő szervezet a korábbinál labilisabbá, tartalmatlanabbá, s benne a gyermek kiszolgáltatottabbá vált. Magam is tapasztalhattam az ifjúság magárahagyatottságát, a segítő kezek, a támogató szó és cselekvés hiányát, az
ifjúság egy karámba terelésének, homogenizálásának, uniformizálásának, formális
szervezésének szándékát, ami óhatatlanul az egyébként nagyon fontos ifjúsági szervezetek tartalmi elsekélyesedéséhez vezetett. Ebből kibontakozást csak a valódi közösségeket építő, azokra alapozó demokratikus mozgalmi élettől remélhetünk, amelyet a létező közösségek tényleges — demokratikusan megválasztott — képviselői
irányítanak, az ifjúság és a társadalom igényeinek megfelelően.
Azok a szociális gondok, különösen a pályaválasztás, a megfelelő elhelyezkedés,
a jó munkahelyi közérzet kialakítása, a családalapítás, a lakásszerzés, az otthonte39

remtés, a fiatal nemzedék nagy része magárahagyatott, s abban is kedvezőtlenebb a
helyzetük a rosszabb szociális háttérrel indulóknak. Mindemellett szorítja őket a jövő felelőssége, melynek alapozásában nem veheUek részt, de amelyet akarva-akaratlan nekik kell formálniuk. Csakhogy erre kellő tapasztalatszerzési, felkészülési és
valódi bekapcsolódási, részvételi lehetőségünk eléggé korlátozott. És fejünk fölött a
„fortélyos félelem" izgatta hatalmi téboly: a világkatasztrófa, a nukleáris háború veszélye. „Mit tehet az ember?" Nem fél, mert nem félhet; bízva bízik az élet folytonosságát adó ifjúságban, hisz egyetemes érvényű amit Nagy László a Menyegzőben így fogalmazott meg:
„békesség vagyunk, az újrateremtés
indulata,
a képzelet kivirágzása
kánoni kopárság
ellen,
herétlenek ellen, mert ingereink
héroszaik,
mert csillagok lázítnak minket a legnagyobb
nászra,
hogy virágpor-cirmos
arcunk elijessze az örök halált,
hogy szerelmünk eszményi szagától a május teljes
legyen,
lepattant gombjainktól
tücskös és jánosbogaras
az éj,
szerelmünk harmatától erős a smaragd
mező,
hogy ménjeink selyemhajóval
ott siklassák az
öregeket:
ráncot, csontot, hogy áztassa ifjúságunk
varázslata,
ó, nekünk igazi násznagy a tenger, a tenger"

T A P A I A N T A E : MÓRA

4«

FERENC

IZSÁK JÓZSEF

„Magunkban bízzunk!"
A PRÓZAÍRÓ ILLYÉS SZÁMVETÉSE*

A költőtől aligha lehet különválasztani a prózaírót. Az esszéket, szociográfiai
tanulmányokat és jegyzeteket, regényeket voltaképpen ugyanaz a toll írta. Amit a
költő kimondott, arra sok esetben az esszéíró tette rá a megerősítő, hitelesítő pecsétet. Maradandó érvénnyel és a „lírai hős" igazát nagyobb távlatokba helyező magyarázattal. Feltárult az alkotás mögött az ember, az alkotóműhely ezer titkával;
elárulta magát az élmény és az élményből művet teremtő belső indulat. Látszott,
hogyan lesz a mindennapokból vers, regény, egyszóval irodalom. A teremtőben és
befogadóban, tehát az olvasóban tudatosulhatott az alkotás folyamatának minden
apró rezdülése. Azáltal, hogy az író vállalta magára ezt a ritka örömszerzést olvasóinak, szétoszlatott mindenféle legendát az ihlet körül. Jószerével mégis „legendát"
teremtett, a külső világ belsővé válásának törvényszerűségeket nem ismerő csodáját tette érthetővé. Az észelvűség szembesítette egymással a megélt valóságot és
annak költői képét. így érintkezett egymással, így szövetkezett a költő a prózaíróval 1 szinte kivételt erősítő szabályként, hogy jó prózaíró csak költő lehet, és fordítva.
Lényegében a 20. századi magyar esszé is ezt látszott igazolni. Költők tollán színesedett, korszerűsödött, vált versenytársává a novellának, a karcolatnak, nyomult
be hódítóként a regénybe. A szépen megírt esszét sokan olvasták a harmincas—
negyvenes években nagyobb élvezettel, mint a verset vagy elbeszélést. Egyszerű szakmai torzulás lett volna ez az esszé felé forduló érdeklődés, vagy talán valami mélyebben rejlő tünete ez a kor irodalmi életének? Ez utóbbi mellett szólt, hogy az
írók sem tekintették alábbvalónak a jó esszét a más műformáknál. Németh László
nagy sikerű regényei, drámái megírása után is elsősorban esszéírónak tartotta magát. Rangot jelentett ez a harmincas években, a második világháború idején pedig
valósággal elitműfajjá lett. Cs. Szabó László egy 1939-es jegyzetében tette szóvá,
hogy európai, sőt világviszonylatban a regényt háttérbe szorította az esszé.2 Legalább kéttucatnyi esszékötetet sorolt fel: Duhamel, Dabit, Giono, Giraudoux, Maurois, Montherlant, Romains, Huxley, Maugham, Woolf, Green tettek közzé ezekben az
években — többek között — esszéisztikusan megírt naplót, útinaplót, pamfletet, emlékiratot. Színvonalas folyóiratok fő helyet biztosítottak az esszének.
Az Illyés által szerkesztett Magyar Csillagban, akárcsak a Nyugat utolsó évfolyamaiban ez volt a műfajok műfaja, az olvasmányosan, gondolatébresztőén, tiszta
magyarsággal, érzékletes pontossággal megírt, személyes hangú esszé. A műfaj monográfusának marad a feladat: felderíteni, hogy milyen irodalom- vagy társadalomlélektani okok álltak e nem mindennapi jelenség mögött. Az illyési életmű begyűjtése során megjelenő újabb és újabb, de még mindig közelről sem teljes esszékötetek ugyancsak arról árulkodnak, hogy milyen rendkívüli szerephez jutott 1935 után
ez a szépirodalom és tudomány (szociográfia, lélektan, kritika stb.) határterületén
felvirágzó műfaj, mely bizonyos tekintetben a gondolati költészetnek volt a folyta• Részlet a megjelenés előtt álló monográfiából.
41

tása vagy oldalági rokona. Mindenképpen az intellektualizmus jegyében fogant és
haladt, emelkedett egyre magasabbra mesterek és tanítványok költői ihletű m u n k á ja révén.
Kosztolányi Dezső és Németh László mellett Illyés érezte át a legteljesebben,
hogy micsoda erő, lehetőség rejlett az esszében. Ahogy Pliniust idézve egy alkalommal kifejtette ennek a hatásnak a titkát, mintegy ars poeticáját az esszének: „Tárgyhoz illő bevezetőt választ, világosan mondja el az esetet, a bizonyítás éles; tömören foglalja össze, válogatott kifejezésekkel adja elő, egyszóval: gyönyörködtet, t a nít és hat." 3 Ennél pontosabban aligha lehetne megmondani, hogy miben is áll Illyés
esszéírói művészete. Talán a m ű f a j ínyencének, Szerb Antalnak egy megvilágító képe kívánkozik még ide. A nehéz súlyokat olyan könnyedén kapja fel, mint egy zsebkendőt/ 4 — ez az esszé titka. Szemfényvesztés? Az is. Aki távolról, kívülről nézi,
egykönnyen azt hiheti, hogy maga is utána csinálhatja. Épp csak elszánás dolga.
Kezdetben a költő Illyés hajlott efféle becsmérlésre. Hitte, hogy megtanulható,
nekiveselkedéssel elsajátítható. Durva példát adott r á : egy értelmesebb kanászfiút
is meg lehet arra tanítani, hogy naponta harminc — akár százszornyi jó prózát
írjon. 5 Utóbb változtatott véleményén, ellenkező álláspontra jutott, mint mindenki,
aki túloz. Valami más is kell hozzá, mint szellemi edzés — ismerte el —, tehetség,
érzék, érzékenység a széles körű műveltség mellé. A lélek, a szellem kiművelése,
a költő ihlete. Bár Illyés nem szerette ezt a 19. századi hangulatú szavunkat. Mákonyt érzett benne, az alkotástudomány nyelvére fordítva a szót: ösztönösséget.
Az értelem, a francia világosság híveként csak a tudatosság szintjén keletkező m ű vészetet fogadta el igazi művészetként. Költőként, majd prózaíróként erre esküdött.
Talán meggyőződésénél hevesebben támadva az ihletettséget, amelyben valamilyen
tévhit alapján csak érzelmességet érzett, az alkotót fenyegető bódulatot. Feltételezhetően még a láthatárról is el akarta űzni egy elmúlt korszak ízlését, az epigonságot.
Merevsége az ihlettel szemben Kosztolányi kiadatlan prózai írásainak megismerése közben kezdett valamelyest oldódni. Tíz kötetet rendezett sajtó alá ezekből, és valamennyihez remek előszót írt, Kosztolányi vallomásaiba, jegyzeteibe ihlettel elmélyedő páratlanul szép esszét. Becsület kérdése volt és a jóvátételé: nem
maradni semmivel sem alatta a tündöklő, sziporkázó könnyedségű Kosztolányitollnak, szikrázva világító elmeélnek. Tartozott ezzel az engesztelő tiszteletadással,
mert úgy érezte a megbánás nyomán a lelkiismeret, hogy egy vitában túlságosan
kioktatóan felelt. A törlesztés, melyet engesztelő kézfogásul szánt a m á r halott írótárs és barát felé, örökségátvétel alkalmává fényesedett. Esszéíró helyébe esszéíró
állott, ugyanabból a nagyságrendből való.
A szép magyar írás 20. századi történetében így lett fogalommá e két név,
szorosan egymás mellett víve a halhatatlanságot, nem a maguk számára, hanem
az édes anyanyelvért, melynek mindketten szerelmesei voltak. Jules Renard-tól tanultak „magyarul", azaz a franciáktól hódították el a világosságot, a pontosságot,
a kifejezés utolérhetetlen eleganciáját. És nem volt e században még magyar író,
aki hozzájuk hasonló szenvedélyességgel vigyázott volna arra, hogy a bartóki intelem — „csak tiszta forrásból" — a nyelvhasználatban törvénnyé legyen. A „purizmus" nem az idegen szavak irtását jelentette, hanem a nyelv eredeti szellemének
megőrzését, helyesebben, visszaszerzését a toll méltatlan napszámosainak rontásából. Gondolkodásukban, műveltségükben európaiak lévén, bölcsőhelyüknél fogva
magyarok, azon fáradoztak, hogy bebizonyítsák: anyanyelvük éppoly tökéletes
nyelv, mint az angol vagy a francia. Európaiul értették a magyar nyelv mélyvilágának minden titkát, nemcsak művészei voltak a nyelvnek, hanem teremtői. Szinte matematikai pontossággal mérték be azokat az idők által bevermelt, eltemetett
lehetőségeket, amelyek révén ú j nyelvújítást vittek végbe. A Kazinczyékéhez foghatót.
Az esszéírás nem csupán egy m ű f a j hódítása, jóval több annál. Erőpróba, a
nyelv kezelésének, birtoklásának vizsgája. Az alkotó gondolkodás magasiskolája,
42

melyben tudás, műveltség, jól tájékozottság az alapdiszciplína. Emberi tartás —
morális tulajdonságokkal: a jónak, a szépnek, az igaznak a szenvedélyes pártolása,
és elutasítása mindennek, ami összeférhetetlen az emberiesség eszményeivel. Végül
is történelmi-társadalmi szükség hívta életre az esszét. Az emelkedett szellemiség
tiltakozott általa az ú j barbárság, az erőszak soha nem tapasztalt szervezettsége és
elvetemültsége ellen. Tárgy, szándék és stílus hármas egységében valósult meg
ennek a látszatra arisztokratikus műformának mélyen demokratikus, emberért való
lényege.
A Nyugat írói még az első világháborút megelőző években és a háború alatt
lobogó szövétnekként használták ezt a műformát. Ady harcos, háborúellenes cikkeit
az esszé hangütése tette izgalmassá, lelkek nyugalmát felborítóvá. Babits Mihály
doctusi érettséggel folyamodott az esszéhez, megőrizve a klasszikus tanulmány
hagyományait. A humán gondolat a tudás révén lobogott magasra az írás és olvasásban, akárcsak európai irodalomtörténetében. Végül is az esszé túllépett saját
műfaji keretein. Belenőtt nem csupán a regénybe, hanem a nagyobb lélegzetű írásművekbe is. A népi irodalom reprezentatív műfaja, a szociográfia szintén sokat
köszönhet az irodalmi esszének, ezen élesedett, ezen finomodott, öltött tárgyának
megfelelő jelleget. Illyés nagyobb szabású művein, a Puszták népétől, a Magyaroktól kezdődően a Hunok Párisban című regényéig határozottan érezni ennek az
egyébként rövidebb lélegzetű mondandókra alkalmas műformának erőteljes hatását. Az esszéisztikus könnyedség, közvetlenség, vallomásszerűség nem csupán a
nyelvi közlésen látszott meg; áthatotta az esszémagatartás, esszégondolkodás Illyés
valamennyi korabeli prózai írását. A nyílt vizsgálódás, a francia felvilágosodás
szellemében való szabadgondolkodás különösen egybevágott a versekben elhatalmasodó kétellyel, mely minden felismert igazságot gyanakvással fogadott, s gyakran juttatta az írót olyan helyzetbe, hogy egyszerre állítson és tagadjon, reménykedjék és lásson sötéten, serkentsen és árasszon kedvetlenséget.
A háború okozta zavartság és elkeseredés ködfellege ránehezedett esszéire és
vallomásaira is. Ha a Kora íauaszban ifjúkori emlékeit idézve a forradalomra csinált kedvet, bár gondolatait félbe-szerbe hagyta, a Csizma az asztalon című röpiratában elrettentőnek hirdetett mindenféle hatalmat, és parasztolvasóinak egy 20.
századi utópiába való menekülést ajánlott azoknak a súlyos veszélyeknek „reális"
elkerüléséül, amelyek a szakadék felé rohantában istenkísértésként környékezték
a nemzetet. Világszemléletének mozgó állapota vetül rá az esszékre, főként a nagy
esszékre, melyek könyvvé terebélyesedtek. A szabályos esszék ezek közt az ingórengő pillérek között hirdettek valamiféle megállapodottságot, mert nem a nagy
dolgokról szóltak, a korról mondottak lényegeset, közvetve és közvetlenül az alkotóról, aki az orkánná növekvő szélben is őrizte eszményeit, féltette az embert,
a népet, a hazát, s ezekről varázslatosan, szépen tudott nyilatkozni, pátosztalanul
fogva vallatóra azokat, akiknek műve vagy épp sorsa révén „itt és most" volt
mondandója a szorongó nemzeti lelkiismerethez. így vallott az esszéíró Illyés Babits igazáról, a magyar nép tudósáról, Györffy Istvánról, Kosztolányi nagy tehetségéről, Veres Péterről sikereinek egy válságos pontján, Németh László és Déry
Tibor regényeiről, Szabédi László verseiről, Nagy Lajosról, meg a polgárosultság
útján lejtőre jutott parasztköltőről, Sértő Kálmánról.
Jelentős és jelentéktelen tárgyról egyazon igényességgel írt. Nem ismert lebecsülendő feladatot, mert eleve kirekesztette szemléletéből az „irodalompolitika"
protokoll-észjárását; kezdő költőről éppolyan ráfigyeléssel szólt, mint a beérkezettekről. Voltaképpen azért nem volt számára hálátlan téma, mert mindenről volt
saját véleménye. Ha a könyv, az író, akiről szólnia kellett, nem volt épp élre szökően jelentős, általános érdekű vagy a saját széptani érdeklődésébe vágó kérdések
felvetésével tette izgalmassá a vele való foglalkozást. Az alkotás előtti alázat vezette tollát; fitogtatás nélkül nyúlt nagy világirodalmi példákhoz, úgy vizsgálódva,
magyarázva, mintha épp maga volna, aki felvilágosításra szorul.
Észrevétlenül tanított, azt kutatva mindenhol, hogy mi szolgálhat az ember
43

javára. Semmiféle előítélet nem kötötte. Népiekről és urbánusokról, magyarokról
és idegenekről éppolyan szívesen vallott; ugyanolyan otthonossággal beszélt Németh Lászlóról, mint Gionóról; Veres Péterrel szemben semmivel sem elnézőbb,
mint Máraival. Európaiságát bizonyítandó Victor Hugót a franciákkal szemben
vette védelmébe, a magyar népi kultúra kötődését a szomszéd népekéhez a román
népdalokban is elterjedt természeti képpel való kezdés példáival igazolta, a Szovjetunió elleni háború kitörésének idején Lermontovról írt, s a nagyobb nyomaték
kedvéért négy versét fordította le magyarra s iktatta esszéjébe.
Az esszéíró Illyés vérbeli nevelő, tanító. Amit szerzett, azonnyomban igyekezett megosztani másokkal. Valamennyi esszéjében, nagyobb prózai írásában az oktatás erkölcsi szenvedélye fűtötte. Nem volt ez elszigetelt jelenség abban az időben, költőink, íróink java része nem annyira írói babérokra vágyott, mint inkább
a nemzet preceptoraiéra. József Attilával együtt valamennyien az „egész népemet
fogom tanítani" boldog reménykedésében éltek. Illyés és számos nemzedéktársa
ezért vonzódott az esszéhez. A nemzetet kívánták tanítani, kimívelni, magyar és
európai kérdések dolgában biztosan tájékozódókká nevelni.
Két nagyobb terjedelmű alkotása, a Lélek és kenyér és a Csizma az asztalon
Illyés pedagógiai szenvedélyének gyümölcsei. Az első valóságosan és módszerében
is, munkatársa, Kozmutza Flóra közreműködése révén szoros kapcsolatot tart a
neveléslélektannal, a pszicho-szociológiával, míg a második nagyszabású nevelődési
programot kínált parasztolvasóinak, akiknek írta ezt a könyvét. A regényként közzétett Kora tavasz szintén ide kapcsolódik; egy siheder eszmélkedésének története, a tizenkilences magyar falu ösztönök vezette küszködése a forradalomért. Nevelőiskola ez a „kora tavasz", melynek mostoha, áprilisi szelei reményeket fakasztanak és fagyasztanak, anélkül, hogy a gyümölcsnek időt hagynának. A nevelői
hozzáállás nyilvánvalóan erkölcsi, etikai magatartást fedez.
Esszékben, szociográfiában és önéletrajzi vallomásban ez a szenvedélyes igazságkeresés hozott választ a nagy népi kérdésekre. Még a tizenkilences forradalom
elemzésébe is ez a gondolat vetül vissza, a Németh László által meghirdetett minőségi forradalom, de valamiképpen földközelbe hozva. A forradalmi átalakulás
lényegét az igazságban kereste, szemléletének valóságvonzalma alapján ezt az
igazságot, mint nyomatékosan hangsúlyozta, tapinthatónak, társadalminak kívánta
látni. Nyilvánvalóan az utópiáktól menekült ez a paraszt-Európa, ez a szüntelenül
összegező, kiegyenlítő mérséklet.
A Lélek és kenyér szerzője ezért fordult a m ű f a j tudományosabb módszereihez, az egzaktság igényével sietett bizonyítani, hogy korábban kérdőlapok és helyszíni felmérések nélkül hasonlóan meggyőző erővel tárt ország-világ elé. Hiszen
az a pszicho-szociológiai adatokkal aládúcolt magyar falukép sem mondott alapjában többet, lényegesebbet, mint a Pusztulás vagy a Puszták népe írója. Ebben
is az volt a szívbe markoló, amit a szépíró, az esszéíró fűzött kommentárként nyers
ténybeli adataihoz.
Két egymást követő nyáron látogatott el Illyés Gyula társával, Kozmutza Flórával az alföldi faluba. Előzőleg a legfrissebb szociológiai szakirodalmat tanulmányozta át, e tanulmányok alapján készültek a kérdőívek. Abból az elgondolásból
kiindulva, hogy a gyermek őszinte ember, faluvizsgáló kutatásaikat javarészt iskolás korú gyermekekkel folytatták. Leíratták életrajzaikat, álmaikat, rajzokat készítettek velük, és kérdőívek alapján végeztek további értelmességi és ösztönvizsgálatot. Nem hiányoznak a könyvből a pontos statisztikai mutatók sem a földmívelők keresetét, életszínvonalát illetően. Mennyi a falu földterülete, ebből mennyi
a nagybirtok, és hogyan oszlik meg a föld a dolgozó parasztság között, mennyi a
földnélküli, minderről pontos eligazítást kapunk. Szó esik a falu erkölcsi felfogásáról, történelmi hagyományokhoz való viszonyulásról, irodalmi tájékozottságról.
A legmegdöbbentőbb „újsága" a könyvnek, hogy a legelesettebb rétegeknek
igénye sincs, álmaik, kívánságaik arasznyiak. Az évszázados vagy épp évezredes
szegénysorsban így még azt sem tudják, hogyan lehetne másként élni. Ebben a
44

sorsban az a drámai, hogy távlattalan, nincs semmiféle forradalmi indulat benne.
„Az ég alacsony, de nem a kereszténység angyalai laknak benne, a láthatár nyomasztóan szűk" — állapítja meg az író. Majd még pontosabban zárja le a gondolatsort: „itt a láthatárt majdnem a szempilla
súrolja!"
Erre az öntudatlan, eszméletlen falura válaszként született meg a Kora tavasz,
az eszmélkedő, a . forradalom felé tapogató magyar parasztságnak a „regénye". Az
idézőjel az alibinek szól. A felszabadulás utáni kiadás bevezetőjében az író mega d j a a magyarázatát annak, hogy miért kényszerült valójában önéletrajzi vallomását a 18/19-es forradalomról műfajilag a kitalálás birodalmába utalni: „Az
1918—1919-es esztendőkről tárgyilagosan írni Magyarországon
jóformán csak két
évtized múltán lehetett. Akkor keletkeztek ezek a lapok, mégpedig azzal a szándékkal, hogy rögtön hassanak, vagyis nyilvánosságra
jussanak. A korszak egyik
legolvasottabb napilapjában, a Pesti Naplóban jelentek meg. Ez természetesen
nemcsak korlátot szabott számukra, hanem végül — keretet is. Az események
nagyjából ott fejeződnek be, ahol a cenzor végül is »állj«-t mondott."
A korviszonyokra való tekintettel változtatott meg neveket, személyekét és helységekét, s érezte szükségesnek kijelenteni, hogy a könyv nem saját családjáról, s
nem is saját személyéről szól.6 A megtévesztés sikerült. Illés Endre jegyezte fel
novellisztikusan megírt esszéjében 7 —, hogyan vette rá a cenzort a könyv megjelentetésének engedélyezésére. Az életmű addigi fejezeteinek ismerői előtt nem lehetett kétséges, hogy a Puszták népe folytatását olvassák. Merő tévedés vagy félrehallás, miszerint Illyés Tamási Szülőföldemjének
hatására írta volna ezt a könyvét. Sem szemléletében, sem a megírás módjában nem köti semmi egymáshoz ezt
a két vallomást. Farkaslaka és a dunántúli puszták elég távol estek egymástól.
Másfajta istencsapások formálták sorsukat, nem szólva arról, hogy mennyire külön-külön eredeti a két író népszemlélete, még kedélye, humora is. Illyés könyvének, ha van érintkezése, elsősorban verseivel, az Ifjúsággal és a megírás formájában esszéivel mutatható ki. Jóllehet a forradalmak koráról szólva saját lélekállapotát kívánta megrajzolni. Benne van a képben nemzedéke, családja, az egész
háború alatti dunántúli népélet meg a forradalmi megváltást félve-óvatosan váró
százados szelíd szegénység, a háborúból hazatértek elszántsága egy-egy anarchikus
kitörésre, a kamaszok világmegváltó tervezgetése és ábrándozása egy álombeli világról, melynek ők lesznek forradalmár Don Quijote-jai és Sancho Pansá-i déldunántúli tájszólásban és kardrántással.
Mivé színesedett az esszéíró tollán 1918—19, nem annyira a forradalmak megítélése szempontjából fontos ez, hanem abban a vonatkozásban, hogy a második
világháború első éveiben, egy még győzelmesnek alig hitt újabb forradalom közelségében mit mondott Illyés kortársainak, az egész önmagát kereső nemzetnek.
Felszínesség lenne azt gondolni, hogy a forradalmat egyszerűen zöldfülű kamaszok
ábrándozásának tekintette. Az ifjonti tapasztalatok minden gyanúsítások ellenére
nem a forradalom útját nyilvánították járhatatlannak, inkább tavasziasan kívánatosnak és vonzónak. A példa, amelyet Illyés a családtörténetek bensőségességével,
melegségével elmond, inkább idillikus, bár a forradalom útjának botlatóit sem
hallgatja el. Fel tudja azonban izzítani a hangulatot, amikor a földbirtokrendezés
kétféle változata közt kirobbanó bonyodalmat feltárja.
A pusztai forradalmárok azonnali földosztást követelnek, és hozzá is látnak a
parcellázáshoz, a proletár agitátorok, tekintettel a rendkívüli viszonyokra (háború,
intervenciók), jobbnak látnák átugrani ezt a történelmi szakaszt, és egyenesen a
szocializált mezőgazdaság mellett kardoskodnak. Szólt ez a tanulság a népi mozgalom híveinek, a türelmetleneknek, akik történelmileg valóban kedvezőtlen időpontban sürgették a nagybirtokok felosztását.
A Kora tavasz megírásával nem pusztán korfestő emlékeket és élményeket kívánt feltámasztani az író. Elmondja: első leckéivel úgy nevelte a világ, hogy a
rendkívülit tartsa rendesnek. A történelem szemléletesen eleven példákkal oktatta.
Ezt a leckét, oktatást akarta voltaképpen tovább adni, ezért utasítja el élesen
45

ezúttal is a költői, írói „megregényesítést": „Puszta felsorolásukkal is kerek korfestő regénnyé lehetne összeilleszteni ezeket a példákat és élményeket, h a vállalni
merném azt a vajákosságot, isteni sugdosást idéző szót, hogy költő, í r ó . . . h a
kínosan nem ügyelnék arra, hogy maradjak meg amatőrnek, a szó etimológiai é r telmében; vagyis olyannak, aki szenvedéllyel a d j a át testét-lelkét, és nem mesterségből. De nem is festeni szeretnék, hanem inkább festéket lekaparni; szétszedni.
Szóval, ami történetet elmondok, az most is boncolásra szánt anyag." Azaz a kortársaknak, a jelenvaló időnek szóló.
Illyés attól sem tartózkodik, hogy a boncolás, okulás eredményeit a hétköznapok nyelvére fordítsa: „A legbonyolultabb helyzetet valóban rendszerint a legegyszerűbb lelkek tudják megoldani egy közvetlen, természetes mozdulattal, a történelemben is." A negyvenes évek bőségesen nyújtottak ilyen alkalmat, hiszen az
egész kor egyetlen gubancnak tűnt, amelyből kivergődni lett egyszerre mind nehezebb és nehezebb feladat. Ezért ajánlotta Illyés a népi gondolkodás józanságát
valamiféle salvus condustusként. Ezért írta a Kora tavaszt, még pontosabb célkitűzéssel a Csizma az asztalon című röpiratát. A nézőpontváltás azonban döntően
szól bele a tanításba. A Kora tavaszban az emlékek távolából mutatkozik meg a
forradalom, mint álom, illúzió és utópia, amelyet kettős kamaszkor lángja f ű t :
egyik az életkorbeli zsengeség, a másik az eszmélkedő nép fiatalos pezsdülése.
A Csizma az asztalon a háború és fasizmus kettős szorításában keres valamiféle kompromisszumot, hiszen sem kiútnak, sem megoldásnak nem lehet nevezni,
amit parasztolvasóinak bölcs tanácsokban ajánl. A „bölcs tanács" itt nem túlzás,
az egész röpirat uralkodó hangneme a gyakorlatiasság szintjére leszállított filozófia. Stílusa meg a népi bölcsességek, közmondások, szólásmondások fordulataira
alapozott. Példázatait szívesen hegyezi csattanós tanulságokra: ösztövér alku: kövér
ráadás; ha agár a vendég, komondor a gazda; ki másra biz lovat, hamar gyalog
marad; bolond mesternek eszelős a tanítványa; önnön mesterét is agyonvágja
a
kard — és így tovább. A könyv eszmei mondandóját egy megalkuvásra biztató
közmondás összegezi: „jobb a sovány egyezség, mint a kövér pör". Egy másik hasonló okítás: „a tűröm-olaj a legjobb kenőcs!" A háború által nem kímélt, sőt
egyre inkább veszélyeztetett népnek Illyés nem a cselekvő ellenállást ajánlja, h a nem a passzív ellenállást. Ne hánytorgassa senki a múltat, nem szabad sérteni
senkit jogaiban, el kell fogadni a jelent úgy, ahogy van, senki ne kérjen, ne p a naszkodjék, vonuljon vissza a nép a középkori életforma sáncai közé, termeljen
mindent saját maga, hogy ne szoruljon a városra, majd a város fog elmenni a
faluhoz, mert rá lesz utalva, s akkor a nép diktálhatja feltételeit.
Illyés mestere a kedélyteremtő iróniának; a szatírának már verseiben a legszélesebb skáláját játszotta végig. Ebben a könyvében azonban zavarba ejt: mit
mond egyenes közvetítésben és mit iróniával, nehéz eldönteni. Mert, ha a fasiszta
hírlapokról, általában a fasiszta hírverésről azt írja, hogy csak fél füllel, hátat
fordítva, kellő magaslatból kell meghallani, „szemünket állandóan a fürjeken, a
csalamádén s a felhőkön jártatva", nem kétséges szándéka. A béketűrésről, a
higgadtságról szóló intelmek, meg az őstermelésre való visszatérés ajánlgatása
azonban már nem tréfa, az író úgy is gondolja, ahogy mondja. A rövidlátó dogmatizmus megbotránkozása nem is maradt el, s eltúlozva Illyés intelmeinek e r kölcsi-politikai értelmét, árulásról harsogott. Hangos sajtóbotrány támadt a könyv
körül, a polgári baloldal lapjaiban egymás után láttak napvilágot munkások tiltakozó levelei. A jogaitól megfosztott, föld alá kényszerített munkásmozgalom érzékenysége nem volt épp indokolatlan, hiszen a harc, az ellenállás a nemzeti lét
parancsává lett. Minden, ami ezt gyöngítette, nyilván az amúgy is veszedelmes
hatalom malmára hajtotta a vizet. Illyést azonban szubjektíve nem ez a szándék
vezette, épp ellenkezőleg. A Magyar Nemzetben védelmére kiálló Szabó Zoltán, A
tardi helyzet szerzője épp ezt mondja el. „Reakciósnak állítanak egy olyan könyvet — írja —, mely egyebet sem tesz, mint jelenlegi társadalmi berendezkedéseink
és intézményeink groteszk mivoltát gúnyolja." 8
46

A Csizma az asztalon rossz akusztikáját a közegtől kapta, amelybe közvetlenül
beleütközött. A háború, a fasizmus következtében válságossá vált az emberségesség
megőrzése. Minden leírt vagy kimondott szó megméretett, mert a harcterek mögött
nem kevesebb hevességgel folyt az elvek csatája. Ezen az arcvonalon csak a jobbés szélsőjobboldal nyilváníthatott véleményt, a baloldal a cenzúra és az üldöztetés
miatt csak szűk körben érvényesíthette befolyását. Annál nagyobb felelősség hárult
viszont azokra az írókra, akik tekintélyük, tehetségük révén persona gratáknak
számítottak, s akiknek szavára bizonyos határig a kormányzó hivatalosság is figyelt.
Hogyan élt Illyés ezzel a lehetőséggel? Messzemenő hiba volna a korabeli doktrinerség színvonalán megítélni. Illyés mindenképpen megmaradt népiségének eszményei mellett. Még szorosabban, még elszántabban vállalta kötődését az otthonhoz, a dolgozó emberek közösségéhez. Gyönyörű képben fejezi ki ebbeli hivatását:
„Az író úgy áll a népben, mint a fa a tájban, attól terem, s annak terem!"9 Ha
verseiben sok esetben a ziláltság, a bizonytalanság és kétségbeesés hangjai visszhangoztak, prózai írásaiban viszont bizakodást hirdet. Mintegy önmagának mondja
biztatásul: „Nem vagyok kétségbeesett.
Beszéd közben a harag ránduló
ráncát
ezért irányítom szájam körül olyan sokszor mosolyba. Bízom az útban. Vagyis nem
hiszem, hogy a parasztság útja már csak egy lehet: menekülés.
Nem
hiszem,
hogy a művelődés útja már csak a züllésbe, az emberiség útja a tömeges szolga10
ságba vihet. Hiszem azt, hogy van megállás és újrakezdés."
A szerveződő parancsuralmi rendszerről megvolt Illyés véleménye, megdöntésétől várta, remélte a társadalom, az egész emberiség újjászületését. A megoldás útjáról álláspontja félreérthetetlen: „nincs különb gondolatom, mint aminőt végül józan ésszel a legegyszerűbb parasztember vagy kétkezi munkás ki ne s ü t h e t n e . . . " A jövőt illetően
saját véleményét senkire nem kívánja ráerőszakolni, sőt elvként hangoztatja, hogy
azt a nép nagy, közös gyülekezetében, közös megegyezés alapján kell eldönteni,
mert a szolgai követés csak újabb zsarnokságot szülhet. A szabad véleménynyilvánítás és szabad, szigorú bírálat híve, tehát az eszmék és elvek szembesítéséé.
Erre is van egy találó aforizmaszerű képe: „az igazság gyakran úgy pattan elő, mint
a kovából és acélból a szikra: koccantással".11 Végül is, mert tanítani, nevelni akar,
nem mondhatott le arról, hogy valamiféle programot ne adjon olvasóinak. „Próbáljuk a magunk emberségéből, de mégis emberségesen élni. Tisztességesen, de tisztességben is. Ez az, ami nem könnyű!"12
A fasiszta barbárság idején ez volt valóban a nehéz feladat, csakhogy az erőszakkal, fegyverekkel szemben mennyiben lehetnek eredményesek az ilyen humanitárius elvek, bebizonyították az idők. Csak a jóhiszemű idealizmus hihette, hogy
a világot megóvhatja a békés ellenálló tiltakozása, türelmes mértéktartása.
A Csizma az asztalonban Illyés a korról mondott elmarasztaló ítéletet. Epés
iróniája talán legfőbb eszmei erőssége a könyvnek. Mikszáthtal vetekszik, amint a
korabeli választásokat állítja pellengérre. „Vigyük keresztül — írja egy helyütt —,
hogy a röpcédulákat ezentúl harisnya vagy kapca alakjában terjesszék közöttünk",
máshol meg: „az eszmék bármi módon való terjesztése helyett mennyivel hatásosabb volna például a választás előestéjén egy-egy medvefalka vagy borjúcsorda
szabadon engedése minden utca végén". Ebben a megvilágításban talán ironikus
felhangja támad afféle tanácsainak is, hogy „legyünk tehát fegyelmezettek, ez a
jókedv iskolája", csakhogy kérdés: parasztolvasói, akiknek könyvét szánta, felfogták-e az ilyen stílusfordulatokat és földalatti robbantásait az ekrazitként elhelyezett poéneknek?
Illyés esszéiben, prózai műveiben sem szunnyadt a költő. Az Erdélyi
Helikon
recenzense 13 a Kora tavaszt egyenesen költeménynek tekinti, mondván, hogy „a
könyvet a költő Illyés Gyula írta, véletlenül prózában. Mert költemény ez, csapongó képzelettel, az anyag nehézkedési törvénye alól felszabadítottan megírt hősköltemény arról a csodálatos belső eseményzuhatagról, amíg a gyermek felelős
férfivá érik." A ráérzés igaz, csak épp a „véletlenül" nem. A Kora tavasz rendkí47

vili tudatos művész alkotása, az erő és tudatosság stílusának alaptulajdonságai.
Ebből következik minden további erénye, színe ennek a prózának: egyszerűség és
elegancia, pontosság és tömörség, tárgyszerűség és könnyedség, mindent átható világosság. Nincs benne semmiféle keresettség, kimódoltság. Illyés a népi világ alkotásaiból tudja, hogy az a szép, ami természetes. Ennek az igazságnak hódol minden leírt sorával. Stílusa magától értetődőn elegáns, finoman, nem hivalkodóan
az. Épp az egyszerűsége révén, a könnyedsége által az; ahogy végső soron gondolkodik.
Ereje a gondolkodásban rejlik és nem egyszerűen valami külsőségben. Kosztolányi prózája kapcsán jegyzi meg, hogy „egy jó alkotás szépsége és ereje semmiképpen sincs összefüggésben a terjedelmével". 14 Hozzáfűzhetnénk, hogy nem a
„stilisztikuma" teszi a prózát jó prózává. Tudta Illyés, hogy a tárgy erejét nem a
szép szavaktól kapja, hanem alkotójától. Gondolkodásának dialektikája, hogy mindig a legegyszerűbből kell kiindulnia, a tapintható valóságból. A tények és tárgyak költészete a legtökéletesebb művészet, azok beszélnek a legmeggyőzőbben.
Ezekhez kíván közelférkőzni, értelemmel, lélekkel, mindig azon a csatornán, mely
a legpontosabb értesüléseket szállítja. Csak akkor „költői", ha ez az út a legrövidebb az igazság kimondásáig, mert tud „prózai" lenni, sőt szinte annyi árnyalatát
ismeri ennek a közlésnek, mint a költő. Leír, adatokat sorol fel, kérdez, fejteget,
következtet, összegez.
Az értekező próza nyelvét is jól ismeri. Hogy ebben is költő marad és lírai,
annak tulajdonítható, hogy „nyílt színen" gondolkodik. Nem a gondolkodás kész
eredményeit kínálja, mint vásáros a piacra vitt portékáját, hanem a megmunkálás
folyamatát láttatja. Mondatalkotása a kifejtő gondolkodás tükörképe. Egyik gondolat szüli a másikat. Így aztán, mint egymásba helyezett rejtett fiókok járnak
mondatai. Képei mindig tapinthatóvá teszik a mondandót, láthatóvá, hallhatóvá,
úgyszólván minden érzékünket működteti. Megkapó, hogy milyen célbataláló pontossággal formálja mondatait, amelyek egyszerre támadnak benne a gondolattal,
az érzéssel. Ezért válik egyénítő stiláris eszményévé a közösséghez, olvasóihoz való
viszonyában az élőbeszéd természetességű közlés, melynek Kosztolányi Dezső mellett Illyés a legnagyobb művésze. Szövege nem merevedik az írásképbe, h a n e m él,
lélegzik, színe, hangulata, hangja van. Ez stílusának szépsége, ereje. Különben
nem csábította soha, hogy „szépen írjon", ezt a dilettánsok kéjének tartotta. Ha
„szépen" fejezte ki magát, az csak annyi, mint amidőn a csinos testen életet kap
a ruha. Különben szüntelen tudatában élt annak, hogy jól írni annyit tesz, mint
helyesen gondolkodni.
Esszéi egyik jellemzője, hogy írásban is a beszédnyelvet műveli. Az írásképbe
vermelt gondolatot amúgy is fenyegeti a kihűlés, a csendes kimúlás. Illyés tudatosan száll perbe ezzel a veszéllyel. Ezért nem avult el négy évtized alatt sem,
ahogyan írt, ma is ez az egyik legtökéletesebb magyar stíluseszmény. Ez a gondolat melegében virágzó tiszta, eleven íráshang. A kedély, a humor ezer árnyalatával fűszereződik ez az egy időben esszéisztikus és folklorisztikus nyelv, amely a
közlekedőedények törvényei szerint jelentkezik Illyés minden prózai műfajában,
kezdve a szociográfiától az írói arcképekig. Veres Péterről, Nagy Lajosról, Szabó
Lőrincről szólva megannyi hiteles anekdotát, életközeibői való megfigyelést sző
portréiba. Egyformán jellemzik ezek hősüket és azt, aki lejegyezte. Nem m a r a d el
az Illyés írói tollára annyira jellemző irónia sem. Arcokat, helyzeteket, emberi viszonyulásokat ragad meg ezáltal olyan leleplező vonásokkal, mint a jó karikaturista. Az irodalomtörténészek és kritikusok áltálában csak egyféle iróniát ismernek: a megleckéztetőt, a lekicsinylőt, egyszóval a kritikai élűt. Esszéiben az iróniának egy olyan árnyalata is feltűnik, amely szeretetet, megbecsülést, tiszteletet
áraszt. A magyar nép tudósáról írott esszéje — talán Illyés egyik legszebb írása —
Györffy Istvánt észrevétlenül az iróniának ezzel a humanizált változatával emeli
klasszikusokat megillető magasságba. Már ebben az iróniában ott rejtőzik a közvetlenség, valami játékos, családias atyafi ságérzés. A közvetlenség teszi élővé az
48

írást, az a magától jövő természetesség, ahogy Illyés Podmaniczky Frigyest így
emlegeti: Bárónk, vagy Veres Pétert egyszerűen: Péter. Bensőségessé válik humora,
amint tekintete valamelyik régi, otthoni emléken akad meg.
A Kora tavasz, de még a Csizma az asztalon lapjain is lépten-nyomon felragyog egy-egy ilyen derűs-fényes napsugara az emlékezésnek. 15 Egyik legkedvesebb
a szünidők után az iskolába való visszatérések elbeszélése. Az édesanyai szeretet
mindennel elhalmozta volna: „Legszívesebben úgy szöktem volna meg hazulról,
mert induláskor olyan voltam, mint egy mozgó karácsonyfa, a kapuban vettem
észre, hogy valamelyik ujjamon ott csüng az a családi szatyor is, mellyel a szőlőhegyre szoktunk járni. Szemlesütve baktattam ki, jószerivel a kútágasra sem mertem rápillantani, mert a következő percben az is a hónom alá került volna." A
kedély tartozéka a könnyedség.
Felülmúlhatatlan leleménnyel hozza újabb és újabb meglepetéseit. Kosztolányi
tízkötetnyi prózáját úgy mutatja be, hogy előbb mazsolákat szedeget ki, végigkóstoltat minden jó ízt, mint egy valóságos ingyenlakomán. Játékosan le is utánozza,
hogy megmutassa, milyen a tárgyához simuló bevezető, az Ákombákom
bevezetőjét
olyan szándékolt hevenyészettséggel indítja, hogy ebből is bravúrt művel. Hiszen
ez a „hevenyészettség" megjátszott, három-négy mondat után már ismét pedantéria nélkül pontos, világos, elegáns. A játékban sem feledkezik meg az értelem
fénykörében járó gondolkodás és közlés törvényéről, mert miután könnyedén szeszélyes, ide-oda kaptató csikaján végigszáguldozza hősének egész szellemvilágát,
ugyanazzal a könnyedséggel összegez. Nem a témákat állítja iskolás rendbe, nem
az irály szabályait taglalja, hanem az író mivoltát jellemzi, frappánsan, csupa telibe találó biztos célzással: „A szükségből is erőt merített (tudniillik Kosztolányi).
Nekünk, akik már csak az eredményt láthatjuk, azt kell hinnünk, hogy ez a töredékes m ű f a j (a hírlap jegyzet) éppenséggel illett is írói természetéhez, játékosságához, líraiságához. Minden oldalon más lehetett: önmaga, aki ezer változatosság,
ezer lehetőség birtokában is alig fért el egy sorban. Így kalandozhatott legsikeresebben a maga sajátos területén." 16 A sokszor emlegetett erő prózájában tömörségben, gondolatsűrítésben jelentkezett. Egyszerű olvasóinak így magyarázta meg
velősen, milyen hatalmas utat tett meg az emberiség történeti fejlődésében: „Vonul
az emberiség csapata az ősidőktől kezdve. Őserdőkön, mocsarakon vonszolja át
magát, aztán kitalálja a kereket, és szekéren vonul, a szekér egyszerre fogat, és
igásállat nélkül is gördül." 17
Sajátos ritmusa, tempója van ennek a prózának, mely éppoly közel jár a vershez, mint ahogy verseiben is nyomon követhető a köznapi közlés numerusa, lejtése. A mondatritmus a változás és ismétlés egysége, egyfajta zene, amely híven
visszhangozza az érzelmek és gondolatok hullámzását. Illyés prózájának ritmusvilága rendkívül változatos, szüntelenül mozgó, áradó. A szórendtől kezdve az egymásra következő mondatok jellegéig, hosszúságáig terjed ritmusteremtő képessége,
mely túlzások nélkül, szellemében őrzi a népnyelv ősi dallamát. Jellemzően vált
át mondatról mondatra más-más igeidő-használatra, s ezzel a mondatfajok egész
skáláját játssza végig. „Egy korszak attól lesz múlt, hogy megírják, Elevenedj meg,
mondja álnokul a művész az időre. Az időnek ehhez legelőször is meg kell halnia."
A kifejtő, magyarázó hozzáállás jellegzetesen jelenik meg mondatszerkesztésében, a lépcsősen haladó összetett mondatok tagmondatainak egymásra helyezésében. A világosság, a pontosság szinte hozzátartozik mondatzenéjéhez: „Délután volt,
arra is emlékszem, hogy sütött az őszi nap, de délelőtt még eshetett, mert a kerítések mellett kitaposott csapáson csak egyesével haladtunk." Az összetett mondat
minden tagja a legpontosabb ténymegállapítás, amely logikusan fűződik egymáshoz. Két tőmondatra két egymással ellentétes mellékmondat következik, s ezeknek egy újabb mellékmondat rendelődik alá. Ez a magyarázó jellegű szerkesztés
ritmusát illetően nyugalmat, higgadtságot áraszt. Másfajta mondatritmus támad
azonos mondatrészek többszörös ismétlésével a mondatindításban: „Egy marék
gyöngyöt kapunk felfűző fonal nélkül. Egy sereg szerepet, amelyet pazarló szerző4 Tiszatál

49

jük csakhogy megteremtett, s aztán sorsára hagyott. Egy hatalmas szótárt
lapozunk, amelynek szavai bennünk rendeződnek m a j d mondattá." Ezekkel a n e m r i t k a
ismétlésekkel hangulatilag, logikailag nyomatékot ad gondolatainak. Nem t e r e m t
kultuszt sem a mellérendelésből, sem a túlzsúfolt körmondatokból, sajátos szerepet
juttat viszont a tőmondatoknak, amelyeket nagy stilisztikai érzékkel és f i n o m s á g gal poénként csattant el egy-egy gondolatsor lezárásakor. Kosztolányi világirodalmi
portréi elé írt bevezetőjében így jellemez: „Irodalmunknak
nem volt őnála
jobb
diplomatája
külföldön.
De éppoly kitűnően
képviselte
a külföldieket
is
nálunk.
Európai volt."
Öntörvényű próza ez, a művészi tudatosság és ihletettség frigyéből fogant. Épp
úgy él a hagyományos művészi eszközökkel, mint amilyen b á t r a n maga hozakodik
elő az egyéni kifejezés sajátos fordulataival. 1 8 Gyakran használ inverziót és szókihagyást. Ami nyelvtani szabályok szerint piros ceruza alá való, Illyés szövegében
mély értelemmel rezonáló stílusfordulat: „Akart annyira hős lenni, mint a m e n n y i re író" — kockáztatja meg az irodalmi írónak elkönyvelt Kosztolányiról ezt a tévhiteket szétoszlató megállapítást. Azt a szót, mondatrészt helyezi a m o n d a t élére,
amellyel valamiféle szándéka van, amelyre az értelmi hangsúlyt helyezi. S e m m i lyen tekintetben nem kötik a nyelvtan iskolás törvényei. Attól sem riad vissza, hogy
ugyanazt a szót egymás közelében kétszer vagy háromszor leírja. Hol árnyalni k í ván, hol meg fokozni. Olyan biztos kézzel nyúl egy-egy szinonima után, oly játszi
könnyedséggel, mint aki egy teli kosárból válogatja a neki tetsző kajszit. Ismétlései
azonban sohasem öncélúak, gondolati, értelmi nyomaték vezeti tollát. „A rosszul
elrendezett, rosszul megírt múlt föltámad, visszajár, állandóan z a v a r j a az e m bert." Szinte mellékesen rejti el fokozó szinonimái közé egy elvontságnak, az időnek a megszemélyesítését. A tömörítés, a sűrítés az ismétlések ellenében ismét csak
ritmust teremt. Nem kedveli a bőbeszédűséget; gondolatmenete sűrített, m i n t m i n den értelmi fogantatású prózáé. Stílusteremtő képzelete a tömörítésben is kifogyhatatlan. Hol egy képbe r á n t össze egy elvont, bonyolult, súlyos gondolatot, hol
egy ú j szót alkot: irodalom nélküli helyett irodalomtalan,
nikotinszomj,
adatdzsungel,
élményiszák.
Illyés esszéiben kitört a „zsinatnyelvből", megvalósította a közérthető, a n é p szerűsítő és népközelítő értekező próza eszményét: világosan, élvezetesen közölte
a bonyolultat, mert a tények tisztelete és az igazság megismerésének, k i m o n d á s á nak indulata vezette tollát. Mint minden más m ű f a j b a n , itt is szolgálatot k í v á n t
teljesíteni, távlatot nyitni, felvilágosítani, tájékozódni és utat találni. Az i r á n y t ű
nyugtalansága remeg ezekben az esszékben, ezt tekintette hivatásának, történelmi
szerepének. Összegyűjtött prózai írásai címlapjára 1975-ben ez k e r ü l t :
Iránytűvel.
így lett a m ű f a j magatartássá, írói programmá. Már a Magyarok egyik fejezetében megfogalmazta az életmű egészére helytálló, eligazító vallomását: „Azzal vigasztalom magam, hogy úgy vagyok nyugtalan, m i n t az iránytű. Azt hiszem, eddig
a legnagyobb zűrzavarban is sejtettem valami általános jó irányt, arrafelé rezegtem. Mindnyájan eltűntök, én is; de ezért a rezgésért, mely szívemet néha e m b e reken és hazákon túli boldogságban remegtette, tán érdemes volt élnünk." 1 9

JEGYZETEK
1

Bata Imre ugyancsak az életmű egytömb jellegére hívja íöl a figyelmet: „Valamennyi
prózai műve negyvenötig az indulat tárgyiasítása, a forradalomra várakozó önkifejezése; a
háttérrajz, aminek előterében a költő szellemi arca plasztikusan bontakozott ki." A költő és
műfajai (Elet és Irodalom, 1977. október 29. 3).
2 Cs. Szabó László: Vallomás egy készülő könyv elé (Nyugat, 1939. 11. sz. 230).
3 Illyés Gyula: Ingyen lakoma (Budapest, 1964. I. 398).
4 Szerb Antal: Gondolatok a könyvtárban
(Budapest, 1971. 663).
5 Illyés Gyula: Itt élned kell (Budapest, 1976. I. 758).
50

6 v e r e s Péter kifogásolta is, miért nem írta a Kora tavaszt első személyben, akárcsak a
Puszták népét: „Könyved nagy mű. De éppen azért, mert ez a kor nekem is olyan fontos, mint
Neked, s én is úgy szeretném róla, egyetlen próbálkozásunkról, a legteljesebb igazságot tudni,
mint Te, irtam, hogy kár volt regényjelleget adni neki. A hitelességet ez nem rontja, ez csak
hajszál a levesben, olyasmi engedmény az olvasmány felé, s én erről a dologról azt szeretném,
ha mindenki úgy nézné, mint valóságot, amelynek hitelessége olyan, mint a tavaszi vihar."
Veres Péter levelezőlapjának részletét Domokos Mátyás közli a Tiszafái 1976. 2. számának 12.
lapján: Kőasztalnál,
Tihanyban
(Televíziós beszélgetés Illyés Gyulával).
7 Illés Endre: Az indulat írója. Illyés Gyula: Kora tavasz (Gellérthegyi
éjszakák.
Bp. 1965.
92—96).
s Szabó Zoltán: Csizma az asztalon (Magyar Nemzet,
1941. jún. 8. 128. sz.).
9 Illyés Gyula: Csizma az asztalon (Itt élned kell. Budapest, 1978. I. 778).
10 Ua. 784.
11 Ua. 785.
12 Ua. 786.
13 Parajdi Incze Lajos: Kora tavaszi zsenge ifjúság (Erdélyi Helikon,
1942. 4. sz. 242).
14 Illyés Gyula: Kosztolányi
Dezső (Iránytűvel.
Budapest, 1975. I. 403).
15 Illyés Gyula: Csizma az asztalon (I. h. 657).
16 Illyés Gyula: Kosztolányi
Dezső (I. h. 404).
17 Ua. 398—399.
18 csoóri Sándor Illyés esszéinek, általában prózájának nyelvében ott érzi a régi magyarság, Bornemiszáék, Pázmányék nyelvét éppúgy, mint a tárgyait megnevező mezítlábas, bennszülött béresét s a szellem csúcsaira eljutott gondolkodóit. (Illyés
Gyuláról.
Kortárs,
1968.
981—984).
19 Illyés Gyula: Magyarok
(Budapest, 1938. II. 467).

KOTSIS NAGY MARGIT:

EGYÜTT
51

LEVENDEL JÚLIA

„Az értelemig és tovább"
Egyetlen szót, egyetlen gazdag jelentésű, tömény fogalmat szeretnék kiemelni
József Attila költészetéből, s beszélni a szó — vagy inkább a szócsalád — értelmezési lehetőségeiről, jelentőségéről. Az eszmélet szó József Attila életművének talán
legfontosabb kulcsszava, egészen a övé, szemlélete, költői módszere lényegét sűríti
a három szótag, s nemcsak nagy, önmaga által is megkülönböztetett, összegező versének, de érett költeményei jó részének, gyűjteményes kötetének címe lehetne. Mert
az eszméletről szól, az eszméletet jeleníti meg az Elégia és A Dunánál, a Hazám
és a Téli éjszaka, a Kései sirató és az Alkalmi vers. Az eszmélés és az eszmélet
tudati-lelki állapota fedezhető fel József Attila egész költészetében.
A magyar eszmélet szó — nem meglepő ez — nyelvújítási képzés eredménye.
A szó alapja az ótörök eredetű ész-esz főnév, ebből képződött az eszmél ige. Az
eszme főnév viszont elvonással jött létre az eszméiből. Az Értelmező Szótár kétféle
meghatározását adja az eszmél szónak: „Álmából ébredve, ájultságából magához
térve öntudata működni kezd, ocsúdik". És: „Elgondolkodva, eltűnődve rádöbben
valamire, eszébe ötlik valami."
Mindezt talán azért érdemes megjegyeznem, mert a szó történetében, mai használatában is egymásba játszik, összeolvad a biológiai, fiziológiai és a metafizikai
jelentésréteg. A szó különböző változataiban az intuíciót és a racionalitást, az állapotot és a folyamatot is kifejezi, mert az eszmélet közvetlenül állapotot nevez
meg, de szinte feltételezi az előzetes folyamatot, az eszmélést. És József Attila költészetében remekül megfigyelhető ez a felsejlés, derengés, kibomlás, az eszméletig
tartó út vonala.
Ügy érzem, az eszmélet alapja, előállapota a korai versekben is lépten-nyomon
felbukkanó csendes tűnődés, a szelíd rácsodálkozás, a merengés. A Megfáradt
ember vagy a Milyen jó lenne nem ütni vissza a tizenévesen írt versek legszebb, legérzékletesebb-érzékenyebb darabjai közé tartozik. Egy-egy sorban, szakaszban, a
természeti környezettel való azonosulásban tűnik fel ez a készenlét, az
eszméletre
váló örökös készség. „Gyenge füvek alusznak a szívem alatt"; „harmattá vált bennem a gond és teher"; „A békességet szétosztja az este, meleg kenyeréből egy k a r a j
vagyok, / pihen most az ég is, a nyugodt Marosra / s homlokomra kiülnek a csillagok". Vagy a Milyen jó lenne nem ütni vissza címűből: „Kristály patakvíz folydogál / Gyémántos medrű ereimben. / Szelíd fényesség az ingem / És béke, béke
mindenütt, / Pedig csak én élek v e l e ! . . . Fölemelnek a napsugarak, / Isten megcsókolja minden arcom / És nagy, rakott szekerek indulnak belőlem / A pusztaság
fele". Az a sokszor emlegetett, egészen különös figyelem, amellyel József Attila
egyszerre fordul a mikro- és makrokozmosz felé, az eszmélés kezdete. A természet
parányi mozgásait meg a mindenséget érzékelő ember bölcselkedéseiben, diinhyögéseiben felfedezhetők az eszmélet fontos jellemzői. Elsőként például az, hogy a
megismerő mozgás a szerves anyagok fejlődésének, növekedésének az ívét, szerpentinjét követi. S itt nemcsak a tudat anyaghoz kötöttségére utalok, hanem a r r a az
elevenségre, életteli természetességre, örökösen jelenlevő biológiai alapozottságra,
amely megóv a spekulációtól, az értelem magányosságától. (Alkotáslélektani szempontból ez bizonyára az ösztönös és tudatos alkotás dialektikus egységével jellemezhető.)
1931—32 előtt József Attila leírja eszmélését, a versekben az eszmélés lenyomatait látjuk — azok a költeményei, amelyek a dialektikus megismerés folyamata
szerint szerveződnek, épülnek, csak ezután születnek. Furcsán ellentmondó, hogy az
52

eszmélkedő versszerkezetről elméletileg egyik legszerencsétlenebb, értetlenségekkel
és hántásokkal teli kritikájában beszél. Az 1930-ban megjelent Babits-bírálatában
írja József Attila, hogy a „formaművész kézen fog egy ismeretlen tájon, egy ismeretlen hegy lábánál. Szallagúton vezet fölfelé, egyre szűkülő körökben. Az első lépésre is tájat látunk. E tájra azonban a szallagúton fölfelé haladván észrevétlenül
másik t á j terül, hiszen közben északról keletnek, majd pedig délnek és nyugatnak
megyünk. De így visszajutunk újra északra. Ekkor már föntebb vagyunk, de ugyanarra tágul szemünk, amire egy körrel lejjebb és mégis mást látunk. Most egyetlen
pillantásra fölfogjuk mindazt, amit előbb északról és részben északkeletről meg
északnyugatról szemléltünk. Fönn az ormon azután egyszerre nézhetünk a szelek
minden iránya felé és ki-ki annyit lát, amennyi szeme van. A csupaszem utas
egyetlen metszetlen kör közepén találja magát, egyívű éghajlat alatt. Csak maga
az ösvény tünt el a növényzet között."
A hasonlatban szükségképpen leegyszerűsít József Attila, de mintha már a
Külvárosi éj, az Oda vagy a Levegőt! felépítését, spirálszerkezetét vetné előre.
A József Attila-í eszmélet másik jellemzője, hogy az eszmélő ember és a világ
kapcsolatában mindig érvényesül a kölcsönösség. A megismerő, felfedező, rádöbbenő költő nem passzív világot érzékel. A szűkebb és tágabb környezet nem vizsgálandó anyagként jelenik meg — a világ József Attila számára szinte kínálja
magát. Ha a lárma nyújtózva kel, a szellő szaglász és vigyorog diadallal, ha „A
saláták az estharmatban borzonganak, kotyognak halkan", ha a faldarab azon tűnődik, hulljon-e, ha sziszeg a por és tétova szúnyog sír, ha morognak a sovány
levelek, az őszi szél vigyázva botlik és bársony nesz inog, ha sóhajt az éj, ha
sóhajt a világ — mindezeket a „kifeslő jegyeket" lehetetlen nem észrevenni. Nem
egyszerű, a költészetben jól ismert antropomorfizálás ez. Tárgyak, növények, állatok, fogalmak nem csupán emberiesen viselkednek — többről és másról is szó
van: együttműködnek az eszmélő emberrel. „Üj borzongást gondolt ki a kert" —
kezdődik az 1926-os Két vers, kertről. Tíz évvel később, a Balatonszárszóban:
„Nyafog a táj, de néha némaság / jut az eszébe s ú j derűt lel abban. / Tollászkodnak
a sárga lombú fák, / féllábon állván a hunyorgó napban."
A világ és az eszmélő ember közötti állandó, érzékelt áramlás József Attila
egész költészetében jelen van. Homlokára kiülnek a csillagok és testként folytatódik a külső világban; önmagában érzi a múlt hullását, és a Duna mintha szívéből
folyna tova. Az együttlétezés, a kölcsönösség és áthatás persze nem feltétlenül zavartalan. Az ember és a világ közötti távolságtartás, különállástudat hiánya okozza
az egyre súlyosodó fenyegetettséget, az elviselhetetlen külső nyomást — ami megint csak elválaszthatatlan a belső egyensúly megbomlásától. Hogy a világgal való
azonosulás, összeolvadás folyamatos élménye József Attilának, leginkább azokkal
a soraival bizonyíthatók, amelyekben éppen a különvalóság kimondására törekszik.
Neki olykor szüksége van arra, hogy az „ártatlan" kavicsról megjegyezze: „Ez a
kavics nem József Attila."
Az eszmélet állapotában az ember valamennyi érzékszervével, értelmével, egész
lényével felfog valamit s az kikezdhetetlen, evidens számára. Keveredik hát az
eszméletben az autentikus létezés felemelő érzése és a tudomásulvétel fájdalmassága. Az eszmélő éles, pontos meglátásokra, megértésre képes, s valamiféle boldogságot ad, hogy megnyilatkozik neki a világ, hogy lehetősége van az eszméletre;
ez a lehetőség, ez a képesség ugyanis belső szabadságot feltételez — József Attila
talán „gazdag szenvedés"-nek nevezné, vagy azt mondaná: „Derű, de bú a foglalatja". A „Derűs vagyok és hallgatag" kezdetű Dal éppen úgy rögzíti ezt az állapotot, mint az Eszmélet utolsó, XII. része: „ . . . el-elnézem, / hogy szállnak fényes
ablakok / a lengedező szösz-sötétben, / Így iramlanak örök éjben / kivilágított nappalok / s én állok minden fülke-fényben, / én könyöklök és hallgatok".
A dolgok, részek, részletek, törvények úgy jelennek meg, mint az önnön árnyukon fekvő kövek a Tehervonatok tolatnak kezdetű versben: „úgy a helyükön
vannak, / mint még soha". A mindenség nem a közönyös van, létezik alakban, de
53

erős érzelmeket, érzeteket keltőn veszi körül az embert, és él, sürög benne. Az
eszmélet mégsem extatikus állapot, hiszen a józanság, a megmérő tűnődés, a kristályos logika is sajátja. Az az érzékenység, amellyel a világ rebbenéseit, a pihegő
mohát, a tapsikoló vagy megremegő jázminokat, a kecs puha bolyhát, a nedvesség
motozását, a tűnődve zümmögő időt vagy a barna kapa hűvöslő nyelét észreveszi,
felfogja József Attila, éppenúgy az értelem, érzékenysége, mint az
érzékszerveké.
Nagy költeményeiben, amelyek az eszmélés spiráljához hasonlóan szerveződnek,
gyakran önmaga szemlélődő alakját jeleníti meg a kezdő képsorban. A sokszor
idézett, jellegzetes József Attila-i versindításokban a költő készülődik az eszméletre; már elhelyezkedett, már alkalmas külső-belső körülményeket teremtett:
Itt ülök csillámló
sziklafalon.
Az i f j ú nyár
könnyű szellője, mint egy kedves
vacsora melege, száll.
Szoktatom szívemet a csendhez.
Nem oly nehéz —
idesereglik, ami tovatűnt,
a fej lehajlik és lecsüng
a kéz.
Ugyanilyen kiindulási állapottal kezdődik az Elégia, az Alkalmi vers, vagy múlt
időben, emlékezve A Dunánál, a Levegőt'., a Hazám, s ezekben a versekben talán
még szembeötlőbbek az eszmélés egyes szakaszai, fázisai. Az ember nyitott önmaga
megmérésére, a világ felfogására, a környezet pedig — a már említett kölcsönhatás
szellemében — készségesen felfedi a lebegő csilló könnyűséget és a determináló
nagy törvényeket. A megmutatkozás is fokozatos, szervesen kibomló, s például a
többször felbukkanó dereng, derengés szavak az eszmélő ember és az eszméitető
világ közötti áramlás tökéletes kifejezései. A Falu című vers két szakaszában, nyolc
sorban követhető az eszmélés folyamata, a csendtől, a csíramozgástól a pontos
kirajzolódásig, a kemény tárgyiasságig tartó út — no meg az eszmélő érzékenység:
Benne csend van. Mintha
elhangzott volna csengve.
Fontolni lehet, nem hallani.
Nincs, csak a csendje.

valami

S ahogy földerül az értelem,
megérti, hogy itt más szó
nem eshetett, mint ami dereng:
eke és ásó.
Persze a Faluból kiemelt sorokban, de egyetlen versben, versrészletben sem különíthetők el mereven az eszmélés fázisai, hiszen az érzékelés, érzés, értés, intuíció
stb. is egyenrangúan, állandóan jelenvalóan keveredik a folyamat egészében. Az
eszmélet többek között a hierarchikus láncként elképzelt érzékelés, érzés, értés
rendszerét cáfolja. Az összeszövöttség, a szerves összetartozás eredményezi az ilyesféle költői összevonásokat: „az elme hallja", vagy „Gondolatban tán nem is hittem", vagy „Ilyen az ész, ha áhít", vagy „Elmémbe, mint a fémbe a savak, ösztöneimmel belemartalak".
A biológiai és a spirituális rétegek szétválaszthatatlansága, a természetszerű
együttnövekedés, a külvilággal való tapasztalt, érzett és tudatos kölcsönmozgás —
egyetlen szóval az eszmélet, utaltam már erre, belső szabadságot feltételez. Nemcsak a létezési, az erkölcsi törvényeket is eszméletben avatja sajátjává az ember,
számára ezek ís az eszmélkedés során érnek meg; föl-földerengenek, eltolhatatla54

nul fénylenek, világítanak vagy szenvedést okozva szorítanak. Értelemmel, érzékekkel megszerzett, kihordott
törvények
ezek, éppen ezért felcserélhetetlenek
a
kívülről kapott törvényekkel,
életelvekkel,
utasításokkal,
akár a vallás, akár egy
zárt eszmerendszer
vagy egy zsarnoki hatalom kinálja-kényszeriti
az emberre. József Attila sok helyütt közvetlenül is megfogalmazza ezt a szabadságigényt, szabadságtudatot, az Ars poeticában például: „Szabad ésszel nem adom ocsmány módon
a szolga ostobát", vagy a „mindenséggel mérd magad" követelményében, s ott tündököl ironikus színezetű parafrázisaiban, mint a „Magamban bíztam eleitől fogva",
vagy „Az én vezérem bensőmből vezérel" kijelentésben-felkiáltásban.
Meggyőződésem, hogy az eszmélés folyamata, az eszmélet állapota — filozófiai,
pszichológiai vagy éppen idegfiziológiai vonatkozása — kutatásra érdemes. Sejtem,
hogy az eszmélést tükröző, jellegzetesen XX. századi versszerkezet, költői formálás
és építkezés, amellyel József Attila életművében találkozhatunk, éppen a spirális
forma révén rokonságot tart a korunkban felfedezett
vagy feltételezett
fizikai, biológiai, biokémiai szerveződésekkel.
A továbbgondolási lehetőségek tehát végtelenül
gazdagnak tűnnek — az irodalomtörténészek, József Attila költészetének kutatói
is egészen új megvilágításban láthatják a már sokszor elemzett műveket.
A sokféle kínálkozó út közül — befejezésül — egyetlen mozzanatot, éppen az
eszmélet és szabadság összefüggését
emelném ki. Ügy hiszem, a természeti világgal együttmozgó-működő, gondolkodásában, megismerésében a biológiai jellegű növekedést, kibomlást követő embernek — éppen az önmagában megteremtett szabadság segítségével — nagyobb lehetősége van arra is, hogy társadalmi szabadságát kivívja. József Attila eszméléseiben ma különös, utánozhatatlan gondolkodási
modellt is látok. Utánozhatatlan, hiszen lényege, értelme vész el, ha bárki szolgai
alázattal próbálja alkalmazni, s mégis modell, amely minden részletében az öntörvényű működés kockázatos, de felülmúlhatatlan szépségéről, felnőtt emberhez
méltó értékéről győz meg.

S Z A T H M A R Y G Y Ö N G Y I : KÉT TONDÓ (ÖPUSZTASZER, B E J Á R A T I ÉPÜLET)

55

KISS FERENC

Történelmünk közlegényei
VERES PÉTER: A BALOGH CSALÁD TÖRTÉNETE
Kemény vályogföldek, szikes laposok, vizenyős rétek, tövissel benőtt meg kopár
puszták, bogáncsos, királydinnyés homokhátak, sekélyes, sáros tavak; deres hajnalok,
gyorsan múló, sovány tavaszok, tüdőbajtermő őszi ködök, lépfenés nyarak; felül az
izzó üres éggel, messze, a horizont aljáig az irdatlan semmi, kétfelől az uradalmak
sérthetetlen határai s hátul a lomha, falusias város: Sárosszerdahely, s ennek is folyton rongyolódó széle, a Gyepsor. Ilyen a táj, ahol Veres Péter felnőtt s innét származik az anyag, amelyből regényei világát teremti. Innét indul el történetünk hőse,
Balogh Jani is valamikor századunk elején, és ide tér vissza a második világháború
vége felé, azon napok egyikén, mikor Sárosszerdahely felszabadul.
Kietlen vidék és mostoha élet. Itt nem óvnak lombos kertek, magas kerítések.
Az aprócska házak s a védtelen emberek csak a süppedő, vizenyős földbe kapaszkodhatnak, ha a megvadult idő rájuktámad. A történelem ostorának vége is itt
csattan a legkegyetlenebbül. A Gyepsor — legalábbis a regénybeli — nem csak egy
város, hanem egy társadalom útfele is. Az alföldi szegény nép világa, a mindenkori
Baloghoké, akik ügyes cselédet nevelnek a nagyságáknak, dolgos szolgát a földesuraknak, kubikost a bankoknak, jó katonát az államnak. Rideg világ, tágasságában
is zárt, mint a börtön. Innét csak zülleni lehet felfelé. A gyepsori ember legfeljebb
hajcsárrá vagy altisztté rangosodhat. A puszta sem ad már menedéket. Egy Rózsa
Sándornak nem volna hely, ahol megbújhatna, Lúdas Matyi az első csínyen r a j t a veszítene. A kör bezárult a szegények körül, az úri Magyarország bilincse hézagtalan. Rést ütni rajta szinte lehetetlennek látszik. Ha igen, csak a mesékben. Ott elnyerheti a kisbojtár a gazdája lánya kezét, Veres Péter azonban olyan realista,
aki szociográfikus művek írása közben alakította ki a maga hitelességigényét, tehát
túlságosan is tiszteli a tényeket. Nem tud és nem is akar ú j mesét költeni, hanem
a népköltészet televényét: az emberi-társadalmi valóságot ábrázolja, amelyben a mesék, a balladák, a pásztor- és summásdalok fogamzottak. Az ő hőse, Balogh János
is átéli a mesebeli kisbojtárok vágyait, viszontagságait, de rajta nem segítenek jóságos és igazságos hatalmak. A munkásmozgalom hullámverése ugyan őhozzá is elér,
s útja végén ott a szabadulás; felfelé vezet tehát ez az út, de mennyi kudarc, mennyi
csapás és mekkora erőfeszítések közepette! A jövőhöz fűződő jóreményért nagy árat
kell fizetniük; elvesztik még az ismeretlenség adta menedéket is. A mozgalom óvó
ereje nem hat eddig, s nekik az a pofon is kiosztható, amit az újságok és röplapok
szerzőinek adna, ha adhatna a hatalom. Belőlük él a társadalom, s ők úgy élnek,
mint a páriák: az isten balján, törvényen kívül; a lét legperemén, ahol mindig kétséges, hogy holnapra kikerül-e a hetedik krajcár és a mindennapi kenyér.
Ebből adódik, hogy a regényt végig bizonyos szorongás uralja: vajon meddig
lehet ezt így bírni? És a gyepsori szegények bírják. Keservesen, néha már aligalig, de megfutni, magukat megadni, lerogyni eszükbe sem jut, módjuk sincs rá.
Fellebbezni nincs kihez, csinálják hát az életet, ahogy lehet. A költővel szólván:
kapálnak, ölnek, ölelnek, teszik, amit kell. Veres Péter parasztjaiban különösen
erősen él ez az időtlen erény: a megmaradásra való képesség, az élet fenntartásának
elemi adottsága. De a kor, melyet regénye felölel, egyben korszakhatár is az osztály
életében. A munkásosztály mellett az agrárproletariátus is ekkor nő bele a történelembe. Nem elég tehát, hogy élni tud, emberségesen kell tudni élnie, úgy, hogy a
küszöbön álló történelmi fordulat, melynek gazdájául rendeltetett, necsak őrségváltás, hanem a humánum, az igazság, az érték győzelme is lehessen.
56

Balogh János életre hívásában ez az eszmei megfontolás a döntő. Nem azért nem
lett ő Rózsa Sándor, mert Veres Péter idegenkedik a forradalmártól, a lázadó paraszttól, aki csóvát vet az urak kastélyára, hanem azért, mert azt a parasztot akarta
megírni, aki ott a káptalani földek, a Schlézinger-birodalom és Sárosszerdahely közé
zárt börtönben is helytáll: családot alapít, gyereket nevel; kapál és ölel férfi módra,
és vállalja a nehezét a holnapért vívott harcoknak is. Pendelyes gyerek még, mikor
libapásztornak szegődtetik és teljes intenzitással érzi a verésekkel nehezített árvaságot, de nemhogy megszökni, mások előtt még sírni is szégyell. Keze, lába megfagy
a Kárpátokban, de nem hagyja el a helyét. Állja a sarat Doberdónál, mert muszáj,
de egész lélekkel és az utolsókig kitart a Tanácsköztársaság szolgálatában. Éhen,
legyengülten is versenyt kaszál az uradalom búzájában, mert kell a kenyér a családnak, és szégyent vallani sem lehet a munkában, de mikor a csendőrökkel áll
szemben, felér egy hivatásos forradalmárral. Ügy dolgozik, hogy gazdái ne találhassanak hibát benne, hogy ne csak az emberi jogok, de az adott rend törvényei szerint
is becsülete legyen, hogy elejét vehesse a megaláztatásoknak. S talán élni sem
tudna, ha abban, amit csinálnia kell, nem találna valamit, ami érdekeltté teheti.
„Megdögleni lehet, de rongy emberré válni nem lehet." Ez a Veres Péter-i hősök
életvezető elve, pontosabban: jellemük, természetük alapvonása.
Társadalmi helyzetük s életük szigorú kényszereinél fogva félig-meddig balekparasztok ezek a Baloghok. Kisemmizett szegénylegények, Ady „mesebeli János"ának testvérei. Balogh Jani is kiállja, amit a sorsa rámér, de nem gyürkőzik vakon,
buzgalomból vagy gépies szolgaisággal. Szocialista hőssé éppen az által lesz, hogy
a méltatlan helyzetek állandósága közepette s a rokkantó kudarcok és bénító csapások végtelen folyamatában is mindig eleven érzékkel észleli az igazságtalanságot.
Soha semmit, ami brutális, ami hazug, ami silány nem tud törvényként elismerni.
Az emberi méltóság igénye végig ép marad benne. Sebei, mint az egészséges embereké általában, hamar gyógyulnak, ideje sincs sokáig vesződni azzal, mi elmúlt, de
érzelmi élete az öldöklő robot, a zsibbasztó önfegyelem s a reménytelen helyzetek
monoton folyamatában is folyton ú j és ú j lombokat hajt. Az emberek itt egymásért
vannak. A divattá vedlett vad és nyers parasztiság helyett ú j vonások: az állhatatosság, a bizalom, a tapintat és szemérmesség jellemzi elsősorban a főhősöket.
Emberi arányú világ a Baloghoké, vagyis a Veres Péteré. Olyan emberek világa,
akik — mint az akác a homokot — minden rombolás ellenében megkötik és újrateremtik az életet; akik a sziken is kivirágzanak, ha idejük eljön. Nincs annyi keserűség, hogy a friss tej édességét, a tavaszi zsendülést, a takaros munka örömét,
a barátság melegét kiszikkaszthatná. S milyen skálája, mennyi árnyalata, mekkora
hullámzása van a szerelemnek! És mekkora ereje a kötésnek, ami itt összefűzi a
szerelmeseket, a barátokat, az osztályos társakat! Gyarapodni, növekedni tudó világ
ez. Hősei iránt túlságosan elfogult az író, túlságosan is hibátlanok, s így katarzisra
úgyszólván sosincs alkalmuk, de ezt nem a szegénységüknek köszönik: Veres Péternél mindig a derekasság, az emberség a mérték. Ezért létesülhetnek termékeny kapcsolatok a Baloghok és a Gyepsoron túli világ között. Az archimédeszi pontot természetesen
ők alkotják. Bennük és általuk ölt formát az író embereszménye, életérzése és az a
meggyőződése, hogy van értelme az emberi küzdelemnek. A kis libapásztort a becsülettel kitöltött esztendő után sírnivaló fizetséggel engedik útnak, de a nehéz nyár
mégsem volt hiábavaló, mert a gyerek helyett, aki elment, egy egész kis ember tér
haza. Az élet ajándékainak, alkalmi ünnepeinek, bármily szegényesek is, itt tudnak
örülni az emberek. A szerelem betölti a lelkeket s évtizedek múltán is átható fénynyel ragyog. Ha a sok közül meghal egy gyerek, a veszteségérzés olyan mély és
megrendítő, mintha az egyetlent veszítették volna el. Az emberek bárhogy nyomorogjanak is, a lélek síkján sohasem tengődnek. Betöltik a teret, életüknek erős belső
rendje, hiteles mértéke, tartalma, magasrendű közösségi erkölcse van.
Kietlennek is csak messziről látszik ez a világ. Abból a közelségből, ahonnan
Veres Péter látja, nemcsak gazdag és differenciált, hanem zsúfolt is. A tények s az
élethelyzetek roppant bősége néha tagolatlanul árad. Az akció, vagyis a Baloghok
életútja el-elfullad az aprólékos leírásokban. Ilyenkor a szociográfus, az elmélkedő
57

ránő az íróra. S ezen a bajon az ú j kiadást megelőző átdolgozás sem segített sokat.
Igaz, nincs olyan leírás, amelyen könnyű szívvel át lehetne lapozni. Veres Péter
abban a történelmi pillanatban örökítette emlékezetébe az alföldi parasztok világát,
amikor épp bomlásnak indult, de még őrizte mindazt, amit hat-nyolcszáz esztendő
alig változó életmenete kialakított. Ezért bármiről írjon is, mindennek felbecsülhetetlen az értéke. Műve, ha más értelme nem volna is, pusztán muzeális becse révén,
felérne egy egész etnográfus-nemzedék munkájával. Ahogy leírja egy elvadult tehén
ellését, egy vásár lefolyását, ahogy beavat egy lovasfogat jó indításának, a ledőlt
búza kaszálásának titkába, ahogy a summásélet s a közkatonák háborús viszontagságairól beszél, ahogy elbeszéli az ú j asszony első kenyérsütésének szertartását s az
egész süllyedő falusi, pusztai világ életrendjének ezernyi mozzanatát s a bennük
felhalmozódott tapasztalatot és bölcsességet, azzal a tudós — bármily avatott legyen
is — aligha versenyezhet. Tüzetesség dolgában talán igen, Veres Péter azonban
nemcsak pontosan, de a valóság eleven folyamatába ágyazottan, konkrét érdekek és
tengernyi vonatkozás összefüggéseiben kelti életre emlékeit.
Nála az etnográfusi hajlam is írói természetű. Figyelme elsősorban az emberre
irányul: mit érez, mit gondol, miként viselkedik a különféle helyzetekben. Az általános és a különös művészi dialektikáját gyakran felbontja a törvénykereső szigorúság. A páratlanul gazdag anyag, az író rendkívüli tudása emberről és világról sok
helyen nem tud esztétikummá lényegülni, mert a gondolkodó türelmetlenül eléje
vág a művésznek, és feloldatlanul, a maga absztrakt mivoltában közli ismereteit.
A regény irama sokszor lefékeződik emiatt, s az odüsszeuszi ú t : az első elszegődéstől
az utolsó hazaérkezésig, elemeire tördelőzik.
Különösen szembeötlő ez azokban a fejezetekben, amelyekben a társadalom távolabbi szféráiról vagy a politika országos eseményeiről kell beszélnie az írónak.
Márpedig kell, mert A Balogh család története egy sajátos aspektusból, de az egész
nép története is óhajt lenni. Amíg Sárosszerdahelyről van szó, nincs is probléma,
mert a módos parasztot, az orvost, a falu elöljáróit, a csendőrt a Baloghokkal való
kapcsolatuk szerint, tehát a cselekmény szerves folyamatában jelenítheti meg, de
a nagy politikai eseményekről s főleg ezek hátteréről, indítékairól m á r csak alakjaitól függetlenül elmélkedhet. Igaz, Balogh Jani legjobb barátja, Kis Gábor m á r - m á r
igazi kommunista, s a háborúk során általában gazdagodik, szélesedik a gyepsoriak
érdekeltségi köre s tágul a horizont is, ami általuk átfogható, de még így is sok
minden marad, amit az író tud, közölni akar, de ők nem gondolhatják, nem tudhatják. Merészebb költéssel — mint a regény fontos fordulatainál szerencsésen felfelötlő Kiss Zsiga és Simái példája m u t a t j a — talán lehetett volna e bajon segíteni,
de Veres Péter — bár érzi az ilyen megoldások nélkülözhetetlenségét — tartózkodik
attól, hogy főalakjai és a történelem között nagyvonalúbb korrespondenciákat létesítsen. Ügy véli, a Baloghok sorsa az, hogy közlegények legyenek. Ha úgy adódik,
élnek lehetőségeikkel, különben inkább a vállukon tartják, mintsem formálják a
társadalmat, inkább elszenvedik, mint alakítják a történelmet.
Életfordulataik jelentősége sajnálatosan mérséklődik emiatt, s az író gyakran
arra kényszerül, hogy a krónikás metódusában mondja el, amit nem lényegíthet
cselekménnyé, amit hősei nem tudhatnak. Igaz viszont, hogy ez a krónikás modor,
sőt az eseményekhez fűzött gyakori értelmező, értékelő reflexiók is — az előadásukat átható egyazon stiláris jellegzetesség: az ábrázolt világ fogalomkörére szorítkozó, egyszerű, inas, magvas, népi ízekkel teljes írói beszéd jóvoltából — elég szervesen hangolódnak össze a regény más mozzanataival.
Mindebből nyilvánvaló, hogy Veres Péter főműve a szó szokványos értelmében
nem tekinthető regénynek. Több novellaszerű fejezete elsőrendű szépírói teljesítmény
ugyan, bennük mindig fel is izzik a történet, de ezek nem szerveződnek homogén
műalkotássá. Közéjük ékelten vagy mellettük igen gyakoriak a szociográfikus, néprajzi és történetírói mozzanatok. Az igazi regény varázsáért azonban roppant gazdagságával kárpótol, s legyen szó bármiről, a léleklátó író minden mozzanatában jelen
van. Az egész pedig, sajátos összetettsége ellenére is, öntörvényű, szuverén világ,
népről és nemzetről való tudásunknak immár nélkülözhetetlen része.
58

ROMÁNIA
ÁRVAY ÁRPÁD

Az első magyar színészek bukaresti színpadon
A magyar színházirodalom érdemtelenül kevés figyelmet szentel annak a merész, művészi vállalkozásnak, amelynek eredményeként kereken száznegyven évvel
ezelőtt elhangzott az első magyar szó a bukaresti színpadon. Pedig az akkori viszonyok között romantikusnak tűnő kezdeményezés, amely elindítóját kezdetben nem
sok sikerrel kecsegtette, de annál nagyobb nehézségek elé állította, nemcsak a kor
magyar színjátszásának oly mértékű színvonalát bizonyítja, hogy külföldi közönség
előtt is meg lehetett jelenni vele, hanem egyúttal felbecsülhetetlen értékű láncszemmé vált a magyar—román kultúrkapcsolatok történetében.
Pály Elek vállalkozásáról van szó, aki 1840 őszén vándortársulatával elsőként
tartott színielőadásokat a román fővárosban, mégpedig nemcsak magyarul, hanem
román, német és francia nyelven is. Jókai Mór erről a vendégszereplésről „Még egy
csokor" című könyvében kedves, humoros novellát írt, amelyben azonban hosszú
gyeplőre eresztette képzelőtehetségét és a sztori kedvéért elrugaszkodva a valóságtól, alaposan meghamisította az eseményeket. Ez abból is kitűnik, hogy az elbeszélés csattanóját egy húsz évvel előbb lejátszódott felkelés idejére teszi.
A művészi lexikonok is elég szűkmarkúan bánnak el Pályval. Dr. Schöpflin
Aladár Színművészeti Lexikona például egyáltalán semmit se tud Pály Elek társulatának bukaresti szerepléséről, s őt ilyen kurtán-furcsán mutatja be: „Pály Elek,
az első magyar tenorista. Született 1796-ban, Pápán. (Az adat téves! Á. Á.) ö volt
az opera megalapítója Magyarországon." Alakja azonban megnő és kiszélesedik
előttünk, ha a majdnem száz évvel ezelőtt megjelent Figyelő XIV. kötet, 1883. évi
évfolyamának 236. lapját elolvassuk. Ebből kitűnik, hogy Pály Elek színész, elsőrangú énekes, színigazgató, műfordító, esztéta és mindenekelőtt művelt, lelkes hazafi
volt, aki több nyelvet ismert, és tehetségét, tudását maradék nélkül igyekezett népe
kultúrájának szolgálatába állítani. Ha most mindehhez hozzáadjuk újabb kutatásaink
során tisztázott érdemeit, melyeket a magyar—román kultúrkapcsolatok úttörőjeként
szerzett, nemzetközi viszonylatban is magasan értékelt művészember alakja áll
előttünk.
Kár, hogy életrajza fonalát, az adatok hiányossága miatt, ebben a pillanatban
még nem tudjuk származásáig, gyermekkoráig visszavezetni. Érdekes lenne pedig
ismerni a talajt is, amelyből egyénisége kihajtott, és a körülményeket, amelyek közt
ifjúságában formálódott. De tudjuk, hogy Pápán 1797. január 27-én született, családneve Lukics volt, iskoláit Győrben végezte, majd Pápán tanítóskodott, később a
premontrei tanítórend tagja lett és Csornán működött. De egyszerre csak Bécsben
találjuk, ám ekkor már mint operaénekest. A karinthiai kapu melletti operában
tenorista és hősszerelmes. Nagy Lázár, a kolozsvári Nemzeti Színház igazgatója
1821-ben játszási engedély ügyében Bécsben járt és ott ismerkedett meg Pályval
meg feleségével, Ecsedy Jozefával, s mindkettőjüket társulatához szerződtette.
Ecsedy Jozefát is az úttörő színészek sorában tartják nyilván. Igen szép nő volt és
— amint feljegyezték róla — „a közönséget finom hangjával valósággal elbájolta".
59

Bécsbe szerződése előtt Kilényi Dávid társulatának tagjaként szerepelt, amely Szegeden is megfordult, és vele együtt járta a magyar vidéki városokat mindaddig,
amíg Pályval megismerkedett. Az ismeretségnek szerelem lett a vége, a jó hangú
premontrei kanonok levetette fehér reverendáját és feleségül vette Ecsedy Jozefát.
Pály — amint abban az időben szokásos volt — a nyári időszakokban vidéken
turnézott a kolozsvári színtársulattal, így Temesváron, Nagyváradon, Nagyszebenben
s más erdélyi városokban is. Erdélyi körútján került érintkezésbe a román lakossággal, amely után érdeklődni kezdett és nyelvét lassanként megtanulta.
1828-tól kezdve a kolozsvári színtársulat több ízben és hosszabb tartózkodásra
ellátogat Kassára. Itt az erdélyi színészek Weber „Bűvös vadász"-ával mutatkoznak
be, amelyet Pály fordított magyarra. De mert abban az időben a közönség nem
szokta meg, hogy a színház egy-egy előadást hosszabb sorozatban ismételjen, rövidesen színdarabok egész sorát kellett magyarra fordítania. Munkabírása szinte hihetetlen volt. Színészi játéka, rendezői és színigazgatói m u n k á j a mellett állandóan
darabokat írt és fordított. Több mint 22 színművet és operaszöveget ültetett át
magyar nyelvre. Ezek közül Victor Hugó „Notre Dame-i toronyőr"-éből írt színdarabot, amelyet nyomtatásban 1836-ban jelentetett meg Kassán, még m a j d n e m
száz év múlva, a huszadik század első évtizedeiben is gyakran előadták a pesti
és főként a vidéki színházakban. Műfordításai 1902-ben a Magyar Nemzeti Múzeum
könyvtárába kerültek.
Évekig tartó vidéki turnézások után, Pály Elek 1840-ben ú j r a Erdélyben tűnik
fel, ekkor már ú j feleséggel, Botos Karolina szintén jó képességű színésznővel, akit
Ecsedy Jozefa halála után vett nőül. Ez év tavaszának végén jutott el most már
saját színtársulatával Brassóba. Nem az övé volt az első magyar színtársulat, amely
a Cenk tövében hosszabb-rövidebb ideig fészket rakott. Előtte m á r ottjárt Nagy
Lázár, Déryné Széppataki Róza, Keszy József, Demjén Mihály színtársulata. De abban Pály Elek volt az első, hogy társulatával nemcsak magyar nyelven játszott,
hanem román és német nyelvű előadásokat is mutatott be. Ez különösen a román
lakosság körében szerzett nagy örömet. Az egyébként intranzigens román irányzatú
Gazeta de Transylvania című lap 1840. szeptember 29-i számában így ír az eseményről :
„A magyar színtársulat három színdarabot játszott a mi számunkra román
nyelven. Hallatlan dolog ez hazánkban egy más nyelvű társulat részéről. A román
közönség, amely nélkülözi, hogy valamit halljon a saját nyelvén, nagy tetszéssel
fogadta az előadásokat."
A híradás nem jelent egyebet, mint hogy a dunántúli, magyar származású színész, aki azelőtt sohase hallott román szót, amíg Erdélybe nem került, annyira
megtanulta ezt a nyelvet, hogy román előadásokkal mert kiállni a színpadra.
De nemcsak ő tanulta meg, hanem magyar társulatának tagjait is rávette, hogy
legalább annyit sajátítsanak el a román nyelvből, amennyivel szerepeiket elmondhatják a közönség előtt.
De — amint Orbán László „Adalékok a brassói magyar színészet történetéhez"
című könyvében elmondja — Pály Elek első volt abban is, hogy társulatának színlapjait mindig három nyelven, magyarul, németül és románul jelentette meg, igazodva a város három nyelvű lakosságának igényeihez, sőt 1840. június 2-án kinyomatta és Brassó falaira kiragasztatta az első cirill betűvel írt, teljesen román szövegű színházi plakátot. Ezen „Aldina sau Brashovul in alte parte lumii" (eredeti
helyesírás), azaz magyarul „Aldina vagy Brassó a világ másik részében" című darab
előadását jelentette be. Ez a színdarab volt, brassói változatra átdolgozva, az a háromfelvonásos „tüneményes víg daljáték", amellyel Pály magyarországi turnéja során
évekkel azelőtt a vidéki városok közönségét szórakoztatta.
A darabot Ioan Barac, brassói. román író fordította le a magyar társulat számára román nyelvre. Barac máskülönben több magyar irodalmi művet ültetett át
román nyelvre, így a Lúdas Matyit és az Árgirus királyfit. E két fordításával páratlan sikert ért el abban az időben, mindkettő keresett olvasmánnyá vált a román
60

lakosság körében, sőt az ő Árgirus-fordítását a legnagyobb román költő, Eminescu
is feldolgozta verses alakban.
A Brassóban rendezett román nyelvű előadások valósággal főpróbául szolgáltak
az utánuk végrehajtott bukaresti vendégszereplés előkészítésére. Pály Elek, látva
a román színdarabokkal elért sikereit, Brassóban határozta el magát, hogy színtársulatával átkel a Kárpátokon és szerencsét próbál Bukarestben. Ehhez a vállalkozáshoz az akkori viszonyok között mindenesetre igen nagy merészség kellett. Szembe
kellett néznie az utazás nehézségeivel és költséges voltával, valamint azzal a ténynyel, hogy Havasalföld fővárosában elég csekély számú magyar élt még akkor, tehát
tisztán magyar nyelvű előadásokból nem tarthatja fent színtársulatát. Ügy készült
fel tehát, hogy színtársulatával három nyelven mutatkozhassék be a bukaresti
közönségnek.
Bukarestnek abban az időben mintegy 80 000 lakosa volt, ebből körülbelül 3000
magyar és 5000 német anyanyelvű. Pályáknak tehát arra kellett törekedniök, hogy
szereplésükkel nemcsak a magyar és a német lakosságot, hanem főként a román
közönséget meghódítsák. Azonkívül akkor vaspálya még nem kötötte össze a Kárpátok két oldalán fekvő területeket. A meredek hágókon és irdatlan erdőkön át
hepehupás, gidres-gödrös utak vezettek, amelyeken keresztül szekeren, ahogy a vándortársulatok utaztak, az utazás legalább hét-nyolc napot vett igénybe Brassótól
Bukarestig.
A „Kantor de Avis ?hi Komerc" című bukaresti újság 1840. október 1-i 100. számában jelentette, hogy: „Múlt hónap 28-án megérkezett Bukarest fővárosba Pály
Elek vezetésével a magyar színjátszó társaság, amely 22 tagból áll, és megkapta a
magas kormány engedélyét arra, hogy több előadást mutasson be román, magyar
és német nyelven."
A magyar színtársulat a román főváros főutcáján, a Podul Mogo$aián (ma Calea
Victoriei) álló Momolo-teremben tartotta előadásait. Ettől mintegy kétszáz lépésnyire
feküdt a fejedelmi palota, amely után sorban következtek a legelőkelőbb bojárok
palotái. A színházterembe mintegy 300 néző fért be. A magyar nyelvű előadások
közönsége az egyszerű nép fiaiból került ki. Az 1838-ban rendezett népszámlálás
részletes adatai szerint abban az időben alig néhány értelmiségi foglalkozású magyar tekott még csak Bukarestben, így Pály színtársulatának magyar támogatói
az iparosok: kőmívesek, ácsok, asztalosok, csizmadiák, kerékgyártók, paszományosok
és gombkötők, valamint a nagy számban itt élő székely kétkezi munkások és cselédek soraiból kerültek ki. A román nyelvű előadásokat viszont a köznépen kívül a
román előkelőségek és gazdag polgárok is látogatták.
A színtársulat magyar nyelven a Táncrend, Adronico, Az olasz nő Algírban
című operákat, a Lumpacius vagabondus, Két özvegy vígjátékokat; románul pedig
A siklósi lányok (románul Fetele din Siclos), Kastély az országúton, Formentarei
remete, Cserni György című színdarabokat; németül Kotzebue A két feledékeny
című darabját; franciául a Passé midi című vígjátékot mutatta be. Az összeállítás
azonban nem pontos, mert színlapok hiányában a teljes repertoárt összeállítani nem
lehet, s így feltehető, hogy a társulat az akkori szokás szerint gyakran változtatva
műsorát, még egyéb színdarabbal és operával is szerepelt a bukaresti közönség
előtt. A szorgalmas színészek a felvonásközöket is kitöltötték. Ilyenkor a színtársulat tagjai előbb tercettet, majd kvartettet énekeltek olaszul s ezek után magyar
nyelvű duettek következtek.
Az első előadás a Kantor de Avis ?hi Komerc 1840. október 9-iki száma szerint
október 6-án zajlott le. A magyar társulat a Börnstein egyik drámájából magyar
viszonyokra átalakított A siklósi lányok című színdarabot mutatta be, amelynek
eredeti magyar címe A siklósi lányok vagy Zsigmond király álma volt. Az előadásról
a bukaresti újságban közölt beszámoló nemcsak igen érdekes olvasmány, hanem
híven tükrözi azt a rokonszenvet és megbecsülést is, amellyel a főváros közönsége
fogadta Pály Elek vállalkozását.
„A társulatnak nem az volt a célja — írja a Kantor de Avis $hi Komerc —,
hogy a mi nyelvünkkel parádézzon, amely egyébként színészei számára idegen, ha61

nem bukaresti szereplése által be akarta bizonyítani jószomszédi érzelmeit és tisztelettel akart adózni egy olyan nemzet előtt, amelyet a látott fejlődésért szívből k ö szönt. A színészek olyan dráma bemutatására vállalkoztak, amely nemzeti szempontból teljesen magyar s így magyar nemzeti voltukat ennek a földnek a nyelvén
fejezték ki. Abban a nagy tisztességben, melyet a színtársulat nemzetünk iránt nyilvánított, arra kényszerítette magyar tagjait, hogy román földön románul beszéljenek. Hisszük, hogy hazafiaink megértéssel fogadják az ilyen szívből jövő megnyilvánulást és örömmel fogadják azokat a szomszédainkat, akik a románság iránt
mindig rokonszenvet éreztek s akiknek történelme annyi forrásul szolgál a mi történelmünk s z á m á r a . . . Hisszük, hogy aki igazi román ott volt tegnapelőtt az előadáson, csak hangosan dobogó szívvel nézte azt."
A Curierul Román október 29-iki száma Pály színtársulatának újabb sikeréről
számol be. A magyar színészek díszelőadással kapcsolódtak be az Alexandru Dimitrie
Ghica fejedelem névnapja alkalmából rendezett ünnepségekbe. Az előadás első részében pásztorjátékokat adtak elő román énekszámokkal és táncbetétekkel. Azután
hét jelenetből álló élőképsorozat következett. Az élőképekben az uralkodónak azokat
az intézkedéseit elevenítették meg a színpadon, amelyekkel elrendelte, hogy a falvakban népiskolákat állítsanak fel, és amelyekkel az addig teljesen jognélküli cigánylakosságnak is állampolgári jogokat biztosított.
Az élőképsorozatban a fejedelem szerepét Pály Elek alakította. Déryné ifiasszony
naplójából tudjuk, hogy Pály szép, magas termetű színpadi alak volt, vállas, férfias
jelenség, kerek arccal, barna, göndör hajjal. Bukarestben jártakor negyvenhárom
éves volt, s ez a legérettebb kor a hősi szerepekre. Ha még hozzávesszük, hogy
játékstílusa — éppúgy, mint a vele kortárs magyar színészeké — magán viselte a
német színjátszás örökségét: a modoros álpátoszt, a merev, nehézkes taglejtéseket
és mozgást, el tudjuk képzelni, hogy az akkori közönség számára igen élethűen
személyesítette meg a fejedelem alakját.
Pály Elek vállalkozását a bukaresti sajtó igen melegen támogatta. Ezt annak is
köszönhette, hogy barátságot kötött a kor legkiválóbb újságírójával, a román sajtó
alapítójával, Ion Helidae Rádulescuval, aki később az 1848-as havasalföldi forradalmat elindító Izlazi kiáltvány szerzője lett. A fejedelem tiszteletére előadott élőképsorozatot is ő írta a magyar társulat részére. Hasonlóképpen írt még egy „Serbarea
cimpeneascá" című színdarabot is Pályék részére. Ezt a magyar színészek Bukarestben előadták, azután magukkal hozták Erdélybe, és Brassóban, m a j d más erdélyi
helységekben román nyelven bemutatták. Ez volt az első eredeti, román nyelvű
színdarab, amely Pályék útján a román fejedelemségekből Erdélybe átkerült.
Pály Elek színtársulata mintegy másfél hónapig tartott előadásokat Bukarestben.
December 9-én ismét Brassóban találjuk őket, ahol bemutatják Heliade Rádulescu
fenti színdarabját. Így Pály Elek és társulata azáltal, hogy kölcsönösen megismertette a két szomszédos néppel a magyar és a román színjátszást és színiirodalmat,
eléggé nem becsülhető szolgálatot tett a magyar—román kultúrkapcsolatok ügyének.
Ezután még két évig turnézott Pály társulatával Erdélyben, majd 1842-ben
a vándortársulat Marosvásárhelyen feloszlott, s ő visszatért színésznek Kolozsvárra.
Fiatalabb korában első szerelmesi, később hősi, most idősebb korában burleszkszerepekben tűnt ki. 1846. március 4-én halt meg Kolozsváron. A gyászbeszédet a színészkollégák nevében az a Havi Mihály mondotta felette, aki Pály vállalkozása u t á n
kerek húsz évvel, 1860-ban saját maga is színtársulatot szervezett, és azzal két hónapig a bukaresti Nemzeti Színházban szerepelt. Pály Elek sírja a negyvenes években még megvolt a kolozsvári Házsongárdi-temetőben, most azonban m á r nem
található éppúgy, mint több más történelmi emlékű sír. Éppúgy, mint sok más
nemzeti értékünk esetében, Pály munkásságának és jelentőségének felméréséhez is
megfelelő távlatra volt szükség. De ma már bátran állíthatjuk, hogy a magyar
színművészet történetében nincs még hozzá hasonló egyéniség, aki munkásságának
sokoldalúságán kívül a magyar—román kultúrkapcsolatok terén is ilyen mértékben
kitűnt volna.
62

ZIRKUU

PÉTER

Árnyékrajz versekről és személyekről*
JÓZSEF ATTILA ÉS ROMÁN KORTÁRSAI. PÁRHUZAMOK LÉTE ÉS HIÁNYA

Versek szembesítő értelmezésére tett kísérletként dolgozatom a személyiség irodalomban artikulált lehetőségeinek mibenlétét, természetét és terjedelmét érinti,
s azt firtatja, miként körvonalazódtak ezek két szomszédos líra, a román és a
magyar huszadik századi közegében, József Attila és négy reprezentatív s nagy
hatású román költő, Arghezi, Bacovia, Barbu és Blaga egy-egy művében. Melyek
a korszerűség, vagyis a lírai formanyelv szekularizációjának román változatai? A
nyelviekkel összefonódott szemléleti mozzanatok alapján megrajzolhatók-e párhuzamok? Négy vers vázlatos értelmezésével jelezném e változatokat és bizonyos párhuzamok szaggatott létezését. Az értelmezések háttere az az előfeltevés, hogy a
költészet annyiban érdemel figyelmet, amennyiben személyes praesentatio és communicatio, a személyköziség létrehozott alkalma. A kiválasztott négy vers mindegyike közvetlenül énértelmezőnek (kettejük ars poeticának) tekinthető, legalábbis
nem erőszakolt efféle olvasatuk. Keletkezésük időrendjében olvasva, illetve újraolvasva őket, egy történeti sorozatot képviselhetnek — allegorikusán, vagy szinekdoché módjára.**

1. A SZEMTANÚ
Az első vers a tízes években íródott, folyóiratban először 1914-ben jelent meg,
több kötetbeli publikációja után pedig végleges címváltozattal 1923-ban tette közzé
költője, George Bacovia (1881—1957). Bacovia magát dekadensnek és — sajátosan
értelmezve a szót — anarchistának vallotta. Mint más tizenkét versének az élén,
ennek is ott áll címében az „alkony".

TÉLI ALKONY
Bús téli alkony, tompa, ércveres.
Fehér mezőség — óriási kör —
egy néma holló száll, evezve tör
a légen át s röpte merőleges.
Pár fa, a hóban, mind
kristály-jeges.
Az elmúlás feloldó vágya int,
a néma holló visszatér megint
a légen át s röpte merőleges.
A vers képvilága első olvasásra vagy hallásra is világos, áttekinthető. Értelmezéséhez a fordítással kapcsolatosan is elegendő annyit megjegyezni, hogy az eredetiben a komor téli alkonyat nem „ércveres", hanem ő maga „ércből" van, „Az el* Elhangzott a MTA József Attila Emlékülésszakán, 1980. szeptember 29-én.
•* Bacovia versét Szemlér Ferenc, Barbuét Tandori Dezső fordította, az Arghezi-, illetve
a Blaga-verset pedig a dolgozatíró.
63

múlás feloldó vágya int" sor szó szerinti fordításban pedig így hangzik: szólítások,
hívások az eltűnésre engem fölisznak, magukba szippantanak. A két szakaszban ez
az egyetlen hely, ahol a megszólaló személy névmással vonatkoztatja v a l a k i r e a
körből, vonalakból — az alkony fémvonalából, a holló merőleges röptéből, a ritkás
fák kristályából —, a siváran vakító fehérségből összeálló látványt, valamint az
egyedüli hallomásélményt ebben a teljes hanghiányban. A személyre vonatkoztatás
nem megtöri a tárgyias rajzot, hanem egészében és megmásíthatatlanul alanyivá
teszi. S egyben olyasvalamivé is ezt a redukált világot, ami a legkisebb m e n n y i s é gében is elviselhetetlenül fájdalmas. Bacovia kevés verset írt, rövideket, és a statisztikák szerint talán ő használt legkevesebb szót a román költők közül. A minim u m r a hangoltan írt. Egynemű anyagot érzékelt, bárhol s bármilyen p a r á n y á t m e t szette ki, u g y a n a z t pillantotta meg, s annak marginális részeként — ö n n ö n m a gát. Egy t á j szemtanúja nála a lírai én, s ez több lelki t á j n á l : létállapot, p e r e m e n
álló, a szó szoros és átvitt értelmében világvégi szemtanúval.

2. A KÉPZELŐ
A második, szintén nyolcsoros, kétszakaszos vers néhány évvel későbbi. Első
változatát egy matematika szakos diák írta Bukarestben, 1920-ban. Véglegesnek tekintett, merőben más — a korábbiakkal csak (egy kivétellel) rímeiben és utolsó
két sorában egyező — változatát akkor készítette el Ion Barbu (1895—1961), mikor
göttingeni tanulmányai végeztével s néhány évi középiskolai tanítás u t á n 1929-ben
megvédte doktori értekezését, és Dan Barbilianként — ez volt eredeti neve — végképp a matematikusi pálya mellett döntött.

ÓRÁKBÓL KIEMELVÉN . . .
Órákból kiemelvén
nyugvó ormú
gerincet,
A megmentett
azúrba a tükrön át belép,
Csordákat ölni vágya, víztömbökbe
ezért metsz
Másod-játékot,
éli tisztább
képzeletét.
Látens nadír! a költő hullt hárfákat ölel fel,
Követik visszaúszva,
eltűntük
megkerül,
így apaszt éneket, mint óriás vízkört a tenger,
Melybe a zöld harangszó medúzásan merül.
Alakzatokat észlelünk ebben a rejtélyesnek tetsző két szakaszban, s rajzuk p o n tosságát. És valóban látjuk, hogy minden szó a helyén van benne. H a j l a n á n k t e h á t
reá, hogy bizonyos Mallarmé-iskolázottság szellemében fogjunk hozzá jelentése
vagy jelentései kihüvelyezéséhez. Eljárásunkat Ion Barbu némely prózai szövege is
alátámaszthatná. Ez a matematikus nagyjából mindazt, amit a szokás „szép" versnek tart, sommásan „lusta költészetnek" nevezte. Az is több a semminél, de a Vers
— az egészen más: még csak nem is jelképesnek rémlő alakzategyüttes csupán,
belső vonatkozásrendszer, hanem egy elképzelés végzetesen szabatos elrendezése.
Az órákból kiemelvén...
ezt a szándékot jelenti be a költő szinte valamennyi, á l tala „érvényesnek" tartott versét egységes könyvvé komponáló — 1930-as — Másod-játék című kötete legelején. A kötetcím hajaz ugyan a platóni barlanghasonlatból ismerős másodlagosságra, de nem a közkeletű értelemben. A „ j á t é k " pedig
nem játszadozást jelent, hanem — lásd például sakkozás, bridzs, Kis Koala B a j nokság — rögzített szabályokat, azt, hogy m i n d e n t ő l f ü g g e t l e n ü l megállapodunk valamiben, s erkölcsi kötelességünknek érezzük, hogy betartsuk a meg64

állapodást. „Kelet kapujában", ahol — mint Barbu „bibliája", Matei Caragiale regénye, az Aranyifjúk
alkonya m o n d j a — minden lehetséges, és minden érték a feje
tetején áll, a költő és matematikus ilyen játékkönyvet alkotott. A könyvet — régi
és gyökeresen átírt meg ú j versekből — akkor alkotja meg, amikor matematikusként is kezd magára találni. „Inkább matematikusként, semmint költőként tartom
magam valamire, s csak annyiban, amennyiben a költészet emlékeztet a matemat i k á r a " — nyilatkozza 1927-ben. Az Órákból kiemelvén...
végső fokon azt í r j a körül, hogy mit lehet tenni ezért a hasonlatosságért. Először is el lehet képzelni egy
időtlenített, az „órákból kiemelt", azaz szóművelettel elvont teret, ahonnan kirekesztődik a konkrétumok „csordája", ahol megszólalhat a költő — „hullt h á r f á k a t
ölel fel, / követik visszaúszva, eltűntük megkerül" —, s kezdődhet a játék, a Könyv,
a működő szabályrendszer. Létezik tehát — vallja Barbu — olyan „fényes hely",
valahol a geometria magasában, ahol a matematika „találkozik a költészettel. Kortársai vagyunk Einsteinnek, aki az elvont világok elképzelésében Eukleidésszel verseng; óhatatlanul nekünk is a Teremtővel kell vetekednünk a lehetséges világok
elképzelésében". A Másod-játék
előhangja nyomán úgy gondolhatjuk, a szavak is
alkalmasak talán a „vetekedésre". A bravúrkötetben aztán kitetszett, hogy legföljebb csak holmi segédegyenesekként, melyek közé a „hullt h á r f á k " megpendítője
is tartozik mint „csorda"-tag, mint kizárhatatlan konkrétum, bizonytalansági tényező. A kínai mondás szerint az ostoba, ha a Holdat m u t a t j á k neki, a mutató
u j j a t nézi. A versolvasás, a dolog természete miatt, így ostoba valamelyest. Barbu,
az eukleidészi görögség axiomatikus rendjének bámulója, ezért is hagyta abba az
írást. Harmincöt éves kora után, három évtizeden át, csak alkalmilag írt verset,
többnyire rögtönzéseket, remekbe szabott badarságokat. A matematikai gondolkodásmódban egy „új humanizmus" modelljét látta, a r r a a k a r t rámutatni, de maradéktalanul és salaktalanul. A költészettel elvégzett egy feléje vezető alapműveletet,
melynek módszerét a hozzáértők fölfedezhetik szorosan vett matematikai munkásságában is. A képzelést, a lehetségesnek a modellálását azonban kivihetőbbnek tartotta szavak, személyek és egyéb félreérthető esetlegességek nélkül.
3. A KÉZMŰVES
Tudor Arghezi (1880—1967) versét nem idézem teljes terjedelmében. A teljes
szöveg is csak részlet volna, szemelvény egy sorozatból, melynek a költő — „istenes verseit" élete végén egybegyűjtő kötetében, az 1967-es Litániákban
— a Szél!
Föld! címet adta. Huszonkét prózaversből — zsoltárból, imából, jeremiádból — áll
ez az eredetileg a harmincas években írott ciklus. Egységes mű, melyben egy vallásos ember néz szembe kreatúra-helyzetével.

SZÉL! FÖLD! X I X .
(részlet)
(...) Hát oly erős volnék,
megtöretik?

mint

Jób, hogy rendre

minden

erőm próbára

tétetik

és

Észrevettem
én, hogy apró-cseprő óráimmal mit se törődve attól gerjedsz
haragra,
ha építeni akarok, és az bőszít fel, ha lopva hozzálátok. Teremtett világodban
építők
sok-sok nemzetségének
jut hely. Nékem egy szakadékot adtál, és mélye fölött egyetlen magas szegélyt — rőfnyi helyet. Aggaszt téged, hogy építettem, oda hát azért
tettél, hogy egyensúlyom veszítsem és lezuhanjak? Csúfos ajándokoddal
beértem én,
és azt mondtam magamban: ott is lehet építeni valamit; s építettem, hordtam há5 Tiszatáj

65

tamon odalentről, az éles kaptatón gerendák és oszlopok terhét, föl, egészen az égi
Rabok-útjáig.
Nem foszlott-é le rólam eléggé a hús? Térdem csontjait nem
vonszoltam-é egyenest a köveken, míg rajtuk feljutottam?
Miért sújtasz sűrű
sötéttel
és széllel és lángoló hőséggel?
Lepkéket küldtél nekem, és férgek
voltak.
Hűvösséget küldtél nekem, és vertél
jégesővel.
Fényt küldtél nekem, és fölperzselted
rétemet.
De megadtad nékem a szavakat, hogy jajongjak és
kérdezzelek.
Bocsáss meg, Uram, ez a kincs
nagyobb...
Melyek a kulcsszavai ennek a panaszba öltöztetett allegóriának, a t e r e m t e n i
akaró teremtmény allegóriájának? Egy-egy vers bármely p o n t j a arkhimédészi pont,
elégedjünk meg hát most azzal, hogy aláhúzzuk az értelmi hangsúlyokat: „Csúfos
ajándok", „ott is lehet", „miért sújtasz?", „de megadtad nékem a szavakat". A
kiemelt kulcsszavak pőre felsorakoztatása sem hagy kétséget az allegória jelentése
felől. A lamentációt egy ellentétes kötőszó tagolja, a „de" — „de megadtad n é k e m
a szavakat" —, m a j d talányos viszonyítással és h á r o m ponttal ér véget a szöveg.
Eddig, az utolsó mondatig olyasfélét is leszűrhetünk olvasmányunkból, hogy beszélő
állatok vagyunk, siralmas helyzetben, heroikus, illetve — célzatos Ady-idézettel —
„muszáj-herkulesi" minden gesztusunk, de kaptunk egy kiváltságot, a szólásét. Fölmérhetjük helyzetünket, névvel és panasszal illethetjük. E prózavers képzetei és
hangvétele szerint ennek a jajongásnak előadója és egyben hallgatója bárki lehet,
meghallgatója azonban csak az, aki eleve kívül áll a teremtés kelepcéjén. Arghezi
magát az emberi állapotot tekinti botrányosnak, és annyiban hivő lélek, a m e n n y i ben ezt a botrányt egy felsőbb fórum elé tárja. „Én úgy éltem" — í r j a (az ötvenes
években) —, „hogy egyre mászva / világon túlhágó l é t r á m r a / cipeltem l á t h a t a t l a n
terhemet, / a láthatatlan is terheset". A „létrás" hasonlatú kapaszkodásnak zárt
tér a színhelye, a fórum elérhetetlenül odaáti. Ennek az elérhetetlen instanciának
mit és miért is kell itt megbocsátania? Azt, hogy „ez a kincs", a szókincs, „nagyobb".
A középfokot lehet ugyan viszonyítani — „lepkékhez", „hűvösséghez", „fényhez" —
a zsoltáron belül is, utána azonban lezárásul olyan nyitás következik, mely elgondolkodtat: ez a botrányt élő és költőként is megíró személy miféle viszonyban volt
vajon a szavakkal? Miután a század fordulóján diakónussá szentelték, kitanult n é hány kézműves mesterséget. Tudott órát szerkeszteni és javítani, ékszert készíteni,
értett a nyomdászathoz, és kertészkedett is. Szemében a verscsinálás mindezzel
egyenrangú, nem több, mint a bárki által és bármilyen alakítható dolog f e l h a s z n á lásával folytatott mívesség változata. Szavak ezermestereként demokratizálja ilyen
módon a műalkotás századvégi kultuszát, mely egyik meghatározó élménye volt.
A közemberi méltóság jegyében talál tehát választ, hiszen a fabrikálás elve személyes szerepekké válhat. A teremtés egyik lehetséges pótléka gyanánt „nagyobb"
ez a kincs, a szó az érintetlen, kéztől nem alakított és gáncsvető isteni a d o m á n y o k nál. A persona segítségére van, hogy valamiképp helyet találjon egy h e r m e t i k u s
köríven belül, „megbocsátandó", kisebbített csodaként, a teremtés szüntelenül t e vékenykedő veszteseként. A m u n k á j á v a l így belül és magára maradónak v a n a l t e r natívája Arghezi világában: vagy a lázongó mívesség, vagy az érmek, a megszerzett tehernek az elvétele, — könyörgök, írja a Szél! Föld! első prózaversében,
„könyörgök hozzád, Uram, hogy én ne legyek többé én magam".

4. AZ ALKIMISTA
Aki a negyedikül idézendő verset írta, annak végérvényes megállapításai v a n nak. S nem föltétlenül azért, m e r t egy öregedő ember összegzései közé tartozik ez
a kilenc sor. Életének abban az időszakában írta Lucián Blaga (1895—1961), mikor
66

— 1943-tól haláláig — nem jelent meg egyetlen verseskötete sem, az utolsónak is
csak kiadói előmunkálatait érhette meg. Ez abban sem szerepelt, csak m a j d az
1974-ben indult életmű-kiadásban, a hátrahagyott, ciklusba kéziratosan sem sorolt,
közelebbről nem datálható költemények sorában.

ALKÍMIA
Verssé mi változik
át?
Csak a sok rég kihunyt
dolog;
csak ami emlékké
vált.
Csak amit kerestél — s rádtalált,
s veled-egy lángban ellobog.
Csak az el és a visszaút.
Csak a vonulás, a darvaké.
Csak a lehulló
levél,
s a fáradtság, a népeké.
Valami elhangzik — ennyi bizonyosan állítható az Alkímia olvastán. Magánbeszédet hallottunk, melynek nem föltétlenül mi vagyunk a megszólítottjai, csak mintegy véletlenszerűen megérinthetett bennünket is. A hangadó senkihez sem intézi
szavait. Föltesz egy kérdést, t u d j a rá a választ, s most rögzíti. Dalszerű a külső
forma, kristályosak a tartalmi elemek, melyek átváltoznak szóvá, verssé — a „rég
kihunyt" dolgok, a rendületlen oda-vissza vagy leszálló mozgás, az arctalan akárkivel egylényegű láng. Ezt a megvilágított pontot azonban teremtett homály övezi.
Hiszen, hirdeti a cím, végső fokon alkímia mindez. Csupán az avatottságot mímelő
haszonlesők vélik befektethetőnek az így talált aranyat, tanulságul föltérképezhetőnek a hozzá vezető utat, mely a klasszikus alkimista tanok szerint maga az „arany".
Az, amivel a helyesen kereső végül óhatatlanul találkozik, s fölismeri, hogy vele
egylényegű. Ilyen értelemben nevezte magát Blaga másutt az „égés énekesének",
azonosította az „éneket" a „legfőbb égéssel". Megszólalóként szerzetesi alázatú m é diuma egy hangnak. Verse szünetjel, a fény szünetjele, mely az „aranytalálás" ú t j á t
mint sötétséget teszi láthatóvá. S ennyiben példázat is, puszta létrejötte pedig prófétai figyelmeztetés: az emlékek, utak, levelek s a fáradtság anyagából, voltaképp
a megnevezéssel fölidézett esetlegesből az isteninek, a nem társadalminak képes
alakot adni. A szent dologgá így visszaváltoztatott költeményben a „belső találkozás" helye emberi, de nem személyes. Kívül van — Blaga eltökélten kívül viszi —
a személyiségformáló európai hagyományon, ahonnan a lírikus példaképeit, anyagát és eszközeit vette.

BEFEJEZÉSÜL: CSAK EGY SZEMÉLY
Költő vagyok — mit
érdekelne
engem a költészet
maga?
Parafrázisaink — s nemcsak az ilyen árnyékrajz f o r m á j ú parafrázisok — mélyén mindig ott van a módszeres bizonytalanság: meghatározott szögből veszünk
szemügyre valamit, és legföljebb szellemi hajlékonyság bír rá más látószögek elfogadására vagy megengedésére. Nincs azonban olyan szempont, melyet mint szükségszerűt jelölne ki a választott szöveg. Bármely botor kérdésre válaszol, ha
egyébbel nem, hát a némasággal. Ami jelzi, hogy van belső és egyedi logikája, ez
pedig más közegben, így a fogalmaiban is ú j r a megalkotható. Az afféle t a l a j m i n tául idézett négy vers kapcsán magam is ezzel próbálkoztam. A tüzetesebb — s a
5*

67

század négy klasszikus román költőjén kívül másokra is kiterjedő — leírás r á mutathat olyan elemekre, melyek párhuzamosak két világháború közötti irodalmunknak s ezen belül József Attila költészetének egyik-másik mozzanatával. (Bacovia és a „lelki táj"; a németes kultúrájú Blaga fiatalkori expresszionizmusa, érdeklődése a folklór iránt, nemzetjellemtani fejtegetései stb.) A mozzanatnyi p á r huzamok közül az egyik legmarkánsabb és kevésbé ismert: Barbu logikai szókezelése és viszonya a népköltészethez. A logikai szókezelés itt a vers hálózatos szerkesztését jelenti, a versnek mint önmagukban is jelentéses elemek rendezett terének a megszerkesztését, a részek egymáshoz sűrítését s ebből fakadó talányos tömörségét és szürrealisztikus hatását. A Barbu-kötet második ciklusában például
épp a címadó vers, az Uvedenrode — „Gödrödben Uvedenródé / Mekkora gaszteropódnép! / Szürszexuálisok, / Szürmuzikálisok; // Gaszteropódok! / Túl-tiszta rapszódok, / Ödai módként / Égbolt pántlikák / Hárfában antennák // Uvedenródé /
Kérész idők fölött / Görög!" (...) (Mandics György fordítása) — nos, az Uvendenrode nemcsak e sűrítés miatt szembesíthető az egyívású Medáliákkal, hanem azért
is, mert analóg módon bánik a magán eredetű konkrétumokkal, „ott felejti" őket
a versben, ami — a szöveghelyzet ráutalása híján — szintén erősíti a rejtélyességet, szürrealisztikus hatást. Barbu némely talányos mondata a népköltészeti rébuszokra emlékeztet, úgyszólván természetesen, ugyanakkor verseinek hangszerelésében — mint egy helyütt írja: az ideakifejtés hangalaki párjának megszerkesztésében — egyik mintája a román, közelebbről a havasalföldi, Bukarest környéki sok
arab, török s görög eredetű elemet tartalmazó népzene volt. (Merített mind a parasztzenéből, mind a városi népzenéből. Nagyra becsülte a népkönyvek s a népköltészeti alkotások múlt századi vásári kolportálóját, Anton Pannt. „Parasztzene"
és „városi népzene" közt egyébként a román értelmiség — nem a szakma! — n e m
tesz oly éles különbséget, mint a magyar.) Az ilyen és további, szaggatott vonalú
párhuzamok léténél elgondolkodtatóbb azonban a hiány, melyet versparafrázisaim
körülírtak. Bennük egy-egy vers és a belőle kiszűrhető ars poetica belső logikájának érzékeltetésekor volt egy kérdés, melyre a művek tagolt választ adtak. Kissé
színpadias jelenetezéssel a „szemtanú", a „képzelő", a „kézműves" és az „alkimista"
válaszainak neveztem őket. Ezekből az a következtetés vonható le, hogy nem némasággal felelnek ugyan, de az értelmezés — máshonnan elvont — mögöttes tartalmát nem úgy élik át, mint saját drámájukat. A műelemzésnél közvetlenebb,
tárgyszerűbb és egzaktabb magyarázatot a társadalomtörténet adhat mind e dráma
hiányára, mind jelentkezésére a harmincas évek végén föllépő nemzedéknél. A
kérdés művészetelméleti föltevésként, e dolgozat bevezetőjében, így hangzott: a
költészet — személyes presentatio és communicatio, a személyköziség létrehozott
alkalma. A versértelmezések egyszerű előzeteseként pedig így: kicsoda beszél itt,
hanghordozásából, művének formájából ítélve mit gondol megszólalása puszta tény érői, s mit rólunk, meglevő vagy hiányzó olvasóiról? Emberi és költői létük
feloldhatatlan problémájaként
az idézett négy lírikus egyikénél sem vált mindez
meghatározó elvvé, ami a párhuzamok tágabb közegének gyökeres másságára utal.*
Két világháború közötti líránk bármely megközelítésekor ugyanis a szerepvesztések és -keresések belső drámájával kell szembenéznünk.
József Attila fegyelmezett — s egy kialakult formanyelven b e l ü l változtató
— költészetében épp az a szélsőségesen kihívó, hogy szüntelenül a személyiség szerepvesztéseire és a szerep föladhatatlan igényére irányítja az olvasói figyelmet.
Szerep és személyiség közti összeütközések vetületének is vélhetnénk ars poeticá» Arra, hogy a század első négy évtizedének román költészetében csupán konstruáló elem
az, ami korabeli költészetünkben konstitutív.
Az okok sorában egyfelől az úgynevezett irodalomtörténeti fáziskülönbség, a román értelmiség e l v o n t a b b társadalmi státusa és nemzeti közösségéhez való viszonya, másfelől e líra neolatin volta, formanyelvi fölvevő és hasonító képességének — ekkorra már — közvetlen adottsága állhat. A két világháború között
Camil Petrescu nézett szembe a személyes jelenlét és közlés problematikusságával,
mint létkérdésével. ö viszont elsősorban esszé- és regényíró volt. így megközelítése más eljárásmódot
kér.
68

ját, több versét és idevágó elméleti fejtegetéseit. Az ihlet fogalma körül forgó
Esztétikai töredékek is arról tanúskodnak azonban, hogy a személyiség szubsztancia voltának t a g a d á s a felé tartott. Egyik legkristályosabb, legtisztultabb elméleti Írásában fogta vallatóra ennek a személyiségfelfogásnak a polgári változatát,
Kosztolányi költészetét. A szubsztancialitás tételének kétségbe vonása nélkül a
mégoly tűrhetetlen szerepkonfliktusokat rendületlenül f o l y t a t n i lehet (vö. például Németh László „példa-embere"). Kétségbe vonása viszont, amennyiben az
arctalanság rémuralmát eleve kizárja, az interszubjektivitás irányába tör, a verset
programszerűen
teszi a személyköziség létrehozott alkalmává. József Attila igényrendszerében a vers így alkalmi és tevékeny, „ihlet", a személy jelen ideje.

FRITZ

MIHÁLY

„SZEGED"

C.

EREMSOROZATABÔD

69

Egy palást kihantolása
NAGY LÁSZLÓ: KÍSÉRLET A BÁNAT ELLEN

„Elásom — palástom" — írja a költő egy rímötletében, holott bizonnyal tudta:
a palást eláshatatlan — kiveti a föld. Vagy éppen naponta exhumálják „az örök
hiány köszörűjén" megfentek, netán a fenekedők. És így aligha rothad el, át sem
lényegül. A költemény üzenete éget, „egy verssor kisarjad kurtán a tudat
alól..."
és „fölhozza a mélyből a szegénység sebeit, gyógyítani kezdi, ne fájjon, ami
fáj...".
Hiába „varrta be száját a fakír" (az idézetek az album egyik kéziratlapjáról valók),
ez a költészet eleven, akár az igazi elődöké. Ha kézírásban látjuk (akárha facsimilén), még inkább elevenül. Vajha láthatnánk végül mindegyik sorát!
Csoóri Sándor visszafogott fájdalmú bevezetői a két album előtt akár kőbe is
véshetők, és nemcsak rövidségük, inkább pilléres érvényük okán: valóban „egy napszámos lángész — egy konok kézműves Képes Krónikái" az albumlapok, ekként egy
egyre közelibb „távlat" világra nyitott ablakai. És nemcsak az életmű, de maga
a közlés is csupán a jéghegy látható nyolcada. És a jegyzetek és értesülések, a napok és ihletett órák időrendjében bizonnyal tartalmaznak még nem kevés híradást
ezek az 1968—1977 között teleírt „spirálos, zöld fedelű, kéziratos füzetek", leginkább
azt, hogy „valami létezni akart", és csupán a tengerszint fölött volt látható, ami
létezett: a „krónikás bánata" a teljesség híján is kerekedik.
A füzetek száma csak gyanítható, ugyanígy lapszámuk is, nem a Kapcsos Könyvet láthatjuk itt, csupáncsak lapjait.
És ha a nyomtatásban megjelentekkel hasonlítgatom össze a nagyítóval vagy
anélkül olvasható, áthúzott vagy át sem húzott verssorokat, akár egy-egy később
elhagyott ékezet is sokat változtathat, a variánsok gazdagságát jelzi a „nagyság tudatát önmagában fölnevelő költő" korábban nyomtatásban olvasott és itt ismét látható, valóban autentikus üzenetein.
A Válasz egy illatos levélkére című „vidám üzenet" kéziratváltozatában a vers
körüli rajzok és a „teremtés üresjáratai" („Csak a gazdag / csak a zsarnok / élt fel
minden / földi jókat — El kell menni töltőtollnak / Jobban mondva
tolltöltőnek / . . . s nem költőnek — Űj toll, rosszul ír / Kéne bele hamu-zsír / azaz lúgkő
kellene / s szép bötűket ellene" stb.) számomra ú j dimenziókat teremtenek, nem
csupán felvillantják a jéghegy víz alatt megbúvó nyolcadait. És bár Nagy László
életműve, üzenet- és dallamvilága még korántsem csupán a filológusoké (általa ú j
tüzű ifjúság emberül), de ha összehasonlítjuk olykor a kézzel írtakat a nyomtatásban
megjelentekkel (és erre az album szinte sarkall és ösztönöz), sok meglepetésben
lehet részünk, sokféle mással és újjal, akár a pokoljárás élményeinek szó-, rajz- és
hálózattérképeivel találkozhatunk. Scott kapitány jegyzetei: az út így lesz ismertté
a világ előtt.
„Hiányzik egy sor" — írja a költő egy 1977-es Zbigniew Herbert-vers fordítása
közben, számunkra több, és nemcsak a fordításokból így, és nemcsak a fájdalommal
átélt versembriókra, a meg sem írtakra áhítozunk. A Császármetszés kéziratlapja
az album 196. lapján nemcsak a versszületés rendjébe és rejtelmeibe enged pillan70

tani, de legalábbis kérdésessé teszi a tizenkét soros vers tizedik sorát: „jázminorroknak bűzletet" — olvasom a nyomtatott változatokban, a lap át sem húzott
kézirattükrében pedig a „jázmin-lelkeknek
bűzletét," sor található. Elgondolkodom,
és bár nem ismerem a végső megjelenések körülményeit, egy kissé kételkedem (a
versmondat értelme így erőteljesen megváltozott), a döntés nem az én jogom.
De őrzök egy, a költő kezétől javított változatú Versben bujdosó kötetet (bizonynyal sokan vagyunk ennyire gazdagok), és a lapok szélein jó néhány bejegyzés árulkodik. Örömmel láttam, hogy az 1975-ös és 1978-as gyűjteményekben már minden
a helyére került, de az emlék és a kézírással láthatók nyomtatott változatainak
különbözése tűnődésre késztet ezúttal is. Hasonlóképpen tette Szakolczay Lajossal,
mint erről elemzésében olvashatunk (Magyar Nemzet, 1981. jan. 5.), példáit kár
lenne újraidéznünk, de nyilván elgondolkodnak mindazok, akik az albumokat nem
csupán gyönyörű emléknek és alkotásoknak tekintik (valóban azok), hanem „eljátszadoznak" a változatokkal az olvasólámpák alatt, ellenőrzik olykor emlékezetüket.
A szinte párhuzamban megjelent két album (elébb a grafikusabb és színesebb
táblák a Szárny és Piramis lapjain, a versek játékos vagy éppen gyötrelmes születését, a köznapok műhelyét megidézők utóbb) a bánat ellen született és kimunkált
öngyógyítás emlékműve lett. Ezúttal Szécsi Margit a válogató és törvénytevő. Nem
a születés rendjében következnek a lapok, inkább egyféle kompozíciós igény teremtett rendet az idézetek között, „mert valami különös erő eltekeri a fejeket más
irányba, a kijárat felé...",
a táblákat meg kell tisztítani. Az idézet Nagy Lászlótól
való, ott olvasható az egyik kéziratoldalon, miként az eddigiek és következők.
És méltó társ maga a törvénytevő, gyémántszórva őriz, megtartva emel.
A két album gyönyörű, vigaszt aligha nyújt, csak a fényhiányt növeli („hatályon kívül ez is, az is..."). De bizonyítják egyben, hogy „a fénytől világlik agyunk",
és azt is, hogy a sorssal hadakozó versek és a játékos ötletek között aligha van
különbözés, egy tőről fakadók. A kötetekben életmű, itt az „irgalmatlan szerető",
egy hatalmas „igazság-szomjúhozó" „szabad ötletei", mindkettő jobb kézzel született.
Bebizonyosodik, hogy a palást egyazon anyagból szövetett és varratott, elásni
aligha lehet. Bűn is lenne talán, bár az „irgalmatlan szeretők", a „nagy szomjúhozok" körül mindig tenyészik bűnözés. Az „üres sír jelentősége" itt is egyre nemesedik, krisztusi sorsot jelöl nemcsak az albumban olvasható jegyzetek néhány sora,
de az életmű ugyanígy, hasonlók pedig nehezen feledhetők. Volt példa elég, magunk
meg fölösen teremtünk ilyeneket: a felhőn nem kevés ütött ránktekintve tanyát.
„Kezükben óra..." — süthetjük le szemünk.
A megjelent könyvekben eddig csupán a véglegesnek vélt, nyomtatásban láthatókat-olvashatókat őrizhettük magunkban, itt a megszületetteket utóbb, a kihordás
és vajúdás állomásait: szívszorítóak és lélekemelők embrióállapotukban is. A folyamat (keresztvitel?) stációi a lapokon szinte tapinthatók (Simonként kevés volt jelentkező), akár egy domborműves falusi kálvárián: minden a megőszült rítus szerint. De itt eleven társunk ma is egyként a keresztvivő és képfaragó, a lapozgatással
és nézegetéssel hitünk mélyül és kerekedik. Ebben akár az „érdemes volt" példázatának teremtő és újjáformáló ereje, a megidézetté és a megidézőé egyaránt, idézet
már maga is, macskakörmökkel oroszlánkarmok között.
Csoóri Sándor „megrendülten
és ámulva" ajánlja kezünkbe „egy napszámos
lángész" önálló erejű, és alkotássá formált jegyzőfüzeteinek fényre emelt lapjait
(„23 csöpp tinta fér bele a tollam tartályába..."
— írja a nagy szerszámkedvelő,
a többi tinta ott szárad bizton az asztalán), a lapok valóban tanúsítják, hogy „önfegyelem és meglepetés, játék, tündérkedés és matematika együtt csavargott mindig
(a jegyzetíró) idegeiben...".
Előttem azt is, hogy akár a külvilág eseményei is
mennyire átfolytak a hatodik emeleti ablakok résein, jó néhány rádióhír-töredék
(és bennük nem kevés rideg, ijesztő és szánalmas tény, túltekert megfogalmazás)
csorgott be nemcsak a jegyzőfüzetekbe, de később elkészült versekbe is. Az Inkarnáció ezüstben című „ajándék-sor" utolsó előtti darabja feltehetően nem véletlenül
került a Hegyi Beszéd elé; verzál sorai aligha értelmezhetők a rádióhírek tudati
71

és áttételes, vagy éppen fajlagos jelenlétei nélkül. Jegyzik a költő és a világ eleven
kapcsolatát, a kapcsolat gyötrelmes hangulatértékeit.
Népdaltöredékek és versfordítások, akár Petőfi-sorok inkarnációi („Reszket a bokor, mert madárka szállott rá"), „verscsírák" („Úristenem, fújj az égből / ágyékomra
dérből fátyolt — Verseim vére nem feketül..."
stb.) és prózai szövegek (a 178—
179. lapokon olvashatókat, egy 1969-es riportrészietet sehol sem találom kötetekben,
legalábbis a jelzett dátum szerint), címlapterv (186. 1.) és címváltozatok („Iszkázi
búcsú — Feltárt idill" stb.), folyamként hömpölygő versfordítások jókedvvel született változatai, a Bartók-élmény születésének és felnőtté válásának évszakai láthatók és olvashatók ezeken a kiemelt lapokon, mellettük kedves, lírai bíborodásukban
is teljes értékű versjátékok (akár Arany gazda „szösszenetei": „Ferenc Jóska masírozott / Szájában egy fasírozott" —„napnézéstől hasonlít a napra..."
stb.), a kolinda
ritmus szerkezete és mások (az album szerkezete maga is alkotás). Közbül megjegyzendők („Ha Pista nem hív föl ma, akkor holnap bemegy és viszi az
udmurtokat..."),
egy örömmel feladott távirat szövege („Nagy Béláné Iszkáz Veszprém
megye — Szombaton ebéd után érkezünk ketten — Laci"), címek, nevek és telefonszámok (akár a halhatatlanságba vivők) és rajzok és rajzok, közöttük firkák minden
mennyiségben.
Lovak és lovacskák, dárdás lovasok, angyalkák, szentek és glóriások, egyiptomi
és püspöksüveggel szakállas és szakálltalan fejek, földi és égi szépségek, ezeknek
legszebb testtájai, betlehemesek, macskák és kezek, szépkeblű lányok, sokféle méretű férfiasság akár a közfalakon, páncélos és páncéltalan vitézek, gitárölők, lakószobai tervek és enteriőr — közöttük bábok és céllövöldéi figurák, műszaki rajzok
akár, esztergapad és az evvel megmunkálható, szárnyas és nyitható angyalok hengeres testrészei. Mintha Kondor Béla (a „Samu") kézművesi álmai kísértenének (maguk is bánat elleni kísérletek), faragásrajzok és esztergával kimunkálható lámpatestek rajzi előképei. Falovacskák Schéner Mihály és a gyermekkor világából („ez
itt a szárnyak zenéje"), a költő maga is szeretett volna falovat esztergálni (ez maga
is lelemény) és festeni, ismét láthatók itt a bodzabélfesték kísérletei.
Ogy szerette a szerszámokat és úgy bánt a tollal, mint Kondor a maga eszközeivel („Nézzük, mit tud ez az új parkertinta. Sokkal jobb, mint ama híres pelikán —
Most eltaláltam mind a tollat, mind a tintát" stb.), úgy szőtte a munkát és a mondatokat, mint másutt falképet szokás. „ . . . ahogy az Úr alkothatott valami
szárnyas,
fényes, páncélos, ízeit bogarat..."
— ugyebár, még a pokolbugyrokban tett kénytelen kalandozások idejében is.
„Fenve csak az eleje lesz alul..."
— írja jegyzetként egy szerszámrajzokkal
teleszőtt lapon, értett hát ehhez is, élete ekként teljesedett. „Képeket
elkezdtem...
faragni való fáim vannak..."
— idéztem korábban egy hozzám írt levelét, szomorú
gazdagságom, hogy a számomra legkedvesebbekről, az albumban „in statu nascendi"
állapotaikban látható képversekről hasonló élményű sorait idézhetem: „Képverset
egyelőre nem írok, nem jut eszembe semmi érdekes..."
— írja 1974. november
14-én.
De a jegyzőfüzet bizonnyal jobb tanúságtevő, még sok minden eszébe jutott
ebben a lírai műformában és világban is. Szól erről már a borító látlelete, és még
több jelzés a belső lapokon: sokféle kísérlet, sokféle teljes mű, nem kevés képversembrió, közöttük tervek és sorozatok.
A „Ma született meg a Beigli! — Ma támadt fel nektek a sonka!", a Vers egy
pici guminadrágra szembetűnően képversnek kívánt megszületni, m a j d a v a j ú d á s
során „csupán" versszöveg maradt, az egyik végül a sonkaformát megőrizve Húsvéttá kerekedett, zászlósán, mint az ilyforma kísérletek. Mutatja az album a
PásztoRdblók kihordásának és születésének minden fázisát.
Forgatom az albumot, mint ő tehette a füzeteivel. És látom mellette Kondor
kézzel és bicskával faragott, utólag Dózsa Szárnyasoltárává festett szekrénykéjét,
hiszen az ő címe és telefonszáma is előfordul egy jegyzetlapon. A játékosan komoly
72

munka, a szerszámok, a szó és az alkotás egyforma hevű szerelmesei, egyébként
a felhőkön ülők, a művük hatása egyként kerekedik.
És tallózva tovább a jegyzetlapok között: a nyomtatott kötetekben hiába keresem az itt a 95. lapon olvasható „A cigányok biligányok / vannak köztük huligányok / Szól a zene a bona / együttesen zenebona. / hova megyünk roma, hova? / oda, hol nincs kaloda!..."
— kezdetű verset (1970 — pedig nagyszerű), vagy a
84—85. lapokon olvasható „Háromkirályok
fakírral — Szabó János
gépkocsivezető
emlékének ... 1974. dec. 13." — kezdetű és végzetű prózai szöveget (logikai asszociációi elkápráztatnak és megrendítenek), és eltűnődöm, miért van az utóbbinál a
jegyzékben mégis 1974/75-ös évszám, végül ezek az írások (és mások) nyomtatott
változataikban vajon hol olvashatók? Korántsem filológiai vagy bibliográfiai munka
ez, nem szándékozom tájékozottnak tűnni a valóban tájékozottak között. Csak éppen
az efféle tűnődést az album lapjai indították el, tehát erre is serkent a lapozgatás,
feltehetően másokat ugyanígy.
Az album gazdag anyagának (és a teljes füzetsornak) elemző anamnézise, az
értékelés és összehasonlítás feladata valóban a filológusoké. A jegyzetkincs nyilván
elébük kerül. Magam még tanúként sem lehetnék megidézhető, hiszen elfogult
vagyok. Nagy László harangja talán értem is megkondult egykoron, akárha Iszkázról szólna, nem csupán a Farkasrétről; és azóta kong. Az albumok inkább figyelmeztetnek, nem ébresztenek. A Seb a Cédruson sok éve folyatja levét, kifogyhatatlanul. A „betűk gyászőrséget állnak", naponként tanulságtevők.
Verseiben valóban hatalom van, ugyanígy jegyzetlapjain; „a csodát
művelik",
megmagyarázhatatlanul.
„Csak ami lesz, az a virág!" — idézte egykor a törvényt a költő valahol. Maga
cáfolja meg: általa a volt is virágba borul. Vetése egyre gazdagodik. Magunkban
várjuk a szárba szökkenést. Másokban látjuk is talán. (Magvető.)
BODRI FERENC

Kálnoky László: Egy hiéna utóélete
és más történetek
A hivatott irodalombírálók meglehetősen tanácstalanul álltak Kálnoky László
Egy magánzó emlékirataiból című versciklusának első darabjai előtt. Az olvasóközönség, erről maga a költő nyilatkozott, annál nagyobb érdeklődéssel fogadta az
ironikus verses történeteket. Valóban meglepőnek tetszett, hogy a kiábrándult bölcseleti elégiák és keserű drámai monológok költője egyszerre ironikus és groteszk
önéletrajzi költeménybe kezdett, amely a komikus eposzok régi hagyománya szerint parodizálta mintegy a verses önéletírás műfaját. Pedig az irónia és a groteszk
korábban sem volt idegen Kálnokytól: már híres nagy versét, a Szanatóriumi
elégiát is némi irónia szőtte át, midőn számba vette a szanatóriumi betegek hiú örömeit, Oszlopszent című versében pedig szinte önkínzó iróniával értelmezte saját
költői helyzetét. Az irónia, mint szemlélet- és magatartás-alakító tényező, nyomot
hagyott egész költészetén, nem lehet véletlen, hogy midőn tapasztalatainak verses
epikai feldolgozására vállalkozott, az iróniában találta meg e verses epika modernizálásának, illetve lirizálásának eszközét.
Az irónia részben korszerűsíti, részben személyessé teszi a verses epika hagyományos műformáit: a poémát (Egy házasságkötés előzményei, Az egerésző anyós,
73

avagy miért nem ittam ki a Ferenc-csatornát?), az önéletrajzi verses regényt (Egy
magánzó emlékirataiból,
Homálynoky
Szaniszló történetei), illetve az olyan félig
lírai, félig epikus, vagy félig lírai, félig esszéisztikus műformát, mint a költői kommentár (Egy hiéna utóélete, Elmém élét koszorúkon köszörülöm) és az episztola
(Befejezetlen
szimfónia a Symphoniáról, a Trabukóról és társaikról, Költői levél
Tandori Dezsőhöz). Az irónia ú j poétikai minőséget hoz létre az elbeszélő költészet
e hagyományos formáiból, ugyanakkor erősebben emeli ki a szemlélet líraiságát,
nyilvánvalóvá teszi a feldolgozott anyag személyes karakterét. A verses epika
ugyanis minduntalan lírába fordul Kálnoky László kezén: ezt nemcsak az olyan
elégikus költemény igazolja, mint a Hetven felé, amely szomorú melankóliával ad
számot az idős költő kiábrándultságáról: „Hadd mossák arcomat / stroncium t a r talmú esők, / hadd járja rajta táncát / szomorú árnyék, szomorú verőfény", hanem
az epikusabb jellegű irodalomtörténeti verses kommentárok is, például a mizantrópia
klasszikusának alakját idéző Jonathan Swift nyomdokain: „Nem mondhatom, hogy
kivétel nélkül jehuk vettek körül. / Találkoztam a szeretettel, barátsággal, szerelemmel is. / Tettek bár sok rosszat velem, de a meg nem érdemelt / jóság fénye
is rám sütött néha-néha, bár csak kivételes / pillanatok voltak ezek: a gonoszság
és közömbösség sivatagában / tenyérnyi oázisok." Az ú j kötet verseiről szólván sokan Kálnoky László költészetének epikus átalakulására figyeltek fel, én inkább azt
hangsúlyoznám, hogy ez a groteszk és ironikus verses epika mennyire lírai jellegű
maradt.
Lírai jellegű már csak Kálnoky életfilozófiájának érvényesülése következtében
is. Ez az életfilozófia tulajdonképpen szkeptikus: a világmindenségben és
a történelemben tájékozódó költő kételkedik abban, hogy tapasztalatainak, felismeréseinek valamilyen értelmes magyarázata van. Ezt a szkepszisét a verseiben kifejezésre jutó világkép árulja el, e világképnek sajátos szerkezete van: Kálnoky
László először a köznapi dolgok vagy észlelések mögött rejlő titokra hívja fel a
figyelmet, majd ironikus módon demisztifikálja ezeket a titkokat. Ü j kötetének első, Bibornokok és japánok című versében például egy meglehetősen banális családi
történetet ad elő arról, hogy a Pesti Hirlap képes mellékletét böngészgetve édesanyja japán csoportképnek nézte a római pápáról és bíbornokairól készült felvételt. A félreértés hamar kiderült, a meglepetés azonban másnap következett, m i dőn a képes újság, ugyanazon a helyen, ahol korábban a vatikáni csoportkép megjelent, egy japán küldöttség fotográfiáját közölte le. A költő édesanyja „előre látta
volna" a másnap megjelenő fényképet? — valami ilyet sejtet a költemény. A költő
először sejtelmes (mintegy parapszichológiai) távlatot ad az ismertetett jelenségnek,
aztán ironikus módon rögtön vissza is vonja (legalábbis megzavarja) ezt a távlatot: hasonló módon jár el Egy házasságkötés előzményei és Az egerésző
anyós...
című költeményeinél is. A banálisnak tetsző történet kétszeresen is torzító tükör
elé kerül: először a misztifikáció, másodszor a demisztifikáló irónia tükre elé. Ebben a dupla tükrözésben pillantható meg Kálnoky László szkeptikus életfilozófiája,
amely az emberi élet vagy a történelem alakulásában főként a vaksorsnak ad szerepet, Ezt különben tételesen is megfogalmazza a „bresciai hiéna", azaz Haynau
véres emlékét idéző Egy hiéna Londonban című költeményében: „Van-e nálad vakabb, te sötét Vaksors? / Miért nem dobod földre a hamis mérleget, / amit mindenki lát, téged kivéve, / öncsaló istennő, bekötött szemű Igazság?". Az ú j versek
mélyén, a bőven ömlő költői humor ellenére is, ott rejlik a korábbi elégiák sötét
és tragikus pesszimizmusa. (Magvető.)
POMOGÁTS BÉLA

74

Rab Zsuzsa: Kő és madár
„Rab Zsuzsa nemcsak egyike legkitűnőbb műfordítóinknak, de — ahogy ú j
kötete ismételten bizonyítja — színes és gazdag, érdekes és eredeti költői egyéniség is."
Nemcsak-de-is:
ez a legújabb Rab Zsuzsa-könyv fülszövegéből kiemelt részlet, közelebbről az abban olvasható rosszhangzású, megszorító értelmű „triptichon"
a mai napig nem akar kikopni költő-műfordítóink minősítéséből, ékesen bizonyítván a költészetünk és költészetkritikánk közti színvonalkülönbséget.
Különösen legműveltebb — műveltségen itt nem ismerethalmozást, hanem a
lélek műveltségét, az árnyalatokra való érzékenységet, a versformák biztos ismeretét értem —, legmívesebb költőinket sújtja ez az angolszászok durva, de legalább szókimondó „minor poet" kategóriájánál rejtettebb, mondhatni alattomosabb
beskatulyázás.
Költő-műfordítóink legjobbjai azonban — szerencsére — minderre ügyet sem
vetve, a kettős hivatás kötésében — ahogyan Németh László mondaná: a gályapadidők lejártával, fordítói laboratóriumok kísérleti eredményeit kamatoztatva egyre
gazdagabb életműveket hoznak létre. Elegendő, ha a korábban elsősorban fordítóként számon tartott Kálnoky László alkotói csúcspontnak beillő „őszikéire", (a szó
hagyományos értelmében egyáltalán nem azok!) költővé rehabilitálására (elsősorban Alföldy Jenő portrékötetére gondolok itt), vagy Lator Lászlóra, a matematikai
pontosságú látomások mesterére utalunk.
Rab Zsuzsának még adósok a kritikusok ezzel a rég esedékes jóvátétellel, hiszen a Ráolvasóról és az Aranyvasárnapról
szóló írások többnyire a
nemcsak-de-is
jegyében születtek. Ebből az adósságból szeretnék törleszteni egy keveset, legújabb
kötete, a Kő és madár megjelenése alkalmából. Ha a végeredményt tekintve nem
is, szándékom szerint mindvégig elfogulatlanul.
„Vonzások és választások" — minduntalan Goethe regényének magyar címe
tolakszik agyamba a Kő és madár verseit olvasva. Ezúttal egy, a minden szellemi
pályát hivatásául választó embert, s a biológiai szereposztást számításba véve, kiváltképp minden nőt meggyötrő dilemmára vonatkoztatva: hivatás vagy család,
nagyvárosi magány vagy az alvó kisváros fészekmelege és letörő egyformasága.
(Otthagyott városomban, Vonszolódó vasárnapok, Vasárnapi vigasztaló, Vagy.)
Bár Rab Zsuzsa pályakezdése óta a szellemi élet valamelyes decentralizálása,
s egy kevésbé feudális gondolkodású férfinemzedék felnövekedése révén enyhült a
helyzet, vidéki, családos nőköltőnek lenni ma sem jutalomjáték, e versek napjainkban is részben időszerűek.
A kötet anyagából ugyancsak plasztikusan kiválnak az életművet végigkísérő,
a „vonzások és választások" emberi és költői következményeinek tekinthető magányversek. (Fal, Iszalag, Omlás, Vasárnapi vigasztaló, Elprédált évek, Számadás.)
E versek kulcsszava a tárgyiasult, határozott alakot öltött magányt kifejező fal.
„Kongó szobád kazánfalát", „négy falad közt", „és már sziszegő levegő a négy
fal", „szobám forró kazánfalán", „falaim egyre vastagabbak" — olvashatjuk az említett versekben. Ezekben a sorokban a fal már régóta nem az oltalom, hanem a
bezártság, a kiszolgáltatottság és az omlás képzetével társul. Bármilyen kemény,
szilárd, ha úgy tetszik „nőietlen" jelképet választott is Rab Zsuzsa az egyedüllét
kifejezésére, sem ezekkel, sem a kötet más verseivel kapcsolatban nem tudom elfogadni a költőre már többször rásütött „hideg" jelzőt. Nem hideg, csak visszafogott és szemérmes, mint az édesapját Jékely apaverseire emlékeztető módon gyászoló, illetve alakját felelevenítő versekben, versrészletekben. (Vonszolódó
vasárnapok, Linquenda, Tanú.) Nem hideg, hanem szenvedélyes és nyílt, néhol teljes önboncolásra vállalkozó, másutt a fiatal Hajnal Anna szerelmi himnuszait idézően
75

ujjongó. Lényeges különbséget csak a „végkifejletben" tapasztalunk: Rab Zsuzsa
a himnuszt tagadással, keserű rezignációval zárja; nem csoda: a tagadás nélküli
igenlésből, az ürömtelen örömből idővel legtöbbünket kigyógyítanak. (Az utolsó
perc meg az első, Virágének,
Lehet.)
A költőnő nemzedékének egyik meghatározó élménye, a háború is fontos témája a kötetnek: a Tábori posta változatokkal, s a Páros arckép két
változatban
mellett egy újabb keletkezésű vers is olvasható, az utóbbi évek egyik legjobb békeversének számító Triptichon, amely a K. u. K. és horthysta álidill közepébe berobbanó első és második világháború megjelenítése, s egy harmadik világégés eljövetelének vészjele: tökéletes szimmetriájú, apokaliptikus szárnyasoltár.
A Kő és madár verseiről nemcsak-de-is
nélkül írva sem hagyhatjuk szó nélkül a költői-fordítói lét szimbiózisát, ezt a sajátos kettős tudatú állapotot, amely
természetesen Rab Zsuzsát is foglalkoztatja. „A magam hangja e l s z ö k ö t t . . . " —
panaszolja a Rejtve és láthatatlanul című versben. A panasz az Anna
Ahmatova
fordítása közben soraiban már kéréssé, csaknem követeléssé változik: Rab Zsuzsa
tudja, bármilyen nagy költő volt is a „tatár fejedelemasszony", ha magyar fordítója poetessaként szólal meg, csakis a saját hangján szólhat. A vers egyben szép
bizonyítéka a költők testvériségébe, az egyetemes költészetbe vetett hitnek:
„Anna, ne vedd el

szavamat!

Annyit adtam már az enyémből,
Ázsia, szlávság. Kikevertek
minket
egyazon vérből."
Rab Zsuzsa tehát képes megvédeni önmagát hozzá mégoly közelálló költők h a tásától is. Végső soron azonban ő is kiszolgáltatott egy minden igazi költőt sújtó
törvénynek, annak, hogy legjobban önmagát sebzi, s ezért oltalmat is csak önmagának nyújthat; a címadó versben a kő és a madár ezért jelentheti egyaránt ót:
„Irgalmat
csak magamtól
ne sivítson
kő
a madárra."

kérhetek:

A Kő és madár megjelenése nemcsak a költőnő ünnepe (egyik nyilatkozatában
nevezi így a költői munkát), hanem egész irodalmunké, különösen akkor, ha a kötet
versei a nemcsak-de-is
híveit is képesek lesznek legalább egy lépéssel közelebb
vinni egy rég tarthatatlan szemlélet módosításához. (Magvető.)
PETRÖCZI ÉVA

76

Mit kezdjünk az örökséggel?
GRENDEL LAJOS: ÉLESLÖVÉSZET

Ügy látszik, nemcsak magános szellemi vállalkozásai alkalmával kénytelen föltenni az ember a kérdést: „Ki vagyok én?", hanem történeti koronként, különféle
kohéziók okozta közös vállalkozások idején is. Például az a nemzedék is így kérdez,
amelyik az utóbbi tizenöt esztendőben kért-szorított helyet magának a magyar irodalomban, s ha jobban körülpillantunk, akkor azt is fölfedezhetjük, hogy a kérdezők köre már nem is a magyar határokon belül vonható meg, hanem az északi félteke 15. és 30. hosszúsági, 45. és 55. szélességi köre között. Az önazonosság, a történeti örökség megszabta, a társadalmi lehetőségek kijelölte helyet keresik észt írók
és jugoszláviaiak, osztrákok és románok, a lengyel irodalom fiatalabbjai és a bolgároké. A század leghosszabban tartó békeideje múltbéli mulasztások és jövőbeni
lehetőségek számba vételét kínálja, sőt kényszeríti a szellemi igényességű, az élet
feladatát tervezni hajlamos entellektüelekre. Nem a kérdezés szándéka vagy a lehetséges válasz jelent újdonságot — hisz Oidiposz óta a válasz: „Az vagyok, aki
vagyok, mert más úgy sem lehetek!" — hanem a kérdezőt meghatározó vonások
leltára, az azonosságtudatot megszabó koordináták térben s időben kijelölése. Ennek fölfedése akkor is szellemi izgalmat kelt, ha a belátott múlt, s a kényszereivel
együtt elfogadott jelen alkotónként más-más részletekből, de ugyanazt a végeredményt adja. A múlt változhatatlan jegyeit átgondolni s belátni, választani a jövőt
— ez az a kaland, amelyik epikai természetű művek gondolati cselekményét adja.
A pozsonyi illetőségű Grendel Lajos regényének is ebben a sorban a helye. Első
könyvének, a novellákat tartalmazó Hűtleneknek két évvel ezelőtt olvashattuk a
borítóján: „Sokáig azt hittem, minden jó irodalmi mű elsősorban etikai gesztus. Ma
már tudom, hogy ez kevés. Tárgyi hitelesség helyett az érzések és gondolatok spontán hitelességére, őszinte indulatra, a látomás egyetemességére — több sikú ábrázolásra törekszem." Idén megjelent könyvéről szólva pedig már így ír: „Nem merek
vállalkozni rá, hogy meghatározzam az itt olvasható szöveg m ű f a j á t . . . Minden
esetre ebben a könyvben több a vívódás, mint az epika, s hogy ez javára vált-e,
nem t u d h a t o m . . . A szerző a választás gyötrelmeiről szeretett volna beszélni, s arról, hogy az írónak kötelessége elköteleznie magát az ember mellett — minden
helyzetben."
Grendel tehát nem vált meg az etikai gesztustól, „csak" rátalált a lehető legerősebb etikai megnyilvánulásra: a választás mibenlétének megvallására. De választani csak a szabad ember képes. Az, akinek vannak alternatívái, be is látja
azokat s maga dönt közöttük. A döntésre képtelen — aki ostoba, akinek nincsen
módja utakat fölismerni, s erősebb meghatározottság munkál sorsán, mint ő maga,
az nem lehet morális, etikai mérlegelésért felelős — csak szenved a következményektől. Grendel regénye azt firtatja, hogy vajon rendelkezik-e a morális megítélhetőség föltételeivel — kívülről, s képességeivel — odabenn. Azaz: szabadságában
áll-e, hogy feleljen azért a valakiért, aki ő maga?
A regény — vagy mint ő mondja: „a szöveg" — három nagy fejezetből áll.
Az elsőben — sejthetőleg fiktív — történelmi jegyzeteket ismertet egy felvidéki
kisváros háromszáz évvel korábbi múltjából. Az olvasónak nem kell látnokká lennie, hogy rájöjjön, Grendel szülővárosának, Lévának a története kerül itten napvilágra. Ezt a várost foglalta el utolsó hódító hadjáratakor a török (1664-ben), jóllehet a hódoltság évszázada alatt összeszoktak már gyaurok és kutyafejűek; itt járt
a fölszabadító császári sereg büntetve a hódoltságot; itt Ocskay a nemzeti fölszabadítás eszméivel; s megint a büntető császáriak a kuruckodásért. S míg a város
évtizedenként cserélt gazdát, a lakosság apadt, fogyott. Mert akit nem vágott le a
77

török, azt bebörtönözte a labanc, akit nem irtott ki még ez sem, azt rettegésben
tartotta a felekezeti harcok fegyvercsörgése, s akit onnét is sikerült kimenteni:
holtig alázkodhatott kegyes jó ura előtt. Eseményekben gazdag évek. Alternatívákban is gazdag évek? Nem. Választani nem lehetett. Jutott, ami jutott. Szenvedett
ki, hogyan. De csak egyetlen mozgatója volt az emberi létnek: megmaradni.
A második fejezet a szerző — vagy mint magát csalafinta mód Grendel nevezi
— az elbeszélő köznapjairól szól. Látnokká itten sem kell válni, hogy Pozsony képében ismerjük föl azt a várost, ahol kiadó, lapszerkesztőség, kocsmák és kávéházak, hónapos szobák és vidéki hazautazások között telik a fiatalnak mondott, valójában harmincas éveit taposó ember élete. Akár Budapest is lehetne ez a város,
vagy Szeged, Szabadka, Kolozsvár, Vilna vagy Brassó: az alternatívák bősége és
különfélesége ugyanaz. Az elbeszélő teljesen szabadon dönthet arról, hogy leadja-e
a bennfentes tárcaíró azon művét, melyet a főnök már megdicsért (leadja, naná,
majd nem!), saját felelősségére mehet az Akadémia kávéházba vagy valamelyik
kispiszkosba (oda megy, ahol olcsóbb a sör s szebbek a pincér lányok), s abba sem
szólhat bele senki, hogy főbérlőnőjével bájcsevegve tölti-e az estét, vagy ágyba
bújik egy könyvvel, esetleg befűt és reményteljes regényén dolgozik (ez eldöntetlen). Vannak alternatívák, van belátás, van döntési erő — csak éppen tétje nincsen
a választásnak. Ez sem képezheti a morális szabadság alkalmait.
De tegyük föl — és erről szól a harmadik fejezet — hogy az elbeszélő regényírásra adja a fejét. Grendel eljátszik a gondolattal, hogy a megismert figurákból,
élethelyzetekből, milyen regényt lehetne írni, ha ő — az elbeszélő — regényíró lenne.
S míg ezzel a lehetőséggel játszik, kiderül, hogy már regényíró sem lehet az, aki
mindezeket átgondolta. A tények pontos rögzítése többé nem etikai gesztus. Érzelmek és gondolatok spontán rögzítése, az őszinteség pedig nem képezi az epika
elfogadottnak mondható anyagát. Mi marad hát? Ennek a dilemmának a megérzékítése. Azaz marad a szöveg, ez a furcsa regény — vagy divatos szóval: antiregény—,
melyben az elbeszélő megvallja, hogy nem elbeszélő. S e vallomástól lesz elbeszélővé mégis.
Kitűnő paradoxon, amely gondolatbeli építkezésnek is mulattató volna, de Grendel csak helyenként villantja ki meditációkra fogékony előadásmódját. Lényegében
epikusként kezeli az elmondottakat vagy elmondhatókat: színesen, láttatóan mesél,
jellemzően csevegteti a szereplőket, ragyogó öniróniával hozza tudtunkra személyes
észrevételeit. Ennek köszönhető, hogy a közép-európai értelmiségi létnek nemcsak
egy lehetséges — itt: Grendel Lajostól kifejtett — értelmezésével ismerkedünk meg,
hanem azokkal az alig vagy éppen nem értelmezhető vonásaival is, melyek a történelem, az érzelmi kötöttségek sajátos antagonizmusában vibrálnak. Ezeket sem
értelmezni, sem rangsorolni, sem föloldani nem lehet — olykor most, máskor már
— de meglétüket konstatálni sokféle kötődésük, sokféle következményük szerint
mégis érdemes, m e r t . . .
Mert végre történelmi helyzetek parancsolta sietség nélkül, a gondolkodás időigényes elmélyülése szerint lehet fölmérni a kérdésre adható választ: vagyok, aki
v a g y o k . . . Grendel válasza az, hogy elbeszélő vagyok, aki nem beszélheti el többé
mondókáját ugyanúgy, ahogy az epika eddigi szabályai előírták. Mégis hű marad
a regényírás évszázadok óta ismert kritériumaihoz: megvallja a történelemről, a
társadalomról, az emberi minőségekről alkotott egyéni véleményét, típusokat örökít
meg, hiteles konfliktusokat rögzít, s mindezek hátterében, árnyalatgazdag indirektséggel érzékíti véleményező jelenlétét. Méltán í r j a vallomása végén „erős várunk
az irónia", mert őt is ez menti meg a didaktikusságtól, s ez attól, hogy a tapasztalatok summázata ne telítődjék indokolt pesszimizmussal, hanem érvényesen vallhassa: mégis.
Sem szemléletében, sem módszerében nem áll egyedül Grendel Lajos regénye.
Ilyetén szellemi utat járt be Lengyel Péter a Cseréptöréssel, ilyet Lászlóffy Aladár
a Papírrepülővel, Nádas Péter az Egy családregény végével, vagy Bereményi Géza
a Legendáriummal, s némi motiváló magyarázkodás után ide sorolhatjuk Spiró Ke78

rengőjét, Brasnyó István Família című regényét, Vathy Zsuzsától Az ősi háztetőt,
de Bobrowski, Buzura, Gion Nándor sem hiányozhatnék a sorból. Parabola, hagyományosan fikciós epika, vagy éppen antiregény formájában — a megszerzett és
bizonyított íráskészség gondjain túljutva — fölteszik maguknak a kérdést és majdnem ugyanúgy válaszolnak rá. Epikai anyagnak tekintik az örökség fölleltározását,
azt, hogy a determinánsok tisztázásával állapítsák meg magatartásuk etikai mibenlétét. Az etikai megméretés föltételét: szabadságukat.
Amit Grendel Lajos csak érint, azt analóg példákból az olvasó már állítani is
meri: az örökség jegyzékbe szedegetése után nincs más hátra, mint vállalni azt,
amire éppen a jegyzés tett alkalmassá. Szembe kell nézni a feladattal: író vagyok.
Azaz a latolgatás után, melyet Grendel könyvének harmadik fejezete taglal („ha az
elbeszélő író volna, akkor azt írná, hogy") következik a fölvállalt szerep betöltése.
Ahogyan Simonffy is teljes regénnyé rajzolta az örökségi leltárt a Kompország
katonáiban, ahogy Spiró elért Az ikszekig, vagy más útról kerülve Czakó Gábor a
Várkonyi krónikához. A teljesség kedvéért kell megvallanom, hogy Esterházy Péter
tollából nem látott ugyan napvilágot ez a típusú írásmű, de távolról sem valószínű,
hogy megkerülheti ezt a számadást. Célzásaival, elhallgatást takaró szellemességeivel utal a benne motozó identitás végiggondolásának kényszerére.
A paradoxon tehát tetéződik egy másikkal. A nem író, belátva az epikai
megnyilatkozás lehetetlenségét, elutasítva az elbeszélő szerepet, s kimutogatva egy
történelmi és társadalmi örökség ironikus rajzolatában a folytathatatlanságot, elérkezik a „más úgy sem lehetek" fölismeréséhez. Az örökség ellentmondásossága az
emberi lét paradoxonjává távolodik és egyetemesül, az alkotó pedig belátja, hogy
önmegvalósításának lehetősége, az írószerep mégis a lehetőségek legjobbja, mert
ezen kívül csak a nemlét, illetve az írói nemlét marad.
Attól persze, hogy egy logikai sor végére érkezett az Éleslövészet utolsó soraival Grendel, még nem bizonyos, hogy ú j írói periódushoz is elérkezett. Dilemmáihoz
erősebben ragaszkodik az ember, az alkotó, mint sikereihez. Sőt olyan tudatos írónak, mint ő, nehezebb is megválnia a dilemmáktól. De — s ez kivételes adomány
— Grendel Lajos nemcsak intellektuális hajlandóságú, hanem művészi tehetségű is.
Az élménynek nemcsak logikai, hanem esztétikai megragadására is képes. Azaz a
lét abszurditását belátva is talál gyönyörködni valót az emberben, s ez nem a horizont beszűkülését jelenti, hanem a beláthatónak mélyebb, részletgazdagabb föltérképezését. Nem mást tehát, mint amit első novelláskönyvéről szólva is leírtunk:
Grendelt a tehetsége regényírásra jelöli. Ez az antíregény kitűnő szellemi teljesítmény, egy életpálya, egy művészi tudat örökségtartamának szükségszerű számba
vétele, de még nem a fölismert szükségszerűség betöltése. „Csak" előtanulmány a
lehetséges lehetetlenhez: a szerepadta szabadsághoz. Mert aligha van erősebb etikai
tett, mint a determinánsok oldhatatlan kötései közepette is, egy m ű f a j kényszerítő
szabályait betartva is, a föladat pózzá silányított külsőségeit viselve is: „tükröt tartani mintegy a valóságnak".
Az örökségről tehát kiderült, hogy lomtár. Vásott eszmék, korhadt magatartások, fényevesztett ideák és molyette hevületek gyűjteménye. Minden okunk megvan
tehát, hogy hagyatékká gyűjtsük a mi eszméinket, ideáinkat és szenvedélyeinket,
hadd bíbelődjenek mindezzel azok, akik utánunk jussolnak. (Madách.)
BERKES ERZSÉBET

79

Magyar

játékszín

„Élők élőt szeretnek" — A színészekről
BESZÉLGETÉS HUBAY MIKLÓSSAL
II.
— Kezdjük egy játékos kérdéssel. Ha netán a Nemzeti vagy más színház direktorának kineveznének, kikkel csinálnál színházat? Élőket és holtakat is szerződtethetsz ebbe a képzeletbeli társulatba!
— Képtelen kérdés. Még jó, hogy te magad is jelzed abszolút . képtelenségét,
amikor olyasmit mondasz: a holtakat is szerződtethetem. Persze te is tudod, hogy
nem csupán ezért k é p t e l e n . . . De most vigyázz, mert az abszurd kérdéseket felülütöm a valóság adujával. Ebben a szent pillanatban, hogy itt beszélgetünk (1981.
október 21., du. 3 óra), úgy érezhetem, hogy van nekem egy színházam — valahol
abban a tartományban, ahol élők és holtak csakugyan együtt szerepelhetnek. „Halálon innen — Életen túl" — jelzi ennek a tartománynak a földrajzi helyét Ady.
Már tudod, mire gondolok. Hiszen te is benne voltál a kezdeményezésben. Elindítója voltál pár hónapja egy nyílt leveleddel, amelyet Ruttkai Évához címeztél... S augusztusban már együtt is volt a társulat. Huszárik Zoltán volt a rendező. Tegnap
eltemettük őt. ö t is. Akár megvalósul most már, amit vele tervezgettünk, amihez
mint rendező a csapatot összehozta — hogy kétszáz év előtti vándorszínész-viszonyokat vállalva, színpadra (vagy szobaszínpadra?) viszi a Római Karnevált —, akár
nem valósul meg: ez már szinte mindegy. Megszületett koncepciójában egy színház. „Színhá-áz?" De hogy fogod tudni magnóról lekottázni azt az ironikus éneklő
hangsúlyt, amellyel ezt most kérdeztem? Pesten ezzel a hangsúllyal jelezzük a dolgok reménytelen messzeségét. Közép-európai kérdőforma. Hogy nyomtatásban is világos legyen, mondjuk úgy: megszületett egy virtuális színház. Számomra most már
úgy sugárzik, ragyog az a néhány augusztusi együttlétünk Ruttkai Éva lakásán, teraszán, mint egy platóni idea. Egy csillag, amely nem megy le az égről a hegyek
mögé. Mérték lett és eszmény. És most már vagyok annyira idealista, hogy ezt a
mértéket és ezt az eszményt valóságosabbnak tartsam, mint sok kőszínházunk pompásan megvalósított egész esztendei programját, amelyből, úgy látszik, kiesett az a
gond, hogy Magyarországon élünk, 1981—82 világszerte kritikus esztendejében...
Ennek a virtuális színháznak Huszárik Zoltán most már örökre a rendezője — életre-halálra szerződött rendezője. A színházalapítás mögött a legnapfényesebb augusztusi délutánon is persze ott lebegett minden pillanatban jelenvalóan — bár nem
emlékszem, hogy egyszer is kiejtettük volna a nevét —: Latinovits Zoltán szelleme.
Igazad volt, hogy úgy tetted föl a képtelen kérdést, ahogy feltetted. A halottakra szükségünk van, a konokságuk erőt ad, segítenek, jó partnerek. De hagyjuk azt
a szót, hogy „kinevezés", ebből a szóból kikopott az aranyfedezet: a „hivatás", az
„elhivatás". Nézd, a magyar Nemzeti Színház igazgatói Bajzától Majorig általában
80

olyan emberek voltak, akik személyiségük és életművük alapján az utókor előtt is
felelni tudtak, mert volt mit kockáztatniok. Nagy Péter lemondó gesztusában ugyancsak ennek a felelősségnek a tudata élt, ahogy így messziről látom. Ami azóta van,
ót igazolja, sajnos.
De hagyjuk ezt az ugrató képtelen kérdésed, mert még azt kapom vissza, hogy
„réstartoltam" valami színházi pozícióra.
Már egyszer visszakaptam.
Egy szürrealista stílfordulatomat készpénznek vették.
Pár évvel ezelőtt az Űj írás önéletrajzi sorozatában sorra kerültem, és a nagyváradi gyerekkor fejezetei mellé közöltem naplómból annak a feledhetetlen keserves reggelnek az eseményeit, jövő nyáron lesz huszonöt éve, amikor váltott lábakkal kirúgtak (állítólag nem tudta a bal láb, hogy mit cselekszik a jobb) tízkor a
Nemzeti Színházból, tizenegykor a főiskoláról. Tenyérhúsomba mélyesztettem annak
a hosszú kárpitosszögnek a hegyét, amelyet búcsúzóul kipiszkáltam Major irodájának a foteljából, s igyekeztem ezzel a fizikai fájdalommal elütni egyéb érzéseimet,
s főként ezek nyomát az arcomon. A fél nap naplója azzal fejeződött be, hogy viszszanézek a Blaha Lujza térre: eltűnt közepéről a Nemzeti Színház é p ü l e t e . . . S a
kárpitosszög katarzishatására azt mondom magamban: „én majd harmadnapra felépítem ezt". Nekem persze az járt az eszemben, amit Jézus mondott a jeruzsálemi
nagytemplomra, s amit minden teológus azóta is úgy értelmez, hogy egy szellemi
templom felépítésére vállalkozott ezzel. Én is csak olyasmit fogadkoztam magamban,
hogy azért is létrehozok valamit, ami „nemzeti-színházi": drámában és tanulmányokban. De alighogy megjelent ez az önéletrajz-fejezet az Űj Írásban, most négyöt éve, az egyik újság mindjárt megglosszázta: figyelmeztette az olvasót, hogy ne üljenek fel álhíreknek, nem rám vár a Nemzeti Színház felépítése. Nem vette észre a
glosszátor, hogy én csupán Jézus Krisztus nyomába óhajtottam lépni, s nem a Both
Béláéba. (Az ő igazgatása idején tűnt el a térről az épület. Mert közben csakugyan
eltűnt.)
Hogy lesz-e megint a nemzetnek drámanevelő színháza, többé már nem a vezető személyétől függ, hanem a feltételektől.
— Folytassuk a játékot. Ha te szabhatnád a feltételeket, mit változtatnál rajtuk?
— Először is: emelni kéne a bemutatók számát, ötven-hatvan színésszel, két
színházban játszva, miért ne lehetne 12, de akár 14 bemutatót is tartani egy évben?
A több premierrel növekednék a drámairodalmat serkentő újdarab-igény.
— Feltéve, ha nem importból fedeznék ezt az igényt is.
— Ezért meg kéne változtatni — legalábbis egy időre, amíg a mélyponton vagyunk — az anyagi ösztönzés rendszerét. Egy ideig ne premizálják az utánjátszást.
Prémium járjon az először bemutatott (és értékesnek elismert) darab után: rendezőjének, és a színház igazgatójának — de nekik nem csak egyszer, hanem mindaddig, amíg műsoron van ősbemutatott darabjuk. Sőt duplán, ha tőlük-utánuk
más színház is átveszi; s akár tripla prémium akkor, ha külföldön is játsszák ezt
az általuk kreált magyar művet. Nagyon helyeselném, ha a Tótékért és a Macskajátékért Kazimir és Székely ma is kapná a prémiumot; megérdemelnék, hisz a sikeres bemutatóval világkörüli pályára állították Örkény műveit. A drámák sorsa általában ott dől el, ahol először játsszák. A sikercsinálásnak megvan a maga technikája, ezt Magyarországon senki se gyakorolja; de kedv is kell hozzá — ezt kiégeti a közöny meg az irigység. Micsoda előzetes hírveréssel érkezik hozzánk egyegy Nyugaton kreált d a r a b . . . S mit teszünk meg a magyarokért? Bessenyeinek e tekintetben nagyon, de nagyon igaza volt az interjújában.
S harmadikul még egy javaslatom volna: az ú j magyar drámák elfogadásában
(és megrendelésében) döntő szavuk legyen a színháznak á vezető és az e célra
megválasztott színészeinek is. Hivatkozhatnám a francia példára, hivatkozhatnám a
forgalomból kivont, csak tessék-lássék létező magyar művészeti tanácsokra . . .
Tudom: képtelennek tetsző javaslatok ezek. De hát képtelen volt a kérdésed is.
6 Tiszatáj

81

Tehát ne csodálkozz. Viszont... Az is lehet, hogy józan javaslatok ezek — csak az
elmúlt évtizedekben beidegzett, belénkojtott értékrend az abszurd.
— Ki volt az első színész, akit láttál életedben?
— Megint a temetőbe mehetek a válaszért. A legfrissebb színészsír: a Balázs
Samué. Ö volt az első színész, akit életemben láttam. Páholyból — páholyomból, ablakunkból, amely Váradon arra a bizonyos poros-hosszú hársfasorra nézett — kisgyerekként kikönyökölve megigézve bámultam őt, amint emelt fővel baktatott a túloldalon. A Thalia papja volt. ö volt Thalia papja. A tudós váradi kanonokok n e m
voltak olyan igazán papok, mint Balázs Samu. Csakhogy valami nemes, h u m á n u s
észvallásnak a fölkentje volt ő. Boldog voltam, amikor a Bakaruhában
alkalmat
adott, hogy egy kissé azt a környezetet idézzük fel Fehér Imrével (Hunyady Sándor Kolozsvárját Imre Aradról ismerte, én Váradról), és ebben a keretben megjelent Balázs Samu is. Nagyon keveset változott gyerekkorom óta. Színpadon Pesten láttam
őt először. De Várad mindvégig megtartotta őt jó emlékezetében. Ha odalátogatott,
a nővérem mindig megírta nekem Pestre, mint fontos váradi eseményt: „Balázs Samuék itt vannak". Személyesen alig ismertem, hiába volt közös hazánk Várad, s a
Nemzeti. Színpadon nagyon szerencsés volt a találkozásom vele. Ez akkor volt, amikor — hosszú nekifohászkodások és gyűjtögető előkészületek után — első f o r m á j á ben sikerült megcsinálnom (pedig dehogy is sikerült) azt a témámat, amely Freud
és Ferenc József színpadi összezárásával egyszerre ígérte a régi Bécs nosztalgiáját
és a világháború-jelenség m e g f e j t é s é t . . . Álomfejtés. Szirtes Tamás rendezte a kis
Madáchban. Kitűnően — már amennyire egy ilyen amorf darabot lehetett. S mondom, szerencsés voltam, Balázs Samu akkor a Madách Színház tagja volt. S így
volt lehetséges a gondviselésszerű szereposztási trouvaille: Balázs Samu játszotta
Ferenc Józsefet, s mindent meggondoló és mindent megfontoló blőd világháborúcsinálót, a kutyahűségű vén szerelmest... Minden előzetes várakozásomat meghaladta. És meghaladta az írói képzeletemet. És a történelemkönyveket. És a mélypszichológiai analíziseket. Messze meghaladta, amit megírtam és — hogy is mondjam? — pontosan jelezte nekem (minden levágó kritikusomnál jobbon): „mi az, ami
a tolladban maradt, öcsém". Amikor az Alt-Wien óra valcerzenéjére az ő Ferenc
Józsefe kilépett a színpadra: gyűlöletes és komikus volt, és tiszteletet parancsoló
volt. A császár aberrált személyiségének volt valami pofonegyszerű titka, amit Balázs Samu könnyedén leakasztott a szegről. Übü király volt és Lear király volt és
III. Richárd volt egyszerre. Mindent tudott ennek a különös vészterhes aggastyánnak a személyéről. Tudta a szabadságharc elfojtását, a világháború esztelen megindítását, tudta a bécsi kedélyességét és a fáraói rossz álmait, tudta híres eleganciáját, a kispolgári puritanizmusát, az okos ravaszságát, szatírtermészetét. És mindennek ellenére — ez volt a megfoghatatlan — még rokonszenvessé is tudta tenni ezt
az alakot.
Visszatérek mindjárt ide, de most engedj meg egy kitérőt. Három évvel ezelőtt
Moszkvában járva a magyar dráma ünnepi napjaiban — jobban mondva: hónapjaiban — (egy egész szezont áthatott ez az ünnep) a követségi fogadásra menet az
autóbuszban beszélgethettem Tolnay Klárival. Nagyon örültem a találkozásnak, hisz
évek óta nem láttam. És persze Moszkva után se találkoztunk. (Hol is találkozhatna
magyar drámaíró és magyar színésznő, ha nem Moszkvában egy autóbuszon?) Az
ök tudják, mi a szerelemről beszélgettünk. Mert akkoriban épp úgy volt, hogy a
Játékszín fel fogja újítani ezt az annak idején, a kreálásakor, kényszerűen letört
pályájú darabomat — ugyanis húsz évvel ezelőtt, a premierje után pár nappal megvonták a Bartók-teremtől a színházcsinálás jogát. Talán épp azért, mert oly nagy
volt a darab sikere? Az isten tudja. Mondanom se kell, hogy a Játékszínben tavalyelőttre ígért felújítás is elmaradt. Nyom nélkül, magyarázat nélkül, pedig a
szerződés is megvolt rá. A hasonló balsors üldözte Zsenikciskolájávál
ment volna
e g y ü t t . . . Holott, ha jól tudom, azt a Játékszínt annak idején úgy alapították, hogy
a pesti színházakból kiszorult magyar drámaíróknak ez lesz a macskaasztala. A
82

miénk. De aztán kellett ez is az importszerzőknek. Kevés volt nekik a nagy pesti
színházak sora. Kérlek, ne tétovázz, írd le nyugodtan ezt a szót: „importszerzők",
ahelyett, hogy azt lihegném: „világirodalom", vállalom ezért a szóért az ódiumot.
Ám tartsanak a jobb pesti társaságokban bugrisnak és Európa-ellenesnek — Fiesoléban kibírom —, akkor is azt mondom, hogy én bizony méltóbb feladatot is tudnék a budapesti színészeknek, mint hogy jobb sorsra érdemelt zsenialitásukat —
ezt a szót is vállalom — a Nyugaton „jól megcsinált" (főként üzletileg „gemacfit")
kommerszben pocsékolják e l . . . És ezt a méltóbb feladatot mi tudnánk adni nekik,
mi, magyar drámaírók.
— Jó. Leírtam, hogy „importszerzők" és leírtam, hogy „zsenialitás".
— De vigyázz, hogy a nyomda ne tegyen k ö t ő j e l e t . . . Igen, térjünk vissza abba
a különbuszba, amely Moszkva kertvárosain át — körös-körül nemrég még erdők
és majorságok voltak — visz minket a magyar nagykövetség felé. Ekkor mondta
Tolnay Klári: — „Szeretném eljátszani megint a Schratt Katalint, főként az kéne
belőle, hogy imádom az öreg Ferenc J ó z s e f e t . . . " — Ezért a nagy kitérő. Még
Moszkváig is. Ezért a mondatért. Mert ezt is meg tudta csinálni Balázs Samu. Miközben olyan gyűlöletes volt, amilyennek özvegy gróf Batthyány Lajosné látta őt,
amikor megátkozta — fogott is ez az átok a Habsburgokon, tudjuk —, olyan elbűvölően sármos is volt, hogy érthető volt iránta a Schratt vonzalma, és így a
partnernőjének szinte felkínált egy nagylehetőségű szerelmes s z e r e p e t . . .
Ne haragudj, hogy hosszabb lett a válaszom — már megint —, mint vártad.
De h a már színészt k é r d e z t é l . . . A színészeket ma többet mutatják, képernyőn stb.,
de kevesebbet írnak róluk. Pedig megérdemelnék. Balázs Samunak tartoztam is. El
akartam menni a temetésére. De éppen abban az órában tartották az írószövetségben a közgyűlést előkészítő megbeszélést. És az utóbbi húsz évben az írószövetség volt az egyetlen hely, ahol komolyan vették, ha azokról az akadályokról beszéltem, amelyeket a magyar nemzeti dráma megújításánali rendszerint az útjába
r a k t a k . . . Az persze másik kérdés, hogy az írószövetséget mennyire veszik komolyan. Ezt hagyjuk. A kérdés messzire v e z e t n e . . . Jól esett, hogy megint emlékezhettem itt Balázs Samura, az „első színészre". Köszönöm, hogy alkalmat adtál.
— A Nemzetiről való beszélgetésben idézted ifjúságodat, ahogyan becsöppentél
a Németh Antal vezette intézmény megújuló életébe. A neveket ismerve több generáció dolgozott akkor egymás mellett, hiszen még a századelő, sőt a múlt század
is jelen lehetett, de a Vígbői is érkeztek, ami megint egy más stílust jelez, s jöttek
fiatalok. Hogyan láttad e sokféle stílus, alkat, színészi magatartás együttes munkáját?
— Rossztól kérdezed. Ensemble? Tudom én jól, hogy a színházvezetésben, a
kritikában is folyton felmerülő igény ez. Igazgatók dicséretére ki mondhat nagyobbat (én ugyan tudnék ennél nagyobb szót) annál, hogy együttest teremtett?
E mögött rendszerint egy társadalmi eredmény is áll: a színpad és a nézőtér közötti kapcsolat konszolidálása. A Vígszínház klasszikus ensemble-jában
nem csupán arról volt szó, hogy Hegedűs Gyula és Varsányi Irén közös nyelvet beszélt,
hanem az is, hogy ezt a nyelvet a Vígszínház bérlői is elfogadták. A nyelv persze,
tudjuk, nemcsak azt jelenti, hogy hogyan ejtik a szót, hanem: hogy hogyan tapad
a haj. Ugyanezt alkalmazd ugyanakkoriban a millenáris Ferenc József-i álkuruc
középosztályra és a Nemzetire. Csoda-e, hogy az anszamblosíthatatlan Jászai Mari
mindkét színházban hazátlan idegennek érezte magát és átkozódott? Csakhogy engem a sikeres ensemble-oknál
jobban érdekelnek Jászai átkai. És a sorból mindenütt kilógó Somlay átkai. Meg a Latinovitséi. És az elnémuló színészek utolsó
szerepei — megannyi ü z e n e t . . . Intés.
— „Nem az örökös tagoknak írok" — olvastam a Naplódban. Említed Mezey
Máriát, Iglódit, Monori Lilit, D a j k á t . . .
6*

83

— Akikkel közbejött akadályok miatt nem találkozhattam. De ha drámaíró
vagyok (és nem színpadi szerző): kiknek másoknak írhatnék, mint a konfliktusterhes színészeknek? Jobban érdekel egy magányos villám verte tölgy, mint a francia
kertek nyírott bokrai. Bár, tapasztalatom szerint, nincs az a gondosan stuccolt ensemble-színész, aki — ú j feladattal, csakugyan kísérletező kedvű rendezővel kerülve szembe — ne szolgálhatna tehetségének legrendhagyóbb effektusaival is. Feledhetetlen volt Rátkai Márton megtáltosodása 45 után a Nemzetiben. Vagy akinél
közelről láthattam a nagy metamorfózist: a folyton főhercegeket játszó Uray —
aki ezért, mint osztályidegen, vidéki színházhoz száműzetett — Pártos Gézának azzal a zseniális érvelésével került vissza Pestre, hogy az élesedő osztályharc drámáiban szükség van az ellenség nem sematikus ábrázolóira — mint egy falat kenyérre. Egy-két év múlva az Egy magyar nyárban Uray az esett, üldözött és
büszke zsidó nyelvtudóst játszotta. Az ő egyetlen jelenetéért volt érdemes megírnom ezt a kikerekedni sehogy sem akaródzó drámát. Uray Kossuth-díjat kapott rá.
Régen megszolgálta, de ezzel sokszorosan megérdemelte: széttörte minden skatulyáját.
Tudom, olvastam Latinovits írásaiban, hogy milyen fontosnak tartotta ő is az
együttes kialakítását. Az az érzésem, hogy az az igény dolgozott benne, hogy körülötte minden színész ugyanazon a hőfokon legyen, amin ő. Ami persze szintén
egyfajta ensemble-kérdés. Somlay Artúrnál ismertem meg ezt az igényt, zöldfülű
drámaíróként. Duna-parti hotel terasza, vasárnap délelőtt, a korlátnál a korzózok
suttogása: „nézd, a Somlay" — emlékezetesebb ez egy premiernél! Ö felöltőjében,
már a holnap kezdődő próbák megpróbáltatásaira gondolva, mint egy Galilei az
inkvizíció előszobájában, és máris felindultan: „ha én vívok, én nem aszerint a
szabály szerint vívok, mint a partnerem!" Ott sápadtam bele a felelősségbe, hogy
mit tettem én? Szerepet írtam, s megrendeltem a Nemzeti igazgatójánál Somlayt
erre a szerepre; ő a Nagy Szellem (írd ezt, kérlek, nagy betűvel) a hívó szóra
megjelenik és szolgál, mint az Ezeregyéjszakában, és máris szenved, mert minden
ú j szerep tortúra, személyiségének halála, egy kétséges feltámadás reményében —
és különösen félelmetes tortúra egy szerep legelső kreálása: kész mártírium, hisz
milyen sors vár rá abban a bőrben, amibe b ú j t a t j á k ? Hisz kicserélik a vérét, a
tudatát — és minderre ráadásul még a bizonytalan színpadi sors: ú j partnerekkel
a Nemzeti Színházban, ahová évtizedek óta nem tette be a lábát.
— Tőkés Anna meg Lánczy Margit volt a partnere.
— Meg Kovács Károly. Szabó Sándor. Olty M a g d a . . . A legjobbak. Mindegy.
Ez a szorongás, amely elfogja a színészt — s minél nagyobb a színész, annál inkább elfogja —, metafizikai szorongás. Mondjam nagyképűen? Heideggeri szorongás — egy más létbe vettetés. Mondjam ki kereken? A halálfélelem egyik neme
ez. Azóta tudom ezt, és a színészek tudják, hogy én ezt tudom. Hogy úgy írok, s
úgy kínálok nekik szerepet, mint aki ezzel a vérüket kéri. De nekem muszáj ezt
csinálnom, mert ez a hivatásom, és nekik meg muszáj vállalniok, mert ez a hivatásuk. Még szerencse, hogy hivatásunknak ezt az elszánt teljesítését a színigazgatók gondosan megakadályozzák...
— Talán ezért bíztak úgy benned mindig a nagy színészek, mert érezték, hogy
egy-egy szerepbe te éppúgy beleadod m a g a d . . .
— Vért-verítéket igen. Az ú j r a meg újra átírásaim lehet hogy nektek kritikusoknak komikus, de ugyanarra a soha meg nem elégedésre vall, ugyanarra a perfekcionista ensemble-igényre, amit ott a Duna-parton Somlaytól, nem kis döbbenetemre, megtanultam. Hogy a kérdésedre f e l e l j e k . . .
— Feleltél.
— Nem egészen. Nem elég világosan. Én igazából csak akkor tudok tisztába
jönni egy problémával, ha drámában megírom. Mert akkor húsba-vérbe öltöztetem
a problémát, a családi-szerelmi-hatalmi gúzsba kötözöm, és így már nem lehet
84

csalni. Ahogy a cselekményben majd kimozogja magát: az az igazság. Ha nem tudja
kimozogni magát, azt jelenti: rossz a darab és nem oldottam meg á problémát. És
jelenti persze, hogy a fejemben is maradt az eszmei zűrzavar, vagy ami rosszabb:
maradt a beidegzett k ö z h e l y . . . Tehát kérdésedre egy vígjátéktémával felelek. Ez
nagyon régi témám. Hogy lásd, milyen régi: ezt még Sarkadi Imre utasította el,
jóbaráti vehemenciával, amikor a Madách dramaturgja volt. Ötvenöt-ötvenhatban.
— „Ilyen történelmi időkben akarsz vígjátékkal jönni?" — Igaza volt. Ha Petőfi
mondja, Arany János is elfogadja, hogy csatadalokat kell í r n i a . . . Már elnézést
ezért a nagyralátó h a s o n l a t é r t . . .
A vígjáték — persze nem is olyan nagyon víg ez a játék — témáját Jászai
kézirataiban találtam. Akkoriban, az ötvenes évek közepén adták ki ú j r a a naplóit, s hogy írhassak róluk, a kiadatlanul maradottaknak is utánanéztem. Így
akadtam rá erre az elképesztő történetre a színészi igényességről.
Gertrudis szerepéről volt szó. Jászai elsírta a naplójában, hogy lehetetlen ezt
úgy megcsinálnia, ahogy szeretné, azon a hőfokon, mert a Nemzeti minden Bánkja
más stílusban játszik. Hiába próbálta ő meggyőzni Gyenes Lászlót, Nagy Imrét —
még elment tanítani a Színitanodába is, hogy onnét neveljen egy Bánk bánt a
magyarnak. Különórákon gyúrta a tehetséges fiatalját. Felvitte őket a lakására.
Nem lett Bánk b e l ő l ü k . . . Hiába! Maradt Szacsvay — a stílusuk ég és föld —,
s ráadásul, vagy épp ezért, gyűlölik is egymást. Már-már attól tartott, hogy a
negyedik felvonásban Szacsvay kifacsarja a kezét, vagy tényleg megöli. Jöjjön hát
a női taktika! Jászai kifundálta: ő rokonszenvet fog tettetni Szacsvay iránt, magába
bolondítja, a szerelemben megtöri, és megtanítja, hogy kell Bánk bánt játszani.
S ment is minden, mint a karikacsapás. Kiderül, hogy Szacsvay sem gyűlöli őt,
milyen figyelmes férfi. S flörtöl a Nagyasszony a Magányos Bölénnyel... Kitűzik
a bizalmas légyottot Szacsvay Pest környéki remetelakában. De a nagy pillanatban,
már az ágy tetején, Jászai nem bírja türtőztetni magát, a Bánk bánról kezd beszélni. Szacsvay kap a témán, vándorol kezükben a kés, mindketten egyszerre
Gertrudisok és Bánk bánok, már tizedszer gyilkolják le kölcsönbe egymást: ez a
nászúk. S beteljesülés helyett az iszonytató felismerés, hogy Szacsvay nem szerette
őt, csupán ürügy volt neki a szerelem, taktika, hogy megtörje és megtanítsa Gertrudist játszani — de az 6 stílusában.
— Megírod?
— Hogy tisztázzam magamban, amit kérdeztél. Megírom, ha megérem. A címe
lesz: A művészet oltára. És majd Sarkadi Imrének ajánlom, a visszautasításért. A
barátság oltárán is lehet áldozni.
És akkor, ha megírtam ezt a nem is olyan víg játékot — csakis akkor —
tudok majd válaszolni a kérdésedre: hogy milyen konfliktust is jelent a színész
„stílus-önérvényesítő"
szenvedélye. A választ meg fogom táviratozni. Ne hidd, hogy
viccelek. Csak arról van véleményem, amit levezettem, kipróbáltam drámaformában. Persze arról is, amit hiteltérdemlő kollégáim levezettek, kipróbáltak — a háború értelmetlenségének legmeggyőzőbb bizonyítását én Euripidésztől kaptam; az
árulás funkcionálásáról a legjobb röntgenképet a XVI. századi magyar Névtelentől,
aki ezt Balassi Menyhárt sorsából hívta elő; az ideológiák átmenetiségének tanát
senki olyan világosan nem illusztrálta számomra, mint Madách, és legújabban Székely János a
Protestánsokban.
A dráma nem írói önkifejezés. Akkor lehetne magánügyünk. A dráma: a megismerés eszköze. Ezért nélkülözhetetlen. S ezért nélkülözhetetlen egy nép számára
is: élő drámairodalma.
— Messzire kanyarodtál.
— Ez a „messzi" mindig egy kéznyújtásnyira van, mint rabnak a cella f a l a . . .
A dráma: egy nemzedék érzékszerve, ezzel élve szintetikus képet bír alkotni az
adott világról, amelyet az istenek folyton kiismerhetetlenné igyekeznek manipulálni . . . Ezért olyan nagy ügy, ha egy nép, egy nemzedék kinyitja — ha csak
85

megpróbálja is kinyitni — drámalátó félszemét. Mint most az erdélyi írók. Mint
a „hiánydramaturgia" jelszavával jelentkezők — az ő boldogulásuk egyik garanciája, hogy vannak felkészült, velük elkötelezett kritikusaik. És persze azok, akik
ő előttük járnak. Görgey, Gyurkovics, Páskándi, Szakonyi nemzedéke. És nagy
ügy volt számomra — talán megbocsátható elfogultsággal — a mi harcunk is.
Végvári harc ez, nem tiszták a frontok. Csak az ügy. Az igen.
— És a generációk határvonala?
— A drámatörténeti aranykorokat, figyeld meg, mindig több generáció együttes jelenléte adja. Klasszikus példa erre a görög triász: 16—16 évre születnek egymásután, és a csúcs az, amikor egyszerre szerepelnek, s egyik a másiktól nyíltan
veszi át a kifejezési eszközöket: Aischylos, Sophokles, Euripidész. És szinte hajszálpontosan ezt a 16—16 éves differenciát — és egyszerre-versengést — találod meg a
francia klasszikában. Vegyük a csúcsesztendőt: 1670. Corneille (64 éves) azonos témájú drámában — szinte párbajra kihíva — verseng az épp feleannyi idős fiatal
Racine-nal, és Moliére most írja főműveit, a Fösvényt, az Úrhatnám
polgárt.
— Magyarországon is érvényes volna
drámaíróhullám . . . Nem?

ez a

16 évre

egymásután

jelentkező

— M i n t h a . . . De mi ezekkel az egymásra torlódó hullámokkal az egyszerre
nem szereplés negatív csúcsát tudjuk produkálni. A napokban lesz Bozsokon egy
ilyen többgenerációs találkozásunk. Majd kiderül.
— Kik a te generációstársaid?
— Akiket nemcsak az életkoruk miatt éreztem közelemben, hanem azért is,
mert a drámaeszményük is hasonlított az enyémhez — s nem lényegtelen: akiket
sohasem éreztem riválisnak, hanem mindig szövetségesnek: Sarkadi, Kamondy,
Vészi. Kritikusként — különösen élete utolsó szakaszában, amikor a dráma felé
fordult az érdeklődése (be is kapcsolódott az írószövetségben a drámaírói osztály
munkájába) — B. Nagy László. Karinthyt boldogan idesorolnám, dramaturg múltamból emlékszem, még az Ezer év idejéből, milyen vérbeli szuverén drámaíróalkat. És a Gellérthegyi álmok, meg a Gőz szememben a modern európai d r á m a
irigylésre méltó csúcsai. Csak azt nem tudom, mennyire ambicionálja ő ma még
a drámai formában komponálást. Ismered a rögeszmém: regénydramatizálással
színház is, író is könnyebb végén fogja meg a feladatot. A színházak, ha m á r m a gyar írótól drámát akarnak, szívesen orientálják az írót afelé, hogy adaptálja sikeres regényét. Nemcsak Karinthyt, Mesterházit is, Vészit is, Fejest is. Nem a tény
zavar, inkább az, hogy ezt a névsort még hosszan folytathatnám. Volt idő, amikor
mai témát jóformán csak regényből írtak át. Ebből kialakulhat egyfajta kényelmesebb „utánjátszó" jelleg. Örülök a sikerüknek, de a sajátos drámaírói hivatás
és a drámának az öntörvényű műfaja csak kevéssé erősödik ettől. Sarkadi Oszlopos
Simeonja. Örkény darabjai és Csurka Döglött aknája nem esik ebbe a kategóriába.
Nem színpadra vannak átültetve, hanem drámai formában újragondolva. A megelőző prózához úgy aránylanak, mint mítoszmaghoz a görög dráma, vagy a P i r a n dello-novellákhoz a Pirandello-drámák . . .
— És mi az a drámaeszmény, amely összekötött titeket?
— Először is az, hogy mi nem vallottuk soha, hogy a gondolatiság kiseprűzni
való a színházból. Sot. Minél inkább kiszorult, annál inkább hangsúlyoztuk. Mert
még a vígjáték is könnyen elveszti a tartását, a rangját, a hitelét abban a színházi
életben, amelyben nincs jelen p á r j a : a komoly dráma. Viszont ennek a megvalósításához elengedhetetlenek a nagy színészek. Azok, akik tudják, hogy épp ezekkel
a feladatokkal lesznek, lehetnek — legnagyobb színészekké. Az elmúlt évtizedek
színházi áramlatai kevéssé kedveztek ennek a színészi, és ennek a drámaírói a m bíciónak. Én nem bírok drámát írni, csakis ha egyszerre gondolkozom szsT&pcIcben,
86

szituációkban és eszmékben. És elég sok igazi szerepet írtam. A színészek nem is
tudják, hogy drámáimhoz milyen mohó szemmel lesem őket — mint egy „voyeur".
— Megint itt vagyunk a színészeknél.
— Megint és mindig. Ha az előbb a cellafalat emlegettem, mint óhatatlanul
visszatérő motívumot, ők viszont: „egy sugár a börtön napja", amellyel, emlékszel,
szegény Ágnes asszony néz naphosszat szembe. Megőrülés ellen.
— Holott ez is az őrület tünete.
— Na ja.
— Ez minden, amit erről a témáról mondasz?
— Túl fájóak az emlékek.
— Ne a magadéid mondd.
— Más drámaírók legfájóbb kudarcaihoz nehéz hozzáférni. Ezekről inkább hallgatnak. (Nem úgy mint én, aki egy idő óta szégyenkezés nélkül feltárom sebeimet:
tanúskodjanak ők, ha az érveim oly hosszú időn át hiábavalók voltak.) Vészinek
láttam egyszer egy óriás témával az iparkodását, hogy Pécsi Sándornak méltó nagy
szerepet kreáljon. Dosztojevszkijről akart drámát írni. Csodálatos epizódokat bányászott elő életrajzokból, a levelekből. És máig emlékszem néhány nagy jelenetére, már ragyogtak és robbantak, ahogy m e s é l t e . . . Min múlott, hogy nem írta
meg? Nem tudom. Talán azon, hogy akkoriban még kevesen hitték el, hogy hadvezéreket lepipáló hős lehet az alkotó ember. Ma már velük van tele a repertoár:
Galileivel és Mozarttal, Hemingway-vel és Euripidésszel és Tolsztojjal — és úgy
látszik, hogy egyelőre nem lesz vége a sornak. Vagy elbátortalanította talán az,
hogy amíg készült a Dosztojevszkij-drámára, Pécsi Sándor valami olasz tinglitangliban bohóckodott a színpadon évszámra, együtt a többi jobb sorsra érdemes színésszel? Nagyszerű tehetségükkel biztosítva sikert és aranyalapot a bulvárnak. Aztán meghalt Pécsi. Azóta, ha kérdezem Vészitől: nem ír-e drámát? súgva mondja,
hogy „igen" — mint egy anarchista egy másik anarchistának, vagy egy titkos drámaíró egy másik titkos drámaírónak —, és ha megkérdezem: mit ír? azt mondja:
a Dosztojevszkijt. Kinézte magának Haumannt, akinek egykori Sokratesét nem feledtetheti az sem, hogy tehetségét nem egyszer afféle darabokban nyúzza, amelyeket
csak a sznobizmussal kendőzött kispolgáriság tarthat jelentősnek . . .
— A te munkálkodásodat befolyásolták-e színészek? Drámaírásra?
Újabb változat megírására?

Átírásra?

— Sokszor. Mindig. Ök nem is sejthetik. Tudtuk nélkül próbálom rájuk a készülő szerepet. Hogy a börtönallegóriánál maradjunk, emlékszel-e Kosztolányinak
erre a „pillanatképére": Fényes arc a sötétben? Valahogy így vagyok én is drámaírás közben egy-egy elképzelt színésszel, ahogy Kosztolányi mondja: „tündökletes
alak, magányomban börtönfalak éjére festelek". Sok vér kell a drámaíráshoz. S az
író vámpír. Nem tudtad? Mitől olyan sápadt annyi írófeleség? Na ugye? És kell a
színészek vére is. Nem is csak a próbákon, az előadáson. Ott literszám fogy. Előre
is kell. Legalábbis az íze. A kamaszfiúk-lányok intenzív képzelőereje is kell ehhez
a munkához...
— Mondj neveket.
— Csak azokét mondhatom, akik aztán csakugyan eljátszották a rájukszabott
(jól-rosszul szabott) szerepet. A legtöbbször ugyanis másra osztják, vagy elő sem
adódik a d a r a b . . . Melittát, a Bírónét Senyey Verának írtam az Egy szerelem három éjszakájában. Imrét a Késdobálókban Csíkos Gábornak, diplomavizsgájára, de
nem valósíthatta meg. Hogy akkor miért említem? Mert most készül rá megint,
így mondta, a veszprémi színház stúdiójában, Hőgye Zsuzsával. Huszon-egynéhány
évvel az elmulasztott bemutató után. Az Ök tudják, mi a szerelem Estelláját, de
87

tulajdonképpen az egész darabot is Tolnay Klári kérésére írtam — az a gondolat
vezetett, amit mondott: „úgy imádom az anyámat, szeretném egyszer őt eljátszani,
amíg fiatal vagyok". Márkus Lászlónak Ruttkai Ottó keresett szerepet, neki írtam
a Néró-sorozatot. A Cethalban Balassi Menyhártot Kállai Ferencnek. Van egy darabom, színpadra sohasem került. Rádióban, televízióban tetszett, de hát én színpadra írtam: a Magnificat. Ezt egyszerre két színészt megcélozva írtam, mert épp
együtt voltak a Madáchban. „Bravúrszerepet" szántam — a hajnalban kivégzett
férfi feleségéét — Psotának; s az apáét — aki vejével együtt töltötte az éjszakát
a siralomházban s most ezt az éjszakát rekapitulálja — Bessenyeinek. Persze, nem
sikerülhetett a találkozásunk: túl sötét volt a darab tónusa. Ha elfelejtetted volna:
a hóhér személyesen is megjelenik benne. Ja igen, és van benne még egy páros
öngyilkosság is: a feljelentő öreg házaspáré. Elfelejtettem, hogy ha az ember „hommage"-1 kínál színészeknek, az rózsaszín szalaggal legyen á t k ö t v e . . . Különben
nem kapják meg. Lehet, hogy hasonló okai voltak, hogy Sinkovits húsz év óta —
akkor írtam neki — nem t u d j a színpadon eljátszani a Zsenik iskoláját. Betéve t u d ja, szerzői estjeimen mindig elmondja.
— Most Szolnokon stúdióban megcsinálják. Megnézem. Jössz te is, nem? Holnap, 22-én.
— Te se menj. Most jött az expressz értesítés, hogy elmarad.
— Miért?
— Itt a levél: technikai okokból. Nem ért váratlanul. Most hiúsul meg a bemutatója tizedszer. Ki volt tűzve hatvanadik születésnapomra a tévében, elmaradt.
A Játékszín programba vette, elmaradt. Madaras, amikor az Irodalmi Színpad tagja
volt, ezt kérte igazgatójától. Nem engedték n e k i . . . Vigasztalásúnkra írtam Sinkovitsnak egy másik szerepet. A címbe beleírtam a nevét: — Te Imre, itt
valami
ketyeg. Zsugorított formában tévéműsor részeként megjelent. Sikere is volt. Mit
adnék érte, ha színpadon a teljeset láthatnám. Ott bontakoznék csak ki a negyedik
dimenziója: világvégpánikban egy Lear-király-interpretáció. Mert a pokolgép ketyegése mellett Shakespeare is másként hangzik . . .
— Van még?
— Térjünk vissza az elejére. Amikor a régi Madáchban Uraynak sikere volt
epizódszerepében az Egy magyar nyárban, Horvai biztatott, hogy írjak nagyméretű
szerepet neki. Az apámat írtam meg, mintha nem vitte volna el a spanyoljárvány,
s a drámában szembekerül egy Bajcsy-Zsilinszkyvel, mintha nem végezték volna ki
Sopronkőhidán. Konfliktusnak: az Achim-gyilkosság pere, amelyben apám, fiatal
bíróként felmentette a fiatal Zsilinszky Endrét. Uraynak és Greguss Zoltánnak ezért
a jelenetéért emlékszem ma is szívesen az István napjára.
— Átírásaidban, a színészek szerepe?
— A szerepet megemelve, feljebb srófolták az én igényemet is. A kaposvári
Tüzet Díszekben Csíkos Gábor mutatott feljebb az én koncepciómnál. Utána alapjaiban újjáírtam. A Thália Színház Stúdiójában Kozák András tartott egy olyan
magas szintet, hogy ú j lehetőségeit fedeztem fel a drámának. Egy teljesen ú j első
felvonást írtam hát eléje, az idegszanatóriumét. Debrecenben Oszabó játékában
megéreztem egy tiszta tragikumra aspirációját — azóta dolgozom megint, hogy
megvalósítsam a dráma architektúrájában egy tiszta modern tragédia képletét.
Most úgy érzem, végre, sikerült.
— S ki csinálja meg?
— Életem értelmet nyerne, ha ebben a tragédia haláláról lamentáló korban
bebizonyíthatnám színpadról, hogy lehet tragédiát írni. Hogy annyi próbálkozás
után jutok csak el hozzá? — ha „lehetetlen", akkor ez csak természetes. Ami előbb
volt, tekintsük azt most már a tragédia alapjául szolgáló mítoszi m a g n a k . . . Kér88

dezed, hogy ezt a végső változatot ki csinálja meg? Inkább: kik? Mert az ú j szerkezet lényege: az orvosnő szerepe épp oly fontos, mint a színészfiúé.
— Próbák során fogadsz-e el színészektől sugalmazást?
— Természetesen. A drámaírás minden pillanata, nekem: a sarokba szorítotté,
akinek ki kell vágnia magát, érvényes tettel, replikával. Ez a sarokba szorítottság
folytatódik a próbákon — ha olyan a rendező, hogy kívánja az ottlétem. Ez teljesen az ő joga. Legutóbb Gyulán Giricz Mátyás csinálta a Túsz-szedőket, fiatalokkal.
Pompás alkotó atmoszférában. Kishonti Ildikó panaszát hozta .a rendező: Kaszszandra szerepe futó szerep, se hossza, se s ú l y a . . .
— Itt a sarokba szorítottság.
— Az. Mert a szerep nemcsak Kishonti Ildikó, hanem Kasszandra igényeihez
képest is súlytalan volt. Sokkal több réteget s fordulatot kínál, mint amit eleve
írtam. Hálás is vagyok, hogy a színészi elégedetlenség erre r á v e z e t e t t . . . Nincs nagyobb öröm, mint egy szerep falait szétfeszíteni, megnyitni — én úgy érzem, hogy
egy ú j dimenziót nyer a dráma, a színész úgy érzi: kiléphet a skatulyából, amelyben tartják. Ezért szeretik a színészek az eleven szerző darabját. Vagy ezért is.
Jól esett, amikor a Túsz-szedők bemutatója után hallottam, hogy Kubik Anna, aki
Hermionét játszotta, ezt valahol meg is írta. Jelentett valamit a fiataloknak, hogy
személyesen ismerhették a dráma í r ó j á t . . . Hogy is éneklik az Egy szerelem ben
Vas István szép versét? „Élők élőt szeretnek".
Ritka az ilyen találkozás. Néha hallom itt-ott, egy fiatal színész mondja, hogy
vizsgázott belőlem, hogy etűd volt a darabom a főiskolán. Az igazat megvallva, én
azt se tudom, hogy vajon nekem szabad-e már a lábamat betenni oda. Mint ahogy,
ha Pesten bemennék egy színház kiskapuján, nemigen tudnám kimagyarázni, hogy
mit keresek ott, ha szembe találkoznék a direktorral. Valami olyat dadognék, hogy
kultúrdiplomata-misszióban járok, s van szerencsém ezennel meghívni vendégszereplésre a színházát, itt hozom Strehler l e v e l é t . . .
A múltkor megkockáztattam egy efféle kínos leleplezést, és a ÍV. Henrik szünetében beslisszoltam az l-es öltözőbe, amely csak egy lépésre van a portától. Lelkesítően szép az előadás, meg akartam szorítani Kállai és Sinkovits kezét. Öleléssel
fogadtak. Előkerültek a soha sorra nem kerülő vállalkozások: Búcsú a csodáktól,
Zsenik iskolája; meg hogy az Ck tudják, mi a szerelem felújítása is kútba e s e t t . . .
Bessenyei Ferenc, akivel csak futólagos ismeretségben vagyok, váratlanul azzal a
megtisztelő kérdéssel fordul oda: nem tudnék-e neki ajánlani egyet a drámáim
közül, vagy egy újat í r n i . . . Az ilyesmit komolyan kell venni. (Mint ahogy a színész komolyan veszi, ha mi hívjuk ót.) De hát nem veszi észre Bessenyei a beszélgetésünkből, hogy nem alkalmas írót illetett bizalmával? — Érti a tanácstalan
mozdulatomat és így szól: „Írhatsz, most már nyugodtan írhatsz nekem, nyugdíjba
megyek".
Most éreztem csak meg, elkésve, hogy milyen mesterséges gátak választják el
itt a két egymásnak rendelt alkotót: a magyar színészt és a drámaírót. Mert nemcsak arról van szó, hogy a drámáink előadatlanok (vagy megíratlanok) maradnak
legalábbis a drámaíró életében, hanem hogy a színész kortársaink nem találkoznak
a velük egy éghajlat alatt és a velük egy időben születő drámákkal. Pedig ez
mindkettőnket megerősítene. Nem is beszélve arról, hogy így egymással testközelben, partnerként birkózva is, segítenénk egymás fejlődését. Olasz színészektől én
nehezen kapok olyan indítást vagy ösztönzést, amely a pályámon tovább vinne.
Magyar színészektől, bármilyen együttlétünkkor elejtett szavakból — és főként
ezekre kell leginkább figyelni — nagyon sokat kaphatok.
De hagyjuk a „miért is? miért is?" búsmagyar felhánytorgatását egy következő beszélgetésre. (Tudod, amire Adynál a nem szűnő hahota szokott lenni a
válasz.) Elmondom egy nyáresti emlékemet. Olyan valószínűtlen, mintha álom lett
volna.
89

A Váci utcából a Régiposta utcán ki akartam menni a Duna-partra. Van ott
egy jólmenő söröző. Egy fiatal színész, ahogy meglát, kijön, hív befelé, mondja,
hogy szerepet kapott Gyulán a Túsz-szedőkben. Bent szembe találkozom Cserhalmi
Györggyel, akit eddig csak színpadról ismertem. Philoktetésze számomra a görögök
játszásának legnagyszerűbb példája volt. Meg is hívattam a firenzei fesztiválra,
amikor „Görögök: kortársaink" volt a fesztivál témája. Sajnos, a Nemzeti új vezetése nem tartotta alkalmasnak ezt a produkciót külföldi szereplésre. így abban az
évben magyar színház nem is utazott a firenzei fesztiválra.
örültem, hogy megszoríthattam a kezét. Mindjárt megköszöntem azt is, hogy
elvállalta a Tüzet viszek rövidített tévéváltozatának a főszerepét. Azt mondja, hogy
most ismerte meg csak a darabot, és az igazi az volna, ha színházban csinálhatná
meg. Persze azt mondom: csináld meg színpadon is! Ö pisszt int, és egy hunyorítással jelzi: csendesebben! Akkor veszem észre, hogy mögötte a színház egyik vezetője áll, sörözik.
De akkor már úgy rémlett, hogy orvvadász vagyok és egy feudális vadaskertben
beszélgetek a legszebb csodaszarvassal... Látod, milyen vadakat álmodik össze az
ember, ha drámaíró Magyarországon?
ABLONCZY LÁSZLÓ

FRITZ MIHÁLY „ S Z E G E D " C. ÉREMSOROZATÁBOL

90

KÉPZŐMŰVÉSZET

Van szegedi szobrászat!
Tudom, hogy a cím örömteli felkiáltása magyarázatra és pontosításra szorul.
A Szegedi Nyári Tárlat anyagát böngészve fogalmazódott meg először ez a vélemény, melyet csak megerősített néhány utóbbi időben rendezett önálló kiállítás,
felavatott szobor, visszhangot teremtő vállalkozás. A cím természetesen úgy lenne
hiteles és igaz, ha azt írtam volna, hogy a kortárs magyar szobrászatnak beérett
egy Szegeden élő és sok-sok szállal idekötődő nemzedéke, s ezeknek az alkotóknak
még föllelhetők elődei, kinyomozhatok munkásságuk gyökerei, s látszanak már a
továbbvezető út jelzőkarói is.
Hosszú ideig, nemcsak a két háború között, de még a felszabadulást követő
másfél évtizedben is tulajdonképpen Tápai Antal művészete jelentette a város egyszemélyes szobrászatét. A Tömörkény gimnázium művészeti tagozatának megszervezése az ötvenes, hatvanas évek fordulóján lendületet adott ennek a műfajnak,
még ha gyümölcsei jó évtized múltán értek is be igazán. A szakmai anyag összeállítója és az iskola első mestere Tápai Antal volt, mellette hosszú évekig dolgozott
Tóth Sándor és T. Nagy Irén. A hatvanas évek közepén a tanárképző főiskola tanára lett egy fiatal, Szegedre települt szobrász, Szathmáry Gyöngyi. A Tömörkény
első szobrász-évfolyamainak hallgatói azóta elvégezték a képzőművészeti főiskolát,
többen visszakerültek a városba, közülük Kalmár Márton és Fritz Mihály az alma
mater oktatója, művésztanára lett. A hetvenes évek közepétől ismét, ha szórtan is,
ha nem is a határozott művészetpolitika és mecenatúra eredményeként, de letelepedett Szegeden néhány alkotó, így a főiskolát elvégezvén hazajött Lapis András,
a tanárképző főiskolán diplomát szerezve itt kezdett plasztikával foglalkozni Füz
Veronika, Szegeden él a kerámia- és porcelánszobrokkal is foglalkozó Gerle Margit, Romániából 1978-ban települt át hozzánk Kotsis Nagy Margit, 80-ban pedig
Vásárhelyről a Tóth Valéria—Kligl Sándor házaspár választotta lakóhelyéül Szegedet. így ma egy egész „csapat", tizenegy szobrász vagy plasztikával is foglalkozó
alkotóművész él a városban.
Ha végignézzük a neveket, s végiggondoljuk törekvéseiket, eddigi eredményeiket, megállapíthatjuk, hogy a szegedi szobrászat igen színes, gazdag. Műfajai között
az alkalmi érem éppúgy megtalálható, mint a kisplasztika, a portré, a figura, a
dombormű, a köztéri szobor vagy az épületplasztika. Anyagait tekintve a terrakotta, a porcelán, a fém, a kő, a bronz, nyomaiban még a fa is fölfedezhető. S ami
a leglényegesebb, szinte minden alkotó alapállása a humanizmus, a sokszínű realizmus. Sokféleképpen gondolkodnak, kifejezésbeli törekvéseik, alkotói kísérleteik
színesek, emberi-művészi magatartásuk, alkotói alapállásuk a legfontosabb kérdésben azonos. Felismerték az ú j értelmű realizmusban rejlő kimeríthetetlen lehetőségeket, munkáik a mai ember kapcsolatairól, a hagyományokhoz, a jelenhez, s
ehhez a tájhoz fűződő viszonyukról közöl érvényes gondolatokat, tartalmas érzéseket. Ahhoz a tényhez, hogy most ennyire feltűnő a jelentkezésük, ennyire meghatározóak képzőművészeti életünkben, köze van a helyi mecenatúrának is. Annak, hogy
mind többen kapnak fontos megbízatásokat, tehetségpróbáló feladatokat s a kiemelkedő teljesítményeket díjakkal, elismerésekkel, vásárlásokkal is jutalmazzák.
Mindezek igazolásaként a már említett művészekről néhány soros portrévázlatot sorakoztattam fel, melyekből talán kiderülnek az összecsengések, a közös szándékok, tájékozódási irányok.
*

Tápai Antal, a szegedi képzőművészet doyenje jövőre lesz 80 esztendős. 1902ben született Kisteleken, lakatosinas, kazánkovács, faszobrász, majd Móra Ferenc
91

támogatásával városi ösztöndíjasként kerül a képzőművészeti főiskolára, ahol 1926tól Szentgyörgyi István tanítványa. Sikeres főiskolai esztendők után 1931-től Szegeden él. Munkássága összeforrott a várossal, annak kiemelkedő alakjaival. Sok
évtizedes pályáját, „kalapált életművét" három meghatározó jelenség köré csoportosíthatjuk: emberközpontúság, anyagelvűség, egészséges lokálpatriotizmus. Tápai
nemcsak azért vállalt sorsközösséget a kétkeziekkel, mert közülük jött és a maga
bőrén tapasztalta a fizikai munka minden örömét és kínját. Modelljei éppúgy voltak családjának tagjai, mint egykori munkatársai vagy a város szellemi életét meghatározó kiválóságok. Legfőképpen és legtudatosabban az ősi fémmegmunkálás, a
honfoglalás kori ötvösség újjáélesztésén fáradozva emelte a fizikai munkát művészetébe. Rézből kalapált szobrait hatalmas mesterségbeli felkészültség, óriási ismeretanyag alkotói mobilizálása jellemzi. Nemcsak domborműveket, de teljes körplasztikákat is kalapál rézlemezből. Ez a város formálta, alakította, éltette. Gyerekkorában a külvárosi kubikgödrök, majd a rókusi állomás gépműhelye adott meghatározó élményeket, melyet később gazdagított Móra barátsága, a város pezsgő
szellemi élete. Szeged sok pontján láthatjuk köztéri munkáit, hogy csak a legnevesebbet említsük: a Móra-parkban a névadó „igazgató ú r " és Tömörkény kőszobra,
a színház épületén Katona József és Erkel Ferenc alakja, a füvészkertben a Tavasz
című aktja, sok-sok szoborban, domborműben megjelenítette Juhász Gyula, József
Attila, Dózsa, Dankó Pista arcvonásait. Nemcsak kiváló mester, de nagyszerű pedagógus is volt, műhelyéből nőtt ki a mai generáció több jeles képviselője. Hatalmas élményanyagát és tapasztalatait igyekszik leírni, maradandóvá tenni. Tápai
Antal életművét reprezentáló nagy tárlatát 1979 végén — 80 elején láthattuk a
Horváth Mihály utcai Képtárban, melynek egy részét a múlt év közepén Kiskunfélegyházán is bemutatták.
T. Nagy Irén a Győr-Sopron megyei Kunszigeten született 1932-ben. Borsos
Miklós növendéke volt az iparművészeti főiskola díszítő szobrász szakán. 1958-ban
kapott diplomát, azóta a Tömörkény gimnázium tanára. Néhány évig plasztikával
foglalkozott, majd 1962-ben, jórészt más lehetőségek hiányában, intarziákat kezdett
készíteni, Nem elégedett meg azonban a hagyományos táblaképigénnyel, egyre inkább az épített környezethez kapcsolható lehetőségek izgatják. Alkotásait önálló
kiállításon bemutatta többek között Szegeden, Hódmezővásárhelyen, a budapesti
Műcsarnokban. Elkészítette a hódmezővásárhelyi tanács vb-termének intarziás
mennyezetét, a szegedi véradóállomás falburkoló intarziáját, a nemrégiben elkészült Csongrád megyei tanácsi oktatási és továbbképzési központ tervezési, kivitelezési munkálataiból is részt vállalt, intarziás pohárszékeket és plasztikus f a faliképet is készített.
T. Nagy Irén még a főiskolán, Borsos műhelyében szerezte azokat az indíttatásokat, melyeknek lényege az anyagelvű szemlélet és az épített emberi környezethez
való kötődés újszerű lehetőségeinek vizsgálata. Éppen ezért nem állhatott meg, amikor intarziával foglalkozott, a térproblémákat felvető dekoratív táblaképeknél. Először nagyobb méretű, sík felületekben valósította meg elképzeléseit, majd egy egész
épület térrendszerében gondolkodva kereste és keresi sajátos lehetőségeit. Űgy érzi,
s ezt munkáival bizonyítja is, hogy a jelen építészetének rideg-hideg anyagai, a
beton, az üveg, a fém szinte követeli a természetesebb, melegebb anyagok jelenlétét, különösen a kisebb belső terekben. Ezért kapcsolódott a különleges technikai
felkészültséget igénylő intarziakészítéshez. Ez az elsősorban a reneszánszban és
a szecesszióban virágzó m ű f a j keze nyomán új és korszerű tartalmat nyert, összekapcsolódik munkáiban a vékony falapocskák színében, erezetében, finom árnyalataiban megbúvó élet, természeti valóság és a művész által szerkesztett szigorú logika. Ezekben a geometrikusán komponált, síkban pontosan szerkesztett alkotásokban is felfedezhetők T. Nagy Irén egyéniségének lényeges jellemzői, nagyfokú m ű veltsége, szakmai ismerete, kísérletező kedve.
Szathmáry Gyöngyi 1940-ben született Szatmárnémetin. A budapesti művészeti
gimnázium elvégzése után került a főiskolára, ahol 1958 és 63 között Mikus Sándor
92

tanítványa volt. Borvendég Béla Ybl-díjas építész felesége, 1964 óta él Szegeden, a
Juhász Gyula Tanárképző Főiskola adjunktusa. Önálló kiállítást rendezett többek
között Szegeden, Szombathelyen és Nyíregyházán. Volt Derkovits-ösztöndíjas, elnyerte a Szegedi Nyári Tárlat fődíját, a Tornyai-plakettet, 1978-ban Munkácsy-díjjal
tüntették ki, a negyedik nemzetközi kisplasztikái biennálé magyar kiállítóinak egyike volt. Köztéri szobra áll Szegeden a Béke utcai iskola előtt, Tarján lakótelepen,
Hódmezővásárhelyen (Ápolónő, Furulyázó lány), Szerencsen (Rákóczi György), a
nyíregyházi tanárképző főiskolán (Lányok), s nemrégiben avatták Felszabadulási
emlékművét Garán.
A pálya kezdetén az emberi alak izgatta elsősorban Szathmáry Gyöngyit. A
hetvenes évekre olyan kisplasztikái sorozatot készített, mely kivívta nemcsak a
szakma, de a közönség elismerését és rokonszenvét is. Ez a munkásokat ábrázoló
sorozat (Olajbányászok, Munkások, Metrószerelők, Szőnyegszövő, Vágóhíd stb.) a
társadalom problémái iránti vonzódásról, elkötelezett alkotói szemléletről, mély
valóságismeretről tanúskodott. Egyén és közösség dinamikusan alakuló, néha drámai
ellentétektől sem mentes világát fogalmazta meg korszerű szobrászi eszközökkel. E
szociográfikus tájékozódás találkozott a kifejezés tömörségével, a lényeg kiemelésének képességével, a gondolat plasztikai megvalósításának eredetiségével. A munkásábrázolásban sem elégedett meg a felszínes jegyekkel. Az Ópusztaszeri Nemzeti
Történeti Emlékpark bejárati kapujának hat tondója közül kettőt ő készített. Az
1514-es Dózsa-fej és az 1879-es nagy víz motívumának földolgozása tulajdonképpen
a történeti fejlődés kontinuitását bizonyítja.
Tóth Valéria 1943-ban született Budapesten. A képzőművészeti főiskolán Pátzay
Pál növendéke volt. Tíz évig a vásárhelyi művésztelepen élt. önálló kiállításon mutatkozott be többek között Hatvanban, Gyöngyösön, Zentán, Szegeden, Székkutason,
Budapesten. Elnyerte a hatvani portrébiennálé díját, a Vásárhelyi öszi Tárlat munkajutalmát, a Szegedi Nyári Tárlat fődíját. Köztéri munkái: Vak Bottyán (Paks),
Lány kövön (Makó), Anya gyermekkel (Fábiánsebestyén), Békalesők — Fiú madárral (Budapest), Németh László (Hódmezővásárhely), Béke csendje (Székkutas), domborműves díszkút (Szeged).
Tóth Valéria a klasszikus szépségeszmény szobrásza. Elismerései, megbízásai is
azt bizonyítják, mennyire kiéhezett korunk az oly sokáig megtagadott, s oly sokszor
megcsúfolt szépségre, mennyire fontos elgépiesedő, eltárgyiasuló világunkban az
emberi nemesség, szépség, gazdagság felmutatása. így lehet a művészet közvetítő
kapocs ember és ember között. Tóth Valéria kizárólag emberi figurákat mintáz.
Fiatal lányalakjai kecsesek, nemes vonásúak. Mozdulataik, tekintetük fejezik ki
azokat az érzelmi tartalmakat, művészi indulatokat, amelyek Tóth Valéria gondolatait közvetítik. Igényességet támaszt, fogékonyságra tanít minden alkotásával. Leginkább agyagban dolgozik. Gyakran készít portrékat, igyekszik megragadni a modell személyiségét, emberi tartását is. Erre talán sikeres példa a szokványostól eltérő vásárhelyi Németh László-portré. Az utóbbi időben több nagyméretű munkát
készített. A SZOTE oktatási épületének falára hatalmas domborművet mintázott,
melyet díszkúttal is egybekomponáltak. Ezen a pantheont lezáró domborművön öszszegezte mintegy tízéves művészi munkásságának eredményeit. Közben egy pályázat nyomán Zákányszék házasságkötő termébe Jegyespár címmel készített domborművet. A Palánkban fogják fölállítani kétfigurás díszkútját, tondót készített az
Ópusztaszeri Nemzeti Emlékpark bejáratához, s jövő év augusztus 20-án avatják
majd a bejárati épület mintegy ötven négyzetméteres óriási bronzdomborművét.
Kligl Sándor 1945-ben született Mosonmagyaróváron. A képzőművészeti gimnázium után 1965 és 70 között Mikus Sándor növendéke a képzőművészeti főiskolán. Tóth Valéria férje, 1970 és 80 között Hódmezővásárhelyen éltek. 1978-ban Derkovits-ösztöndíjas. önálló kiállítása volt Hatvanban, Gyöngyösön, Székkutason, Budapesten. Köztéri munkái: Lenin (Zalaegerszeg), Nő kagylóval (Balassagyarmat),
Hagymát! (Makó), özek (Derekegyház), Iskolások (Hódmezővásárhely). Kligl József
93

emlékműve (Baja), a vásárhelyi buszállomás fríze, Gondolkodás (Algyő), tondó
Ópusztaszeren.
Szobrainak, szoborgondolatainak alapja az ötlet. Szellemes megközelítések, eredeti téri elhelyezések, szokatlan motívumok jellemzik elsősorban kisplasztikáit. Egy
kérdésre, hogy mi a szobrászat legfontosabb feladata mai világunkban, azt válaszolta: „Három nemes anyag — a kő, a fém, a fa — felhasználásával készített emberközpontú alkotás. Bár próbálkoztam mással, betonnal, üveggel, műanyaggal,
mégis úgy érzem, a nemes anyagból készített emberközpontú téri forma a mindig
korszerű szobor."
Műtermében már elkészült az operatőr-emlékmű, melyet az első magyar filmoperatőr, Eiben István emlékére állítanak föl Budapesten, a MOKÉP udvarán. Nem
pusztán portré ez az alkotás, hanem egy mesterségnek, egy művészetnek, egy hivatásnak jelképe. Hogy e téma mennyire foglalkoztatja, azt már egy régebbi kisplasztikáján, a Fotográfuson is érezhetjük. Ember és gondolatait, érzelmeit megvalósító
eszköze kerül izgalmas viszonyba ezeken a műveken. Másik, most készülő alkotását
Felgyőn állítják majd fel.
Lapis András Kecskeméten született 1942-ben. Vargabetűk után került a képzőművészeti főiskolára, ahol 1974-ben diplomázott Szabó Iván növendékeként. Azóta
Szegeden él. önálló kiállítása volt többek között Nagylakon, Szegeden, Hódmezővásárhelyen. Megkapta a Derkovits-ösztöndíjat, díjat nyert az Ady-pályázaton és a
Szegedi Nyári Tárlaton. Dózsa-szobra Nagylakon áll.
Lapis András kiváló érmész, igen sok megbízást kap, s pályájának rövid hét
esztendeje alatt sajátos éremvilágot teremtett. Igen fontos állomás volt a kubikostémával való találkozása. Rengeteg érem, plakett, kisplasztika és nagyméretű szobor őrzi a témában való elmélyedését, a sokoldalú megközelítés eredményes kísérleteit. Kubikoskentaúrja nagyszerűen megvalósult plasztikai ötlet, kár, hogy n e m
született belőle köztéri mű. Kimagasló művet készített az Ady-centenárium pályázatára. Alkalmi érmeiből a közelmúltban rendezett kiállítást. Szegedi motívumok,
architekturális elemek, ide kötődő személyiségek és események egész sorát vonultatta föl vert és öntött érmein, plakettjein. Érzékeny éremillusztrációkat készített
Radnóti soraihoz, melyek közül tán a legsikeresebb az a követ idéző bronzdarab,
melybe azt véste: lm itt e kő, de föntről e kő sem látható. Ötletesen, fantáziagazdagon kísérletezik az alkalmi érmek felfrissítésén, újszerű megfogalmazásokon, az
áttört, nyitható, zárható, ú j formákat mutató érmek megteremtésén. Szegedi kiállításán bemutatott egy gipszszobrot, mely egy ülő, kalapos nőt ábrázolt. Ügy tudjuk, nemsokára e mű bronzváltozatát fölállítják a Tisza-parton.
Kotsis Nagy Margit Csíkszeredán született, magyar—történelem szakos diplomát
szerzett Kolozsvárott, a Babe§—Bolyai Tudományegyetemen. Néhány évi nagyváradi tanítás után beiratkozott a kolozsvári Ion Andreescu Képzőművészeti Főiskolára, ahol 1973-ban kapott diplomát. Négy évig üvegtervezőként dolgozott, m a j d
kerámiával foglalkozott. 1978-ban települt Magyarországra, azóta Szegeden él.
örülő, gyötrődő, fohászkodó, egymásba kapaszkodó, szenvedő emberek Kotsis
Nagy Margit modelljei. Az ember belső világának vizuális megjelenítésén fáradozik, magatartásformákat igyekszik olykor abszurd, groteszk helyzetekben megjeleníteni. Plasztika és pszichológia találkozik gyakran sokfigurás alkotásain. Az e m beri viselkedés, a jellem, a belső személyiség izgatja. Sokszor drámai szituációkat
teremt, mintegy eljátszatva alakjaival egy-egy szerepet. Alakjait horpadt, töredezett, repedezett leplek, kendők takarják, mintegy jelezve a ránk rakódó éveket, t a pasztalatokat, örömöket és bánatokat. Az arcok típusok. A sima koponyák meghatározó pontjai szobrainak. Többnyire terrakotta szobrokat készít, melyeket színez.
Nem kifestett szobrok ezek, hanem földszínekkel hangsúlyozott, a létrehozó gondolatot erősítő zöldes, vöröses, barnás, kékes, szürkés árnyalatú színes szobrok. Sok
elemből dolgozik, de ezek egységes egésszé állnak össze. Kotsis Nagy Margit 1982
őszén rendezi majd meg első magyarországi önálló kiállítását Szegeden. Néhány
alkotás máris nagy méretekért, köztéri felállításért kiált.
94

Kalmár Márton Szegeden született 1946-ban. „A szakma alapjait a Tömörkény
István Művészeti Szakközépiskolában tanultam Tápai Antal irányítása alatt" —
írta. A képzőművészeti főiskolán Pátzay Pál növendéke volt, 1969 óta ismét Szegeden él, volt iskolájának művésztanára, ö n á l l ó kiállítást rendezett Szegeden, Gyulán, ő faragta kőbe az iskolája előtt álló Tömörkény-mellszobrot, elkészítette Tari
János emléktábláját, Olvasó fiú című szobra Medgyesegyházán áll, jelenleg a könyvtáralapító Somogyi Károly portréját készíti az épülő ú j könyvtár részére.
Munkásságát szeretetre méltó, kisméretű szelíd-szép szobrokkal kezdte. Jórészt
ólomból öntötte tenyérnyi szobrocskáit, melyeknek t é m á j a elsősorban a család, a
gyerekek, a játék. Több portrét készített fából, kőből. A klasszikus értékek tisztelete, a szobrászi m u n k a és mesterség becsülete óvja a divatok rafinériáitól, a felszínes reagálásoktól, a gyors változásoktól, az öncélú bravúroktól, az erőszakolt kísérletektől. A kis ólomszobrok u t á n sokat foglalkozott a kővel, a ridegebb, keményebb, nagyobb küzdelmet igénylő anyaggal. Ügy véli, hogy minden szobor elkészítését alapos fölkészülésnek kell megelőznie. Amikor Tömörkény István portréját
készítette, sok minden munkált benne. Hisz alig száz méterre áll Tömörkény egész
alakos szobra, melyet ráadásul volt tanára, a pályán elindító Tápai Antal készített.
Ezért hát joggal mondhatta, hogy a Tömörkény-büszt az ő „kőbe faragott mesterlevele". E szobornak egyenes folytatása volt a legutóbbi nyári tárlaton kiállított és
meg is vásárolt vörösmárványból faragott Szent-Györgyi Albert-portré. Karakter
és szellemiség harmóniájára tett eredményes kísérletet. Ez a szobor valószínűleg a
pantheon portrésorozatát gazdagítja majd. S bizonyítja Kalmár művészi-etikai vallomását is: „Munkáimmal az emberi kapcsolatok szépségét keresem. Enyhíteni szeretném azt a f á j d a l m a t és feszültséget, ami ember és világ, ember és ember között
létezik."
Fritz Mihály Marosvásárhelyen született 1947-ben. A szegedi Tömörkény szakközépiskolában Tápai Antal és Tóth Sándor növendéke, m a j d a képzőművészeti f ő iskolán Pátzay Pál a tanára. A diploma megszerzése után Kalmárral együtt ő is
visszajön Szegedre, a Tömörkény művésztanára lesz. önállóan mutatkozott be Hódmezővásárhelyen és Szegeden, elkészítette e városban Majakovszkij és Szirmai István domborművét, felállították szobrát Villányban. A legutóbbi nyári tárlat egyik
díját kapta.
Példaképének, Ferenczi Béninek és egykori tanárának, Tóth Sándornak örökét
vélem felfedezni érmeiben, portréiban. Bensőséges, tisztán csengő hang, szolid é r zelmi töltés, lírai hangvétel jellemzi munkáit. Érmeivel, szobraival egyenértékűek
rajzai, s valamennyit meghatározza a vonal szeretete. „Rajz nélkül nincs képzőművészet. A rajzolás és a mintázás egyenrangú, egyforma fontosságú számomra.",
Fritz munkásságában az érem az, ahol szintézisben találkozik vonal és plasztika,
érzelem és gondolat, kötöttség és szabadság. Ezért is keltett olyan nagy feltűnést
a legutóbbi Szegedi Nyári Tárlaton harmincegy darabból álló Szeged-éremsorozata.
Egy fiatal művész vallomása valamennyi a befogadó és otthont adó városról. Nemcsak a történelmi múlt emlékeit idézi meg, s nem is pusztán a jellegzetes városkép
architekturális elemeit menti érmekre, még csak a művészet, a szellemi élet legjobbjainak portrésorozata sem elégíti ki, hanem mindezekből együttesen teremt tenyérnyi bronzokba öntött vallomást. A város megvásárolta a szoborsorozatot, egy
példányát kiállítják a várban a Szeged múltja, jelene, jövője című állandó kiállításon.
Füz Veronika 1951-ben született, a Juhász Gyula Tanárképző Főiskola rajz szakán szerzett diplomát. Szegeden él, Fritz Mihály felesége. Plasztikával az elmúlt
években kezdett foglalkozni, bemutatkozott Hódmezővásárhelyen és Szegeden.
Szobrainak t é m á j a a szűk család, elsősorban a gyerekek. Portréi, kisplasztikái
jó karakterérzékről, érzékeny megformálásról tanúskodnak, az egyiptomi festett
szobrok m i n t á j á r a színezi alkotásait, ezzel méginkább kiemel, hangsúlyoz. Biztos
rajzi tudásra alapoz, gazdagodó pályája m á r nemcsak ígéret.
Gerle Margit Mezőberényben született 1947-ben. A Tömörkény gimnázium ke95

rámia szakának elvégzése után az iparművészeti főiskolára került, ahol 1973-ban
kapott diplomát. Szegeden él, a FIM Alföldi Porcelángyára Majolika-gyáregységének tervezője Hódmezővásárhelyen, önálló kiállítást rendezett Gyulán, Budapesten, Mezőberényben, Szegeden, Szabadkán, Berlinben.
Gerle Margit elsősorban keramikus, sőt, mint a majolikagyár tervezője, mindenekelőtt használati és dísztárgyakat készít. Hogy mégis szólunk munkásságáról,
annak két oka is van. Az egyik, hogy az utóbbi években több olyan nagyméretű
korongolt színes térplasztikát készített, melyek játszóterek, kertek díszítésére alkalmasak. Ezek a karcsú forgástestek, porcelánoszlopok a meglehetősen rideg lakótelepi tereket gazdagíthatják. Legújabb kísérletei kerámiatájak. Izgalmas élmények
letisztult motívumai, természeti elemek jellé redukálásai, melyek színesen idézik
föl a t á j gazdagságát, bensőségességét. Nagy méretben megvalósítva ezek a színes,
betonhéjakból készített tájkonstrukciók eredeti, újszerű foltjai lehetnének a városképnek.
•

Jó néhány példa akad már annak bizonyítására, hogy illetékesek felismerték az
itt dolgozó szobrászok munkáiban rejlő lehetőségeket. Több köztéri szobor, az
Öpusztaszeri Nemzeti Történeti Emlékpark bejáratához hat szegedi művész tondója, vagy az épület készülő domborműve, a friss megbízások mind-mind annak
jelei, hogy Szegeden nemcsak lehet, de érdemes is szobrásznak lenni. Természetesen sok még a kiaknázatlan alkalom. Nem vált még rendszerré a kiváló példák
ellenére sem építészek és szobrászok rendszeres és folyamatos együttmunkálkodása.
De ne legyünk telhetetlenek, ö r ü l j ü n k annak a ténynek, hogy m á r nemcsak szobrászok élnek Szegeden, de van szegedi szobrászat.
TANDI LAJOS

S&rtazf-AAz egyik legrangosabb olasz irodalmi díjjal, a
Mondello-díjjal
az idén
Illyés Gyula költői munkásságát
ismerték el. Nagy költőnknek
szívből gratulálunk,
további eredményes
munkájához jó egészséget
kívánunk.
•

Az Országos Béketanács
elnöksége
Vörös Lászlónak, lapunk főszerkesztőjének „A békéért" kitüntető jelvényt
adományozta. A kitüntetést az írószövetségben —
Dobozy Imre elnök jelenlétében — dr. Garamvölgyi Károlyné titkár adta át.

96

aszhuL
A lapunkat is előállító Szegedi
Nyomda laprészlegének
vezetőjét,
Priskin
Sándort a Munka Érdemrend ezüst fokozatával tüntették ki. További
munkájához erőt és jó egészséget
kívánunk.
*
Az írószövetség vendégeként Szegedre is ellátogatott Peter AndruSka,
a
Pozsonyban megjelenő és idén százéves
szlovák folyóirat, a Slovenské pohlady
főszerkesztő-helyettese. Andruska szerkesztőségünkbe is ellátogatott. — Finn
vendége is volt szerkesztőségünknek.
Viljo Tervonen
magyar népköltészetet
fordít Helsinkiben.

TÖTH V A L É M A : NAPFÉNYRE V Á R V A

