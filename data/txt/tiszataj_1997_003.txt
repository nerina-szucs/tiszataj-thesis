tiszatáj
1997. MÁRC. * 51. ÉVF.

eu
möyöttccnfa

tiszatáj
IRODALMI F O L Y Ó I R A T

Főszerkesztő:
OLASZ SÁNDOR

A szerkesztőség tagjai:
ANNUS GÁBOR
(tördelőszerkesztő)
HAJÓS JÓZSEFNÉ
(szerkesztőségi titkár)
HÁSZ RÓBERT
(olvasószerkesztő)
VÖRÖS LÁSZLÓ
(a szerkesztőség elnöke)

tiszatáj
Megjelenteti a Tiszatáj Alapítvány Kuratóriuma
a Csongrád Megyei Önkormányzat, a József Attila Alapítvány,
a Soros Alapítvány és a Nemzeti Kulturális Alap támogatásával.
Felelős kiadó: Tiszatáj Alapítvány.
Szedés, tördelés: Tiszatáj Alapítvány.
A lapot nyomja: Officina Nyomdaipari Oktató és Termelő Kft., Szeged.
Felelős vezető: Varga József.
Internet-cím: http://www.lib.jgytf.u-szeged.hu/tiszataj/
E-mail cím: tiszataj@aida.lib.jgytf.u-szeged.hu
Szerkesztőség: 6741 Szeged, Rákóczi tér 1. Tel. és fax: (62) 312-670. Terjeszti a HÍRKER Rt. és
az N H Rt. Előfizethető a hírlapkézbesítőknél és a Hírlapelőfizetési Irodában (Budapest, XIII.
Lehel u. 10/A, levélcím: HELIR, Budapest 1900), ezen kívül Budapesten a Magyar Posta Rt.
Hírlapüzletági Igazgatósága kerületi ügyfélszolgálati irodáin, vidéken a postahivatalokban; közvetlenül vagy postautalványon, valamint átutalással a Postabank Rt. 11991102-02102799-00000000
pénzforgalmi jelzőszámra. Egyes szám ára: 80 forint.
Előfizetési díj: negyedévre 240, fél évre 480, egész évre 960 forint.
ISSN 0133 1167

Tartalom
LI. ÉVFOLYAM, 3. SZÁM
1997. MÁRCIUS

Ötvenéves a Tiszatáj

4

N A G Y GÁSPÁR: Vallomás

7

UTASSY JÓZSEF: Hold; Nehéz nap

8

SZEPESI ATTILA: Plakett

10

BAKA ISTVÁN: Széchenyi balsejtelmei

11

KOVÁCS ANDRÁS FERENC: Józsefattilás törmelékek;
Szegedi költők

13

MARSALL LÁSZLÓ: Korszerűtlen beszélgetés dédapámmal

15

VERESS MIKLÓS: Vízkereszt után

18

H A T Á R G Y Ő Z Ő : Urnám ha jó vagy légy Tiszapart (Verselemzés)

21

LÁSZLÓFFY ALADÁR: A bécsi bácsi

24

G E R G E L Y ÁGNES: Flamand

25

O R B Á N O T T Ó : Éji sötétben a bástya fokán

26

F O D O R ANDRÁS: Százéves a Collegium; Záróvonalak ...

27

T O R N A I JÓZSEF: Minden, ami virágzik; A tánc csókja ...

30

D O M O K O S MÁTYÁS: Hajnali józanság

33

PÉTER LÁSZLÓ: Illyés és a Tiszatáj

37

KISS BENEDEK: Duna-Tisza-táj; Mondóka három névre ...

52

PINTÉR LAJOS: Rács és ablak; Barokk emlék; Meg nem
született költő versei

54

SZÖLLŐSI Z O L T Á N : Nyitott éden; Millecentenárium;
Imamalom

57

J Ó K A I ANNA: „Utasok vagyunk" (Németh László, a tanító-ember)

58

G Ö R Ö M B E I ANDRÁS: Németh László kereszténysége ...

64

DOBAI PÉTER: Csongrád, Tiszapart. A. D. 1964

70

Ö R D Ö G H SZILVESZTER: Följegyzések egy közép-európai életrajz margójára (Mocsár Gáborról)

71

VEKERDI LÁSZLÓ: „ha valaki bent van a sárban, nagyon
rossznéven veszi, ha valaki azon kívül van." (Dr. Majerszky Klára: Dr. Sántha Kálmán [1903-1956])

75

SÁNDOR IVÁN: Intenzív és autonóm jelenlét

84

ZALÁN TIBOR: Elsüllyedt szonettek

89

TANDORI DEZSŐ: Ötvenes ének

96

SÁNTHA ATTILA: Egy szál La Francé rózsa; Hallgatag
Mária; Amáliái a bálban; Egyszer már véget ért

103

K Á N T O R LAJOS: Mai kilátó

106

P L U G O R MAGOR: Az írnok panasza

108

KELEMEN ZOLTÁN: Ars poetica

109

FRIED ISTVÁN: Regionalitás és közép-európaiság (A fiatal Baróti Dezső irodalomszemléletéhez)
M O N O S T O R I IMRE: A „Tiszatáj" fél évszázada (Gyuris
György könyve)

111
124

ILLUSZTRÁCIÓ
Fényképek és dokumentumok a Tiszatáj 50 éves történetéről

DIÁKMELLÉKLET
V Ö R Ö S LÁSZLÓ: Madách Imre: Az ember tragédiája

Határozat, 1947..
.

" •' . ,

•••

- "V
'

• •
•,

" •"•
'•
'

• V • w * ' í •

tiszatáj

4

Ötvenéves a Tiszatáj
A sors iróniája, hogy egy irodalmi folyóirat éppen abban a városban éri
meg - a magyarországi laptársak közül elsőként - az ötvenedik évfordulót,
amely korábban a rövid életű kísérletekről volt nevezetes. Hányszor idéztük
Móra Ferencet, aki „hónapos eszmekaravánok fehérlő csontjainak" nevezte
a könyvtárak polcain árválkodó régi folyóiratokat: „elhullottak a szegedi részvétlenség Szaharájában. Mind úgy, muzsikás szóval vágott neki a pusztának,
aztán egyik bírta ebben két hétig, a másik két hónapig, de volt olyan is, amelyik három esztendeig elvánszorgott, de akkor kiadta nagyon elvékonyodott
lelkét." A szerencsének vagy a lapot éltető írók, szerkesztők áldozatvállalásának és megszállottságának köszönhető, hogy a Tiszatáj nem jutott elődei sorsára? Pedig veszélyek leselkedtek rá bőven. A Tiszatáj hajóját mindig Szküllák
és Kharübdiszek között kellett kormányozni. Volt, amikor valóságos szörnyek
rántották a mélybe. Máskor csak alattomos zátonyon feneklett meg.
Az évfordulókkal sem volt eddig szerencséje a Tiszatájnak. 1957 márciusában, a tizedik évfordulón éppen nem jelent meg; a forradalom utáni hónapokban Csipkerózsika-álmát aludta, hogy aztán annál harsányabban adjon hírt
magáról. 1967-ben már új szelek fújdogáltak. A szerkesztőségben olyan fiatal
egyetemi oktatók munkálkodtak, akik néhány év múlva a kor meghatározó
szerkesztő egyéniségeivé váltak. Ám az ünnepi számot még mások, a régi igényeknek megfelelően állították össze: a helyi költőket sorakoztatták föl, s a KISZ
szegedi zászlóbontatásáról közöltek tanulmányt. 1977-ben a rövid szerkesztőségi cikken és Illyés Gyula versén (Fegyver és csoda - a Tiszatáj hűségeseinek)
kívül mással nem is mertünk az évfordulóra emlékezni. Örültünk, hogy éltünk, hiszen a lap a rossz emlékű három T közül a tűrés kategóriájában volt.
Ott is - szinte félévenként, menetrendszerűen - a (be)tiltással fenyegetve. A mostani évfordulóra készülve ezért is találtuk oly szegényesnek dokumentumainkat, tárgyi emlékeinket. Az esztétikai és erkölcsi értékeket csaknem rejtve,
„dugáruként" közvetítette a Tiszatáj. 1987 márciusában - a nevezetes irodalmi
koncepciós per után - már a támogatott Tiszatáj első száma jelent meg.
A Tiszatáj félévszázados történetére azonban nemcsak a megszakítások,
megtorpanások sorozata, hanem a folyamatosság is jellemző. Igaz, a lap múltjával csak részben azonosulunk. Az indulás eszméje, valamint a hetvenes évek
elején kezdődő fölívelés viszont a mai szerkesztői munkában is biztos alapot
jelent. Amit az 1947. március 8-án megjelent első számban Péter László profeszszor - akkor még végzős egyetemi hallgatóként - megfogalmazott, az - a megváltozott körülményekhez igazítva - ma is érvényes. Ez a lap - kényszerű ki-

1997. március

5

térőit leszámítva - magyarság és európaiság, helyi és egyetemes értékek szintézisére törekedett. A Tiszatáj koncepcióját, profilját olyan nagy szerkesztők
formálták, mint Ilia Mihály és Annus József. Abban, hogy folyóiratunk eddig
a szép évfordulóig eljutott, benne van természetesen mindazoknak a munkája,
akik szerkesztőként vagy szerzőként (közel félszáz az előbbi, s több ezer lehet
az utóbbiak száma) a Tiszatájt működtették. Sokan, sajnos, már nincsenek közöttünk. Baka István, Grezsa Ferenc vagy Mocsár Gábor fájdalmas hiányát
a mai napig érezzük.
Nagy Gáspár írja Vallomás című versében: „mi volt akkor / a gyönyörű?
/ hogy tétje volt / mit mond a mű / vagy mit rejt el". Az őszinteség igénye,
a kor levegőtlen, távlat nélküli világával való szembehelyezkedés, a kimondás
és kimondhatatlanság határán való kényes egyensúlyozás az egymásra utaltságnak, a szolidaritásnak valóban szép példáit teremtette meg. Ezek ma is melengető, fényes emlékek. Mondják, az irodalom csak a diktatúrákban fontos igazán. Az írói munka különleges jelentőségének tudata a Tiszatáj szinte minden
korábbi lapszámában fölismerhető. Tétje persze most is van minden jó írásnak,
legföljebb áttételesebb, s a szociológia vagy a morál felől közeledve nehezebben
megragadható.
Hogy a Tiszatáj fél évszázadon át életben tudott maradni, az jelentősen
összefügg a megújulás képességével, a radikális fordulattól sem visszariadó újító
igénnyel. (A Tiszatáj-főnix: ezzel a címmel jelent meg interjú - nem sokkal
a 89-es újraindulás után.) Ma a Tiszatáj nagyon sok tehetséges fiatal írót, kritikust serkent munkára. ízlésük, értékrendjük olykor kihívóan eltér a hagyományostól. A tradíció legnemesebb elemei és az újító törekvések azonban remekül megférnek egymással. Közismert, hogy irodalmi életünk egészéről mindez
aligha mondható el. Szellemi életünk ma (lövész)árkoktól szabdalt. A Tiszatáj
egyik oldalon sem óhajt harcba szállni, az abból származó negatív lelki helyzeteket nem vállalja.
Jubileumi számunkban a múltra is emlékezünk: a „hőskorszakra", régi
nagy szerzőinkre. De az itt olvasható művek a mai Tiszatáj szándékait is jellemezni kívánják. Ötven év mögöttünk. És előttünk? A kérdés megválaszolhatatlan, de reményeink szerint a Tiszatájnak nemcsak múltja, hanem jövője is van.
Ebben a hitben nézünk - ha nem is az újabb ötven év - az ezredforduló elé.

6

tiszatáj

TISZATAJ
. • /

IRODALMI,

MŰVÉSZETI

ÉS

TÁRSADALMI

FOLYÓIRAT

Fó»z«rke»zt.ő:
MADÁCSY LÁSZLÓ

ALDOBOLYI NAGY M I K L Ó S
NAGY SÁNDOR
MADACSY L Á S Z L Ó
N A G Y ZOLTÁN
PÉTER LÁSZLÓ
SERES JÓZSEF
NAGY ARTÚR

Tiszatáj
Hajnali vita
Juhász Gyula Pozsonyban
A szegcdi kübárány
A Kálmány Lajos-Kör
A tápai földreform
Rózsa Sándor mint szabadsághős

DÉLKELETEURÖPAI NÉZŐ
HADIfÖVICS

LÁSZLÓ

C S U K A JÁNOS-

A szlavisztika a szegcdi
egyetemen
A 48-as forradalom
és a szerb felkelés

DONÁSZY KALMAN, ERTSEY PÉTER, FÜSSY LÁSZLÓ. GA~
LYASL MIKLÓS és REMÉNYI JÓZSEF versei. RAMON
DEL
VALLE-INCLAN, PAUL ELUARD, MAURICE
MAETERLINCK
költeményei MADÁCSY LÁSZLÓ fordításában.
Rovás — Lálófa

Színház — Képzőművészet — Könyvek
Folyóiratok

I. évfolyam, 1. szám.

1947. március.

Ka » to/ti.i

AZ ELSŐ TISZATÁJ

fl

1997. március

NAGY

7

GÁSPÁR

Vallomás
Iratfolyó
folyóirat
hányszor
voltál
a vádirat
kékült zöldült
veled a táj
(a jó cenzor
is alukált...)
borítódon
mind ami fájt
ott tüntetett
s bent bújhatott
Istenem már
fele halott
akiket még
olvasni ám
más izgalom
volt hajdanán
Illyés Weöres
s a többiek
Lászlók Pisták
erdélyiek
mi volt akkor
a gyönyörűi
hogy tétje volt
mit mond a mű
vagy mit rejt el
táv - tév - irat
két T-jében
a harmadikat
susogja már
valahogy úgy
álomtalan légy
és ne aludj
félszázad ev
folyó írás
itt volna most
e vallomás.
(1997. Vízkereszt)

a Tiszatájnak

8

(JTASSY

tiszatáj

JÓZSEF

Hold
Lüktet, lobbog, tombol a Hold:
övé minden gondolatom.
Parázslik, izzik, sistereg,
ámultam őt, mint kisgyerek.
Rítam érte, ha elfogyott!
Mama, ki lopta el, tudod?
„Eltűnt, szentem, majd visszajön!"
Maszatos arcom tiszta könny.
Ködben, homályban, füstben:
mögé bújtatott Isten.
S meglesett minket! Nyaranta
cigánylány csókolt alatta.
Aztán egy éjjel, kedvem tűntén,
eljött értem a gonosz tündér.
Jártam a várost tébolyodva,
csak sandítgattam föl a Holdra.
Húzott, vonzott magához,
mint egy őrült vajákos.
Összezavarta tekintetem:
forgott a világ pörgött velem.
Tombolt, lüktetett, lobbogott:
tőlem tíz évet ellopott.
Kútja tüzébe ejtette,
Isten magának eltette.
Egyszer talán, ha itt a napja:
nagylelkű lesz és visszaadja.

j 1997. március

11

Nehéz nap
Az ég biliárdasztalán
előragyognak immár a bolygók.
Játsszunk egy partit, Istenem!
Megtagadtalak. Nehéz napom volt.

1LIA MIHÁLY A SZERKESZTŐSÉGBEN

10

tiszatáj

SZEPESI ATTILA

Plakett
Angkor, Ofir, Naconxypán.
Ha volnának nyitott kapuk még,
bolyongó lidércfény után
diákkoromba visszafutnék.
Ha ábránd, kancsali remény
nem csak igék csilláma volna:
ima-malom, balek-zsolozsma
az új évezred küszöbén.
Ha hihetném, hogy Baka István
ott kószál a Veresács-utcán,
nem szökött volna Aliscába,
s míg P. F. egy csapszékben ül,
csillog a varjú köd mögül
Ilia Mihály ókulája.

1997. március 8

BAKA ISTVÁN

Széchenyi balsejtelmei
Gyerekkoromban a szekszárdi főutcát jelentette a neve: gimnáziumi történelemkönyvemben a bolsevikká maszkírozott Kossuth homályosította el: első igazi Széchenyi-élményem a nyolcvanas évek elejére esik, amikor kezembe adták a NAPLO-ját,
- így a kételyekkel, hipochondriával terhelt magánemberrel előbb ismerkedtem meg,
mint a történelmi személyiséggel. Nem mintha nem tudtam volna, hogy 1825-ben egyévi jövedelmét ajánlotta fel a Tudományos Akadémia alapítására, hogy ő kezdeményezte a balatoni és a dunai gőzhajózást, hogy az életművének ma is látható szimbóluma, a Lánchíd, először kötötte össze tartósan Budát Pesttel (ma pedig Közép-Európa
legszebb - és napjainkban is használható - ipari műemléke): tudtam, hogy 1848 őszén
elméje elborult, s élete utolsó évtizedét a döblingi elmegyógyintézetben töltötte, tudtam a Bach-korszakról írott gúnyiratáról, a Blickről (82-ben olvastam el egy még múlt
századi fordítását ennek a német nyelvű osztrák-ellenes pamfletnek, melynek új kiadása
még várat magára - mióta!); sok mindent tudtam róla, és a kevésnél is kevesebbet, s ezt
ma is szégyellem, bár bűnöm a koré, - de melyikünk elmebéli bűneit nem lehet
a korra fogni?!
Ma - miután rengeteget olvastam tőle és róla, s mitologizált alakját magam is
próbáltam példaként és tanulságként felmutatni a nyolcvanhármas (andropovi) esztendőben - , ma talán már egy pillantással (blickkel) élesebben látom őt. Látom a napóleoni háborúk utolsó csataterein nyargalászó huszártisztet, aki hiába vakmerősködik,
a békekötés és saját devianciája megakadályozza az áhított katonai karriert (mennyivel
könnyebb dolguk volt Napóleon fiatal tisztjeinek, akiket egyetlen szerencsés haditett
a tábornoki hierarchia csúcsára röpített); látom az erotomán fiatalembert, aki elől dugdosni kellett a cselédlányokat, s aki egész Itáliát végigkocsizza, hideg szívű és ölű szerelmét követve: aki testvérbátyja feleségét is elcsábítja és halálba kergeti (élete végéig
tartó lelkifurdalást szerezve), s aki ezek után egy évtizedig reménytelenül imádja majdani feleségét, aki a szerelmes gróf ostroma közben szorgosan szüli a gyermekeket
(szám szerint hatot) öreg férjének, Zichy Károlynak, hogy aztán - az első férj halála
után - nyugodt lélekkel, ám, kihűlt érzékekkel nyújtsa kezét s mindazt, amit még
nyújtani tud, a második szerepére kárhoztatott Stefi grófnak, amúgy: a legnagyobb
magyarnak.
„A legnagyobb magyar" - ezt Kossuth mondja róla, de a negyvenes évekre ő is
a második szerepére kárhoztatja a magyar sártengert fölkavaró, de a kossuthi „sérelmi
politikával" (ma populizmusnak neveznénk) szembeforduló „finnyás" arisztokratát, aki, több olajjal, gépzsírral koszolódott be egyetlen gőzgép javítása során, mint a nemzet nagysága előtt folyton leborulni vágyó Kossuth egész életében.
Milyen szánandóan-emberi Széchenyinek a fokozódó népszerűtlenséget is vállaló
hadakozása az új idők hőse, Kossuth ellen, nemzetét féltve még a bécsi udvar rossz illatú szövetségét is keresve; s milyen fölemelően-emberi, amikor 1848 márciusában kezet nyújt a „sikeres szerencsejátékosnak", aki mindent egy lapra téve nyerte el azt, amiért ő évtizedekig fáradozott. S milyen lesújtóan-emberi a szeptemberi összeroppanása a félig kész Híd láncának a Dunába zuhanásától és Jellacic közeledő seregének, az el-

12

tiszatáj

idegenített nemzetiségek bosszújának rémképétől idegösszeomlást kap, Döblingbe menekített Széchenyi tisztánlátó őrülete, kozmikus önvádja! S milyen emberfölöttienemberi az, ahogy az „őrült" gróf, már a szabadságharc bukása után, a nemzethalál nem
igazolódott rémképeitől szabadulva, újra dolgozni és szervezni kezd! Mert a magyarság
nem pusztult el leveretvén, hanem lélekben fölemelkedett, végre igazi, összetartó s az
alapvető dolgokban egységes nemzetté vált, s az önző politikai csatározások lehetőségétől megfosztva a költészetével, zenéjével, erkölcsi nagyságával vált ismét példaképpé
Európának keleti és nyugati felén egyaránt. Ezekben az években - a Bach-korszakban születnek meg Vörösmarty utolsó, immár világirodalmi értékű remekei, a legszebb
Arany-balladák, Kemény Zsigmond és Jókai Mór első regényei, Liszt Ferenc ezekben
az években játssza el a Rákóczi-indulót a fanyar köszönetet mondó Ferenc József előtt,
s kezdi megteremteni a magyar zenét, amely a X X . század első felére a németnél,
olasznál is fontosabbá vált, s indult meg - Bach miniszter által önmagának tulajdonítva, de valójában a Széchenyi-ösztönözte irányban - az a gazdasági, technikai fejlődés, amely a Trianon-előtti Magyarországot a világ élvonalába emelte, s amelynek
pusztuló emlékműve a mai Budapest... Széchenyi élete ezen utolsó éveiben még a döblingi parkba se merészkedett ki, de elmegyógyintézeti lakosztálya (mert azért nem kórterem volt ez) az ellenállás centruma lett, egészen a rendőrségi leleplezésig és a családja
meghurcolásától való félelem kiváltotta öngyilkosságig (1860. április 8.).
Mennyi tetterő és mennyi bizonytalanság! Széchenyi István, a legtevékenyebb
éveiben is, naplóbejegyzéseit többnyire a betegségeire, közeledő halálára vonatkozó
balsejtelmekkel zárja; minden este a pokolba - enlelke poklába - szállt alá, hogy aztán
reggel az országgyűlésre, az akadémiai urak valamelyik meddő vitájára vagy a Lánchíd
munkálatainak ellenőrzésére siessen... s a nagy tervek megalkotása közben dühös cikket írjon a gőzhajója fedélzetét összeköpködő pipás magyarok kulturálatlanságáról, sajnos, ma megint a hajdani köpködés válik általánossá, holott a Széchenyi-megálmodta
sár- és köpésmentes Európába kapaszkodnánk...
Széchenyi István pokla a mi poklunk. De - bárha kövezetlen - út vezet az ő
mennyországába: a polgárosult, Európához felnőtt, önmagával és szomszédaival megbékélt Magyarországba is. Adja Isten és mi is önmagunknak, hogy a kelet-európai népek közös fátuma ne téríthessen le bennünket róla.

1997. március

13

KOVÁCS ANDRÁS

FERENC

Józsefattilás törmelékek
ártatlanul a bűnben
hű balgaságban árván
emésztem magam őrlőm
mint ordas űr gyomrában
a példabeli bárány
világra jött az egyik
hogy roskadjon a másik
felélem magam rágom
az utolsó falásig
majd fuldoklón kihányom
a mennyek felleg-gyapját
nem ismeri az éhség
sem istenét sem apját
mért született az egyik
ha pusztulhat a másik
visszatolat a teher
bennem végállomástól
vádló véglátomásig
átszáguld rajtam minden
szív semmiség dübördül
mint éji gyors rohan
csillagzat szikra szó csönd
pedig lehetne szép is
de mint a sors olyan

14

tiszatáj

Szegedi költők
„Fekete éj bakacsinja,
Bíbor lesz majd a palástod!"

0uhász Gyula)

Keresni sem keresnéd,
De végleg megtalálod:
Két Juhász Gyula-sorból
Arcodra süt, ha látod:
Ragyog, sötét rokonként,
Ragyog, majdnem barátod.
Talán nem is keresnéd,
De mégis megtalálod Miként tenéletedre
Akad rá tenhalálod.
Akár bogáncs
Viseltes készruhára.
Akár bogáncs
Rongyolt égi bakacsinra Ügy akad rád ama másod...
Fekete éj, Baka Pista,
Bíbor lesz, láng a palástod!

1997. március

MARSALL

15

LÁSZLÓ

Korszerűtlen beszélgetés dédapámmal
Major István emlékére
Honvédhadnagy, Klapkánál volt bombász,
majd Bem seregében, Erdélyben szolgált,
Világos után egy szegedi halászember
hajóján rejtőzött.

Mi volna, ha csakúgy besétálnál egyszer,
Viseltes csizmában, gangos bombász-mester,
Magam bemutatnám, én, a dédunokád,
Sarkat összeütnék, tornacipős bokát.
Szemed megszűkülne, szájad sarka nyílna,
Pöknél görgő-forgóst félig rótt papírra,
Vagy lábamra csavart ungemütlich térkép
Fűzőjére vetnéd szádnak lövedékét.
Már ha lezökkennél könyves hálószékre,
Hol csak az ülőnek jut sódarnyi rése,
S jobbféle cirmos bor kedvünk' ha karmolja,
A be-bemutatást kezdjük szóval újra.
Mondanád: „Nem nótám a sok áztam-fáztam,
Am nálad büdös van, minta bordélyházban,
Hol is vatrantyukból fölpárolgó kénkő,
Még ha lehasalsz is, alád búj, föléd nő.
„Bőr-szőr lemenője Katinka lányomnak,
Hóka színű sarjú, kit víz alá nyomtak,
Veszett fejsze- s kutya-nyelű dédunokám,
Mondás szerint költő volnál, ha talán-tán.
A keresztnevedre akadna rím: zászló,
Inkább horgászbottal címeres halász-ló,
Avagy légi szarvas, ember-parlamenter
Bucskázhatsz, nyakadon fűzvessző-kereszttel.
„Téres képzelmekből rakatik a várad,
A benne bolyongók angyalt szalonnáznak,
Egő rőzse-hangon spékelt maradéka
Pukkan, pucájából potyog unga-béka.

16

tiszatáj

Légvár-torony roskad, el is kámpicsorodsz,
Új, fundusi pontot fúrni máris forogsz
Légies kedvedben oszmán-török tőrrel,
Akkor se is gondolsz adóellenőrrel.
„Széthányt számlás fiók, macskaszőrrel poros,
Ajtófélfa, szekrény dörzspapír-ótvaros.
Biguládat csűri szerelem - s mióta!
Lélek orgazmusát felejtetted volna f
Sok poudre cosmetique lehúzott a fárúl,
Nyuszogsz ha angolul, zsöhörsz franciául.
Hiánylok nyakadról nagy boltos koponyát,
Velőben ki pácol státus-alchimiát.
„Fúrják fejed-zsebed szaporázó bajok,
Csak a nem derekas lopó, ki nyavalyog,
Csak az markolássza bukszája kévését,
Bütyke melegíti, hűti szabadesés.
Nem a mód, libertás van eltolvajolva
Ideje-órája Rákóczi úr óta,
Csak telitüdőből annak áhítása,
Csak a lelkesültség visszatámítása.
„Megköszörült elme, ingénium kevés,
Jussodért szólalni: in se ellenkezés.
Ha perelsz, a pered mint ürdüng csuzlija,
Holtod órájáig szabva kinyúlnia,
Kaucsukja levéből sodort gumi szára,
Ha fölmadzagolva a te ágasfádra,
Más húzza a végén bőrtokban az ólmot,
A lepénzelt ügyész, ügyvéd vagy bértollnok.
„Még ha kiállnád is - mifenének állnád!
Ablakod sínylené ólom koppanását.
Ország kabátjának bár te vagy a férce,
Ki a bélésbe bútt, annál van a mérce.
Többesszámban beszél - mi - legális banda -,
Ki magáét mondja, szava handabanda,
A sor közepéről húzódjék leghátra,
Névtelen katonák szőrös átlagába.

j 1997. március

17

„Irgenyeges lettél, csitítsd agyad lázát,
Kattintsd szoba-mozid üvegajtós házát,
Halld, mái poéták mint bugyborékolják
Magyar nyelv-nyesedék habla kotyorékát:
»Csűrt galaktikákban fürt-bennlóg a piszke,
Benne magszem Évát hágja ein giliszta,
ó-sátáni rendből előkerekedő
Tigris-fogú csillag tüchtig átom-velő...«"
„Hallgasd a kiszaba/tik/dul a lyány orra
Légzsáknak fúvatik árbócfövi - torla...
Föl is tápászkodom, elegem van mára,
Fogytán a tüdőmből lehelhető pára,
Visszafekszem nyájas rögöknek alája,
(Légy büszke az Öreg maradiságára.)
Ha majd újra lesznek idefenn bolondok,
Meglátogatlak és székfoglalót mondok."

VÖRÖS LÁSZLÓ, OLASZ SÁNDOR ÉS ANNUS JÓZSEF

18

tiszatáj

VERESS MIKLÓS

Vízkereszt után
„Vízkereszttől egy hétre
álmodtatni ittlétre
szép farsangos vigalom:
láthatatlan varjak árnya
röpül át a havakon "
Hé - maskarádé cifrangos maskarádé:
visít vagy nyáltól hörög a tülök
és trombita: a lelkem kirikoltják
míg lélektelen beleszédülök:
a Lélek-utca most maszkos pofáké
- elúsznak köröttem s fölöttem
míg levegőt gyűjtök tüdőmben
elfúni minden gyatra gyertyát
mit már amúgy is évről évre
és egyenként - hogy tövig égve
ne égessék a gyerekkori tortám
(fölszelendőa száz vendégnek)
pergő nyelvük a trágár szótár
fagy-szemük mögött arcom képe
mit negatívba villant redőnyzár:
már örökre holt szemek foglya ahogy nézhettem hunyorogva
havakon sikló verőfénybe
„Ropjad csak ropjad böjtödig talpodat ördögök böködik:
ne is szaporázd járjad lassan
mert ha az asztalt rádlökik,
a vérbor belőled kiloccsan "
Héj - macskaláda csillagos mocsokláda
hol nyújtóznak a kiherélt cicák
s a mindenségnek minden hajlatába
kiprüsszögnek egy madártollcihát:

1997. március

19

hát hol az a valéry-s türelem
mígpassziánszozom csak idelenn
de föntről rámhunyorog szüntelen
- ahogy váltom a hullámhosszakat mint háborús rádiónkról a riadt
de ölni is kész zöldes macskaszem:
valami csillag vagy talán a lélek
mit kigondolt az Isten is magányul?
Dühödni készen hogyha közelítek
egy állomáshoz - aztán elhalványul megsimogat puha mancsaival
a csönd amitől néha rettegek
- de nem sokáig mert az agyalágyult
hugyos mocsokládából rámrecseg
a sztereotipikus hangzavar
„Egyszer esik esztendőben
vígságnyitó vízkereszt
aztán Veronika napja:
az évekből van már bőven
ideje hogy szétereszd"
Hujj - maskarádé cafrangos maskarádat
most telt pohár csattan üres pohárhoz
hogy mindkettő a szőnyegre szilánkoz:
míg mezítláb a trottyos ősdalárda
az ablakon át vígan bemasíroz:
tamburmajor s hátrébb a cintányéros
(és belészúmak tüdőmbe a tűk
azok az elfeledett hegedűk szakadt lófarkuk lengetik vonók
a kamaszkort idáig vontatók)
és konfettit csinnadadráz a sor
nyitott könyveket is porba tipor
s végighugyoz a barbár vad zene Pedig már alunni illene:
a gyertyafüstben jó nagyot alunni
s elhamletulva nem álmodni mindég
ha már az ember nem is több - csak annyi
mint holt szemekben kifakuló fénykép -

tiszatáj

20

dehát a táncot maskarások ropják
holnap hajnaltól tegnap hajnalig
és nem éghetnek tövig még a gyertyák
mert közben egyet elfú mindegyik
„ Vízkereszttől egy hétre
így ébredtem a létre:
semmi után vigalom
Most testesincs varjuszámyak
verdesnek az arcomon "
(1992-1997)

A LAPFORMÁTUMÚ TISZATÁJ

1997. március

HATÁR

21

GYŐZŐ

Urnám ha jó vagy légy Tiszapart
VERSELEMZÉS
A Nyugat szibarita társadalmában terjed a „kártérítés" rögeszméjének ragálya.
A szibaritizmus ámokfutása ez, nemrég átcsapott az Újvilágból az angol szigetországba.
Már akad rossz tanuló, aki elbukott a vizsgán, ügyvédet fogad és perli az iskolát:
„a rossz oktatásért". A londoni Times december 6-i számában, a Levelek a Szerkesztőhöz c.
rovatban valaki felteszi a józan-gunyoros kérdést: „nem kéne minden gyermeknek perelnie szüleit, amiért ilyen világra hozták, kitéve bizonytalanságának és halál veszedelmeinek?" Levele akkora sikert aratott, hogy még a tévén is felemlegették. Lám, még az
ilyen civilizált társadalomban is akad olyan, klasszika-filológiában járatlan „öregdiák",
aki nem is sejti, hogy Senecátói plagizál: Vitám nemo acciperet si daretur scientihus senki sem fogadná el az életet, ha tudná, hogy mit kap.
Verselemzés következik, nem mert versszövegeim elemzésére a jelentkezők nem
tolonganak, hanem mert - jóllehet szeretném ugyan „tisztelni a kivételt", de - semmi
bizalmam hozzájuk. Jóisten c. versemet (Hajszálhíd, II. 558-59 old. München, 1970.)
meg 1966-ban írtam, makkegészséges 52 évesen; ám a nirvánavágy - annak legszélsőségesebb formájában - a megszületés törlésének megvágyása életkortól független, elkaphatja a költőt a halál megvágyása húszéves korában is. De már az első sorban a címadó

Jóistenből kikopik a jóság: „isten ha jó vagy hát az legyél / szemhéj légy redőtlen szem-

fedél". Nem új gondolat, hiszen az istenség eredendő „jóság"-attribútumának semmiféle
filozófiai megalapozása nincs; tudjuk, hogy a manichaeus egyházak és azok minden
nyugati elmagzása a bogumiloktól a khatárokig az istenséget gonosz demiurgosznak
tekintette, a földi világot a Sátán kontárkodásának, és a neoplatonikusok nyomán egy
olyan „Létfölötti" Csudalényről álmodozott, kinek Isteni Kezéhez a teremtés „szennye"
nem tapad. India istenei egytől-egyig ambivalensek, hol jók, hol gonoszok, magas tetszésük, pillanatnyi szeszélyeik szerint.
Mármost akár ilyen, akár olyan e jóságában olyigen ingatag istenség, a nagy kérdés, hogy visszaveheti-e a teremtést, és benne mindazt, ami megtörtént; vagyis mintha
soha nem is lett volna - megváltoztathatja-e a múltatf A szenttamási Summa szerint
nem; az iszlám teológiája, a kalam viszont erre is felhatalmazza Allahot. A létnek ez
a törlése, a teljes visszavétel vágya környékezi a kesergőt a második strófa indításában:
»anyám ha jó vagy most visszaszülsz / és ezeriziglen megsemmisülsz". A költő ezután
sorra szólongatja hitét (mely hogy „igazVit"-e vajon, igaz voltát csak azzal bizonyíthatja, hogy segíti kibújni porhüvelyéből a kialuvó tudatot) - tüzét (mert már azt se
bánja, ha a gyehennatűz az, ami megemelkedik vele, csak a földi léten túl legyen - és
a hamvvedret, ahová a vasseprő bekaparja: rimánkodik urnájához, hogy mint jó urna,
teljesítse utolsó kívánságát és legyen Tiszapart.
Innen kezdve a vers lételeme, levegője, színtere: maga a Tisza-part Tisza-hosszat:
gyermekszemmel ahogyan látta, bölcsője ahol ringatta, csicsíjja búja. Hogy hamvai bárcsak talajsóvá válnának - bárcsak felszívódnának a fák gesztjébe, a Tisza-parti szomorú-

22

tiszatáj

fűzek rostjain - a tiszai uszályok szalmaszál-formán bárcsak átszállítanák a túlpartrakapaszkodót: ezért kapkod utánuk. Végül a lehetetlent kéri a Tisza-parttól: „partom ha
jó vagy légy parttalan /hol a hullám a végső tartalom ".
Innentova egy gondja van: agyonzúzni az utolsó érzülékeny góc utolsó csiklását
az idegszörnyetegben, ami az ember. Semmivé rebbenteni a lét „látóhályogát", amellyel
a lény öntestét-önlétét észleli, világát káprázza; kisemmizni a világ „értelmezéséből"
a nyelvet, beszüntetni a verset dünnyögő szódögöket és alkímiájából kisemmizni az
„aranycsináló" alkatrészeket, amelyekből a vers összeáll, hogy maga-áttűnése nyomtalan legyen: „dalom hitem anyám menjetek /urnám tüzem nincs közöm véletek". Vájtfülű
olvasó nyilván észreveszi a biblikus rezonanciát, a meghökkentő krisztusi ridegséget:
Eredj, Asszony, nincs közöm véled: „Nem tudjátok, hogy eztán Atyám Házában lakozom?" (Lukács 2:49) Ugyanakkor sasszemű, magasról-figyelő verselemző kell, aki észrevegye, a záróakkordban hogy mi hiányzik. A refrén csonka - a „visszavétel" sikerrel
járt: a kilohhanás megtörtént. Többé se vers, se költő, se világa, mely létét bizonyítaná.
Persze joggal kérdezhetné valaki: miért nem „Köröspart" annak, aki a Körös partján született? Miért nem „Temzepart" annak, aki élete felét a Temze partján töltötte mit mórikálja magát ez a huncut himpellér, teszi a szépet? Honnan ez az érthetetlen
ragaszkodás a Tisza-parthoz?...
Nos, kedves atyámfiai a Tisza-parton és az Úrban, isten látja öröktűzre érő lelkemet. Nem udvarló célzattal írtam, széptevésből s nem úgy-és azért fogta el a Tiszapart elvesztése fölött búsongó szívemet a nirvánavágy, hogy évekkel előre-s ilyen ravaszul „kicsináltam" volna elkívánkozásomat a Temze partjáról. A gyermekkor édes
emlékei merültek fel a tudat tengermélyéről, hogy a ráütő rím csurom csobbanásával
felszínre bukkanjanak a versben.
Hovatartozását az emberlény törzsének a „gesztje" dönti el. Ám lássátok, ítéljétek
meg ti magatok:

Isten ha jó vagy hát az legyél
szemhéj légy redőtlen szemfedél
dalom ha jó vagy légy altató
szívigható - vérrel-alvadó
csitt kicsi csitt te
csitt csicsíjja búja
anyám ha jó vagy most visszaszülsz
s ezeríziglen megsemmisülsz
hitem ha igaz vagy igazíts
vedlőből kibújni kitaníts
csitt kicsi csitt te
csitt csicsíjja búja

1997. március

23

tüzem ha láng vagy légy eleven
hamar megemelkedjél velem
ha már a vasseprő bekapart
urnám ha jó vagy légy Tiszapart
csitt kicsi csitt te
csitt csicsíjja búja
füzem ha ófűz vagy furakodj
sóhajtó sóimmal te rakodj
hajóm ha jó vagy légy szalmaszál
kiben kapaszkodója partraszáll
csitt kicsi csitt te
csitt csicsíjja búja
partom ha jó vagy légy parttalan
hol a hullám a teljes tartalom
sugallatot mögöttes ég sugall
ürült lyuk homlok se lát se hall
csitt kicsi csitt te
csitt csicsíjja búja
szózat légy világelnémulás
kioltás eloldás elmúlás
füzem hajóm partom szó-dögök
hályog mögül szó-lyuk dünnyögök
csitt kicsi csitt te
csitt csicsíjja búja
dalom hitem anyám menjetek
urnám tüzem nincs közöm véletek
Isten ha jó vagy hát az legyél
szemhéj légy redőtlen szemfedél
csitt kicsi csitt te
csitt

24

LÁSZLÓFFY

tiszatáj

ALADÁR

A bécsi bácsi
Nyakig egy beborult századelőben, mint köpönyegben,
közeleg a bécsi utcán a legénykorú szépapám.
Milyen jóízűeket tudna vitatkozni Világos utáni
önmagával. De nem eresztik össze őket a biedermeierévek, a reformkor kellemesen ideges ízei, a Komárom,
Kolozsvár, Kisújszállás felett suhogó szél, melyben
külön-külön, de ugyanazon testszerint megfürödtek. Ó
meg O... Nagyapám nem akar most már nyalkán bevonulni
és Tirolon, Elszászon keresztül űzni a franciát Háry
hadnaggyal Waterlooig. Sikerült neki pár évre megszállni Itáliát, pár évet vadászni, kártyázni, lovagolni
- hát nem joggal képzelem százötven évvel később,
szegényen, hogy ugyan mit érthetett ez a Negyvennyolchoz, amiből nem engedett? Negyvennyolchoz is én akarok
érteni jobban. Érteni, ártani, nem érteni. Mindketten
léhák vagyunk s a jóoldalon véltünk állni végig. Ez
a nagyapám meg én. Csak közben más nagyapáim is voltak,
ugyanolyan fokon és rangban. Es sortüzek dördültek,
vonatok fordultak le a viaduktról, szedtevettéztek
és garibáldiztak eleget, fix pont nélkül kimozdították
sarkából Archimedész Földecskéjét Szibériástól, Szlovéniástól. Nagypapa meg én lelkes hívei vagyunk
mindannak, amit a Körösi Csomaság jelképez. Legfennebb
Körösi Csorna nézne ránk értetlenkedve, ha felébredne a
ritkán múló maláriából, melyben egy világ reszket s
ami maga a múltunk: miért is gondolja bármikor, (végig)
bárki, hogy csakis őkérdez rá helyesen? S a (mindig)
hiányzó válaszokhoz közelebb állt, ami volt, közelebb
áll, ami lesz? Egy tibeti bélyeggyűjtő Szegedről
lapot kapott. Küldte - az egészet mélyen átgondolva
- egy bécsi bácsi.

1997. március

GERGELY

25

ÁGNES

Flamand
Érezted, már a tárgyak
lepke-vetületét,
ahogy a lepketáncnak
vetődik a sötét?
Ahogy a kúton túlcsap
(a mély nem fékezi),
s lomhán köréd borulnak
a tárgy emlékei?
Vízen a lábnyom, szögben,
hogy fára ne alázd,
tanban, hogy ki a Mester,
Jézus vagy Kajafás?
S egy flamand pillanatra
magad is elhiszed:
Geeraert van Steenwyck adta
Gérard de Stenwicket
ahogy a lepketáncnak
vetődik a sötét érezted már a tárgyak
lepke-vetületét?

tiszatáj

26

ORBÁN

OTTÓ

Éji sötétben a bástya fokán
Gergely Ágnesnek

„Kertemben alvám - így adják elő-,
s megmart a kígyó..." kezdett volna bele a szellem
ma éjszaka is, mint eddig mindig a dán királyi család
szívszaggató történetébe, de most, ki tudja miért,
fejembe szökött a vér s a szavába vágtam:
„Hagyd a süket dumát! Inkább azt mondd meg, bogy ott ahonnét
[ visszajársz,
miben laknak a lelkek? Sátrakban? Barakkokban?
Es van-e ott is szögesdrót kerítés a szektorok között
s az egész sárbuckás, kátyús, mocsaras terület körül?
Es a kerítésdrótban van-e áram?
Es van-e, és naponta hányszor, s meddig tart egy Appel?
S az őrök csizmája tündöklik-e?
S a rabok csíkos rabruhát viselnek-e?
S mi dönti el, kiből lesz rab, kiből őr?
S mi lesz a fekete füsttel, ha már nincs hova elfüstölnie?"
Es így tovább, kérdés kérdésre, hajnalig.
A szellem nem felelt, hisz megszólalni sem tudott.
Amikorra pedig kifogytam a lélegzetből és dühödt lázadozásból,
a láthatáron megcsillant a fénybogár jele, és neki mennie kellett füstként oszlott szét egy gyári sziréna kakasszavára.

1997. március

FODOR

27

ANDRÁS

Százéves a Collegium
Haldoklása után, gyászban, nosztalgiákban,
megéltünk vele még kívül-belül,
majdnem félszázadot.
Felolvasom a Brusznyai nevére
ajánlott 56-os verset,
koszorúzom a hősök
emlékét kint az útmelletti kertben,
a Professzor volt ablakánál,
ahonnét Május elsején
nyújtottunk neki dalban
cidrusi mentát, kajtai rózsát.
Bodnár behív a volt
igazgatói rezidenciára,
Egry Szivárvány című
vitorlása alá.
Iszom az eperpálinkát és
csak az jár eszembe,
ez az a hely, hol sorsom Keresztury
Füleppel összemesélte.
Járunk az épületben.
Itt lakott Sárosi, Major Jenő,
Gyergyai úr, ott Rusvay, Csongor,
a túlsó folyosón
Colin Mason, Cushing.
Megnézzük persze végül
a sarokba fogott
saját szobánkat is.
Szives-zavartan invitál
utódunkként az ott lakó négy
leányzó,
mutatom nekik,
hol volt
asztalom, ágyam...

Es minden elfogadható
lírai indok nélkül,
keresem kint az őszikék
szavától irdalt homály mögött,
a körtér háztömbjén
egy neonfölirat,
a

SANGHÁJ-BÁR

kihűlt helyét.

Záróvonalak
Most már, hogy folyton
eszünkbe jut:
mily fiatalon halt meg!
Most már, hogy lassan
kétszerannyit éltünk,
vigasztalódhatnánk is egy kicsit
hogy ő szegény,
a hívőn kiszolgáltatott,
a testi-lelki ráleselkedő
csapdák, elfogatóparancsok
között mi mindentől
megmenekült.
És az ifjakkal egyszerre kapott
istencsapást, a szív zivatarát
hogy lehet belső rokkanás
nélkül viselni?
Tiszteld
- fordított tízparancs szerint fiadat, lányodat, mert
a veszett kín szeliditését,
a csontroppantó terheket,
fiatal válluk erejével
csak ők tudják helyetted is
szenvelgés nélkül hordani.

j

1997. március

29

És a valaha minket
végsőkig vállalók,
kik annyi szépet mondtak
a törhetetlen hűség
szerelmes kötelmeiről,
mi történjen velük?
Harag és fájdalom
hangsúlya nélkül, úgy
kell elengedni őket,
mint gyerekkori álmok
légballonját,
a ringlis-kék egekbe.

MMMjjj

wm

.-s

r* *,»SíSi.

te Hl, emtfySt fi

Mtri Ui

ii

,* ta.*far»ÍMt HU it

!»rfté»Ji>: Wábl-. ü «
n rttí*»fj****ti
v'av

fát:

p;t » Mtgqvgmii* K/W

xixéYF.i?65.;an
CÍMI.AP A 60-AS ÉVEKBŐL

tiszatáj

30

TORNAI JÓZSEF

Minden, ami virágzik
A virágok elszáradnak, leperegnek,
elhervadnak, megsárgulnak, szétzörögnek,
összerothadnak, visszatérnek a földbe,
szirmaik megpöndörödnek-csavarodnak,
kelyhük lelottyad: azt mondják:
a szépség megmarad, a kert növény-roncstelep
lesz, a szerelem megmarad, a szeretők
elbúcsúznak: a virágokat tépi-szökteti
Halottak Napja után a szél, a virágok összeesnek,
megrozsdásodnak, száruk cafatos és
mocsár-szagú, mintha a halál írna velük
romlott-zöld parancsokat nekünk:
nekünk? mindenkinek, mindennek, ami
virágzik, aki virágzik: azt súgják a virágok:
isten szine-látása vagyunk, nézz ránk,
ilyen lesz az Atya-Fiú-Szófia-Szentlélek,
meglátod, mikor mind a négy évszak
leborul előtted a Megzavarhatatlanság
Vizein; ott lesz minden, ami virág, mindenki,
aki virágzik és nem fonnyad el, nem szóródik
atomokká, nem rothad, nem sárgul csúffá,
nem bűzlik: illatos a mennyei Kék Rózsa
az Elborult Arcú Kertész kezében;
a virágok kibontakoznak, kármin tölcsérré
nyújtóznak, énekelnek, nappá fénylenek,
mindenség-magot szórnak; a virág szépség,
a szépség virág: ez a virág-tan, és nézd:
a virág lába, a virág szeme, a virág öle,
a virág haja, a virág selyemmintás húsa,
a virág zenélő ujja, a virág ajkai, melyekkel
újra meg újra férfivá és nővé csókolja
a Mindenség-horizontot, és a virágok
lekonyulnak-fölemelkednek, szemétté válnakragyogássá nőnek, iszappá, mocsokká
züllenek-szines ejtőernyőként utaznak az

1997. március

31

égbolton; büdös cafat és trágya minden virág ősszel
és nap-köntösbe öltözött himnusz
tavasszal; virágok: lét-szívek, nem mondhatom,
hogy ne száradjatok el, hova lenne akkor a gyönyörlüktetés halál és nemzés közt, a nagyzenekari
fortissimo és pianissimo? mindennapi
elszakadás és misztikus találkozás: hova?
Mi fut föl gyökértől a smaragd száron át
a szirom fejig, arany-pántos mag-burokig,
milyen sóhaj száll a legalsó penészes káoszból
isten csillagfonatos bozontjáig?
„Bebalzsamozott virágok nem virágok, kovácsoltvas
szirmok nem virágok; a virágok csak moccanások,
gyors moccanások, szines mozdulatok,
ez a bűvösségük, ez a szerelem." Úgy emelem
föl az utolsó fagy-viaszos krizantin-szálat, ahogy
azt a keresztrefeszített Virágot vitték
a hegy szájába az asszonyok, aki harmadnapra
paradicsomi szirmokkal-bibével újra
megnyitotta kelyhét és illatozott.

A tánc csókja
Ezek az ajkak másként csókolnak:
mély dzsungelek, kúszógyökér-csapdák,
hol akármerre tévedek el,
mindig otthon vagyok
a zöld káoszban,
megnyílik előttem a hús túlvilága.
A testedajka,
egész bimbófényű testedé,
szépséged ágaskodó sugár-szája,
nem a félelem, bűnbeesés,
ezek a hortenziás hazatérés,
az örök Feketeségbe világító tisztás
vadgyümölcs-peremei,

tiszatáj

32

megremegnek
a Vendég érintésétől, és táncba fogsz
mozdulatának ütemére,
azt mondod, zenét hallottál s táncolni
kezdett az öled ott, messze, legbelül,
ez a tánc csókja,
amit a hát és a far ívei emelnek
ritmustól-ritmusig, az idő
rémülete tovább vérzik
e barlang-kígyózású csókban,
szavak pattannak szét a némaságtól,
és hirtelen fölnyerítenek
öt csődömyi gyönyör tajtékában.

AZ ELSŐ „IDÉZŐJELES" TISZATÁJ (Mayer Gyula terve)

33

1997. március

DOMOKOS

MÁTYÁS

Hajnali józanság
Az ötvenéves Tiszatájnak

Hajnalonta, félálomban, amikor a buddhisták által olyannyira vágyott tökéletes
vágytalanság állapotában már nem kínozza az embert, hogy milyen kilátástalanul
egyedül van a világmindenségben; szóval ebben a különös Nirvánában, amikor a költő
egy boldogabb(?) korban verset írt „a farsangosan lángoló Tejútról", én, aki nem vagyok költő, egyre gyakrabban azon kapom magamat, hogy úgy gondolok egy másik
nagy költőre, Illyés Gyulára, mintha köztünk volna, mintha...mintha élne? No, nem.
Még ebben a kora hajnali órában, amikor csak az agy van félig ébren, még akkor se tudok megfeledkezni róla, milyen mélyre temette bele tudatalattijába hálás utókora
a Puszták Népe és az Egy mondat a zsarnokságról költőjét. Jóllehet, amíg élt, évtizedeken
át valóban nem múlt el nap, hogy valamilyen módon vagy összefüggésben ne írták
yolna le a nevét, ne hivatkoztak volna rá, ne idézték volna, hogy - főleg úgynevezett
értelmiségi körökben - egyetértőleg vagy vitatkozva ne került volna szóba, amit éppen
írt (vagy nem írt), amit éppen tett (vagy nem tett). Leírtam róla én is, az „élő klasszikusról" ezt az akkoriban közhelyszámba menő, de azért igaz statisztikai tényt, s mostanában, amikor igen gyakran múlik el úgy a nap, a hét, a hónap, hogy valaki is fölemlegetné a személyét vagy a művét (jobbára csak a Rákosi- és Sztálin-ódák veterán
dalnokai, vagy hajdani opportunista egyetemi párttitkárokból lett heideggeristák, mai
erkölcsbírái, akik a KMP-MKP-MDP-MSZMP-konglomerátumtól kapott s máig érvényes mandátum alapján törnek pálcát életútja fölött, miközben egykori, legodaadóbb
hívei is túlnyomórészt csak hallgatnak róla, magamat is beleértve); a hajnali józanság
órájában tulajdonképpen azt szeretném megfejteni, hogy miért jut egyre gyakrabban
eszembe Illyés Gyula személye és műve; makacsul, mint egy vissza-visszatérő álom?
Mit akarhatok, mit remélnék tőle tudat alatt, mire is vágynék vele kapcsolatban?
e n tűnődöm a hajnali józanság óráiban, miközben verssorok jutnak eszembe; olyanok, amelyeket nem szoktak idézni tőle (akkor sem, amikor még igen gyakran idéztek
tőle verssorokat). Öntudatlanul is támaszt keresnék benne, az apám nemzedékéhez tartozó költőben? Vagy csak beszélgetni szeretnék vele, mint annyiszor, a könyvtárszobájában, „csak úgy", az élet - a magyar élet - és az irodalom - a magyar irodalom - mai
helyzetéről és mai feladatairól? (S arról is persze, hogy mindez van-e még: „a kincses
temetők őrzője és hírhozója" hogy látja ezt, onnan, 1997-ben - és tovább?) Valószínűi g erre is vágyom lelkem mélyén, s ebben talán nem is vagyok egyedül, azok közül,
akiket kezd ismét „szív-némaságra" szorítani a folyton (visszaváltozó Idő; de nem
azért, mintha bármiben is kézzel fogható eligazítást - „vezérfonalat" - remeinek kapni
tőle. Csak a személyének, csak a szellemi lényének a közellétére, a jelenlétere vagyodom
makacsul lelkem legmélyén, mert az ő jelenléte önmagában is egyik iránytűje lehetett
sokak számára a magyar íróhoz, s nem mellesleg: hű európaihoz illo tajekozodasnak
e bben az „istentelenné lett létben".
Sokak számára, csakugyan? Ebben ma már nem vagyok olyan bizonyos. Halala°ak tizedik évfordulója közelegvén, 1992-ben felmerült az a gondolat hogy milyen erdekes és talán tanulságos is volna, mondjuk: „Illyés után - Illyés nélkül" címmel megEz

34

tiszatáj

rendezni egy valódi kerekasztal-beszélgetést; például a képernyőn, az ország nyilvánossága előtt, de felnőtt módon, a felnőttekhez szóló hangvétellel, s olyan résztvevőkkel,
akiknek - vagy így, vagy úgy, de mindenképpen - volt közük Illyéshez, s akiknek éppen ezért volna/lehetne hiteles mondanivalójuk annak a szellemi magatartásnak és erőtérnek az örvényeiről, amit az ő neve emblematikusan is kifejez és támaszt. Megemlítettem néhány nevet, akikből talán, akkori hitem szerint, nem hiányozna a szókimondó, nyílt beszéd erkölcsi bátorsága, mire valaki a televízió hivatalosai közül, aki
különben szerette volna, ha ez a terv megvalósul, legyintve így válaszolt: - Ha te a felsoroltakat le tudod ültetni egy asztalhoz, akkor extra honoráriumot kapsz! - Úgy látszik, jobban ismerte a „hazai rejtelmeket", mint én, mert ez az ábránd még az elvetélt
tervek, célját el nem ért ráfordítások igencsak nagy létszámú kategóriájába se tudta magát bekiizdeni.
Ahogyan mondják: „Freud öröme" lehetne az „élő klasszikus" egykori napi jelenlétének és a mai visszahatásnak, vagy ahogy egy jó elvtárs mondta, még az ötvenes évek
elején, „a hangos hallgatásnak" ez az együttes szindrómája. Mindannyian gyanítjuk
ugyanis, mi rejlik mögötte, s ezért óvakodunk attól, hogy „kielemezve" szembenézzünk vele. Mert nemcsak ővele, hanem a nézeteivel és a tetteivel kellene szembenéznünk, hanem mindenekelőtt tulajdon lelkiismeretünkkel. Félünk önbecsülésünk és
hamistudatunk sérülésétől, amely most visszahatólag fölment mindannyiunkat ugyanazért, amiért őt, a közeli és távolabbi múltra való, kockázat nélküli visszatekintésben
finnyásán elítéli. Annál indulatosabban, minél lángolóbb szavakkal dicsérte őt, akkor,
ugyanazért; a „becsületes alku lehetőségének" illuzionistáját tapossa most jó mélyre tudatalattinkban az illúziótlan megalkuvások népének kollektív rossz lelkiismerete.
A költő azonban még a hite szerint vállalható alkuért is megfizetett, mert ott volt mögötte, belül, „a napi kétségbeesésem"(no meg annak a bizonyossága, hogy valamit nem ő, személy szerint persze - kapott is érte cserébe!); míg másokban, akik megkönynyebbülve és megnyugodva azt gondolták, hogy Illyés helyettük is magára vette az
ilyen meghajlások erkölcsi áldozatát, jobbára csak a kompromisszumok napi cinizmusa
húzódott meg. - Hálás utókorának zavara azért oly nagy, mert nincsen olyan fertőzött
lelkiismeret, s oly gennyes hamistudat, amely maradék ép részével ne érzékelné, milyen lehangolóan nyomorúságos erkölcsi kettős könyvelést fejez ki ez a hallgatás, amelyet csak néha tör meg egyik-másik irodalmi folyóirat, hagyatékában maradt kéziratainak a közlésével. Amilyen nagyvonalúnak és megértőnek mutatkozunk saját „részleges
becstelenségeinkkel" szemben, éppoly kérlelhetetlen szigorral ítéljük meg a „részleges
becsület" kényszerű taktikáját, Illyésnek a (mindenkori) Hatalommal szemben kialakított eljárásmódját, hogy ne kelljen tudomásul vennünk az illyési taktikát megszabó
reményt: a 20. század folyamán kivérzett és szinte halálosan megcsonkult magyar világ
társadalmi, szociális és szellemi talpra állításának a stratégiáját.
Ki kit árult el? S ki kit követett? S ha igen: akkor szívünk, néhai költő-barátunkkal, szegény Yorickkal szólva, miért csak „titokban hűségeskedik"? Vagy most megy
végbe, olajozottan az igazi, a jóvátehetetlen hitszegés? - Ilyesmiken tűnődöm én a hajnali józanság óráiban, s azt gondolom - vagy csak áltatom ezzel magam a hajnali Nirvána különös eufóriájában? - , hogy még tőle magától is meg merném kérdezni mindezt, ha ugyan lehetne. Erre kellene (nekem) a jelenléte? Az ilyenkor szokásos frázis
ugyanis, hogy hiszen művében jelen van, nem elég, amikor mindannyian szó nélkül
tudomásul vesszük, hogy a világ úgy tegyen, mintha egyáltalán nem volna jelen.
Mintha minden időkre szólóan „lecsengett" volna mindaz, ami az ő „számadói" vállalá-

1997. március

35

sának a lényege, a szívverése volt. De hátha éppen visszanyelt nyugtalanságainkban és
jövő-pánikjainkban volna mégis jelen eleven hiányával, mert elevenen temette el hálás
utókora, amit egyébként nagyon is jól tud a tudat küszöbe alatt, s ennek a közös bűnnek az emléke elől menekül, amikor hallgat róla. Mert nemigen óhajt szembenézni
a kő-tekintettel, „mit szemem rátok szögez";

Mit küld már odaátról
a végleg-nyilt s konok
zord szembogár, amit már
nem én kormányozok.
Egy macska nem nyivákol,
egy kígyó nem neszez:
néma balálom így lesz
örökre zengzetes.
Visszatér majd a hűség
szaglász, síromra űl
s üvölt az üres égre
etethetetlenül.
így van, így lett. Akkor is, ha titkon rágondolunk világűri magányunkban, s akkor is, ha kint az életben úgy teszünk, mintha passé volna: kínos és megszégyenítő érzések katalizátoraként működik bennünk Illyés Gyula. Az Ady által megénekelt „elátkozott hely. Nekem: hazám"; a magyar Temető, ne áltassuk magunkat: bennünk
v an. Nem tudunk dűlőre jutni az életünkkel; azzal, amit tettünk és teszünk (nem tettünk és nem teszünk), s önutálatunkat úgy próbáljuk enyhíteni, ősi lelki törvénynek
engedelmeskedve elviselhetővé tenni, hogy teljes súlyával arra terheljük a közös bűnt,
aki helyettünk is hangot adott sokmindennek, amiről évtizedeken át egy egész nemzetnek kellett hallgatnia, s csak a némán ragyogó tekintet ünnepelte őt, évtizedeken át
azért, amit mondott és tett (nem mondott és nem tett). - Egyik kedvelt, vissza-visszatérő gondolata volt, hogy a világ költővért kíván. Mennyivel olvasmányosabb volna
Például „Arany - írta egyik naplójegyzetében - , ha az időnap előtt kiadott Walesi bárdok-ért fölakasztják, nyilvánosan a Múzeum előtt, ahol most a szobra áll." Dehát Illyés
Gyula is megtalálta végül a maga Segesvárját. Igaz, hogy csak halála után, a szándékos
felejtés tömegsírjában. Bennünk.

tWn

tfyftt»

:

í 4.

,
¿ti "tfS^fr .
t-crv*.'^«« )

ae areság, &• Und, ua pop, aa király.
Csak us & k i e e t o j bot, a l t iák astflolbálta
boa f ü r t j e i fölá « M i t kodály.
Csak « « » I i u t i i m i á ftbogy alha®nrán a partot
lápatt s nao atüyadt a hl«, taagarayl
ttÁ^A. fti'^M.
jaflustuay-ktoM^ttAábbfd bartdk.
ö miud, aki b í r t a »dg, utáuu...

ILLYÉS GYULA

rórbu/

1997. március

PÉTER

37

LÁSZLÓ

Illyés és a Tiszatáj
A budapesti Kossuth Klubban 1979. október 25-én rendezett Tiszatáj-esten Illyés
Gyula a következőket mondotta:
A Tiszatáj is olyan vonalat követ, amely a magyar irodalomnak egy hagyományos derékvonala: a haloldaliságnak és a nemzeti érzésnek az összekapcsolása.
Ekörül mindig sok félreértés volt; feladatunk, népieknek, az, hogy igazi urbánusok legyünk, tehát összehordani a vidéken mindig olyan fészkeket, ahol valódi urhanitás van,
fagy lehetséges; Magyarországon ez egyszerűen azt jelenti, hogy igazi progressziót ápoljunk,
lgazi s talajba való helyezkedést. Azt látom, hogy a Tiszatáj esetében valóban kitűnően működik ez a kultúrgóc. Annyi támadás érte már a Tiszatájat éppen azért, mert ezt az irányzatot kezdettől fogva, még Ilia Mihállyal megpendítette, nekem, urbanizáló népiesnek nagyon
rokonszenvesen. Majdnem példaadásul tekintem, hogy ilyen helyekre dolgozzon az olyan
tró, az az ember, akinek nem a ragyogás, a közvetlen siker a gondja, hanem valamiféle mű
Megalkotása. Egyrészt saját művének a megalkotása, amire egy nemzet teremtve van.
Különösen szép feladatnak tartom, hogy vidéken valahogy a talajbál valami különös
kereszttűzben, de mégis összeáll az a hagyományos, már az eredeti magyar szellemből eredő,
Ady, Babits s a többiek által, a mi átkozott népiességünk által is képviselt magyar irodalom,
amely - jól tudjuk - se nem „urbánus", se nem „népies", hanem az igazi magyar irodalom.
Igen, ennek egyik igen érdekes letéteményesét látom a Tiszatájban; személy szerint
es boldog készséggel dolgozom
éppúgy a szekszárdi, a kaposvári, a szombathelyi, a pécsi,
a győri, a miskolci, a kecskeméti, akármelyik „vidéki" lapba; mondhatnám azért is, mert
szinte elegánsabbnak érzem, hogy itt működjek közre, éspedig nem ott, ahol szinte látatlankan odaadják a már ismertebb embernek a koszorút. Olyan exodus ez, amely valóban ígéretföldet keres, jó jövőt. Valamiféle harcmezőt érzek így a tisztesség, a fejlődés útján; vizsgát
Minden alkalommal. Ezért vonzódom a Tiszatájhoz is; ezért vagyok itt is örömmel ma veitek, a köszönet és a szerencsekívánság néhány szavával.'
Illyés és Szeged
Illyést Szegeddel Juhász Gyula költészete ismertette meg, jóllehet ennek a szegedi
költő válogatott verseskötetéről, a HárfávcA a Nyugatban (1929) megjelent kritikájában
semmi nyoma sincs. Személyes szegedi kapcsolatai Buday György és a Szegedi Fiatalok
Művészeti Kollégiuma révén 1933-tól jöttek létre.2 Később a szegedi irodalmi örökségü l (Dugonicsról, Tömörkényről s ismét Juhász Gyuláról) vallott nézetei mutatták,
hogy az úri és katolikus várossal szembeni tartózkodása föloldódott.3 De szegedi kapCs olatainak legjelentősebb, mondhatnám, meghatározó része: ragaszkodása a Tiszatáj-

| A Tiszatájról. Forrás, 1980. 10. sz. 93. - Naplójegyzetek 1979-1980. Bp„ 1994. 145.
LENGYEL András: Illyés és a Szegedi Fiatalok. - L E N G Y E L András: Törésvonalak. Bp„ 1990.
49-57.

J

1

PÉTER László: Illyés és Szeged. Tiszatáj, 1987. 11. sz. 4 8 - 5 7 .

38

tiszatáj

hoz. S megfordítva: a Tiszatáj történetének 1973 és 1983 közti évtizedét leginkább Ilylyésnek mint a folyóirat reprezentatív munkatársának jelenléte jellemzi. Az ő közreműködése a Tiszatáj akkori specifikuma.

Illyésről
Neve már a folyóirat első évfolyamában fölbukkan. Szembenézve c. verseskötetéről a már ismeretlenségbe merült Őszi Zoltán írt rövid, de föltétlen elismerést hirdető
méltatást. A szerző nem szegedi volt; emlékezetem szerint Ertsey Péter pesti ismerőse
lehetett. „Végre kezünkbe került - írta - a letűnt korral bátran szembenéző, sőt szembeszálló, legkiválóbb élő költőnk háború alatt, tehát a legvadabb korszak idejében íródott verseinek gyűjteménye." Ismertetését is hasonló lelkesedéssel zárta: „Illyés Gyula
új kötete egyik legkiemelkedőbb teljesítménye az elmúlt évtized magyar költészetének."
Egy év múlva Illyés Összes versei (1947) kapcsán Szabó Ede is „nagy költészetről"
beszél, de nyilván tudja, hogy a kritikus akkor hiteles, ha bírál is. „Vannak versei úgymond - , melyeket a friss és öncélú képeken kívül csak egy-egy ötlet tart össze,
s vannak versei, amelyek hanyagul odavetett félművek csupán. Egyenetlen ez a líra, göröngyös és hepehupás, de csúcsai annál magasabbak." A terjedelmi korlátokkal magyarázza, hogy nem mélyülhet el jobban Illyés költészetének „erényeibe és hibáiba".
„Illyés költészete, az új magyar líra egyik legnagyobb teljesítménye, még állandóan fejlődik, és útját előre nem láthatjuk."
Szabó Edét még nem feszélyezte semmiféle politikai elfogultság, „elvárás". Lődi
Ferenc kezét, amikor versét (Levél Illyés Gyulához) írta, már az irodalompolitika vezette; hallgatását, „tétlenségét" rótta föl Illyésnek: „mert bélyeget süt arra majd a vád, /
ki harcsorunktól messzi elmarad". A Fáklyaláng szegedi bemutatója kapcsán Ökrös
László elfogadta Illyés Görgey-jellemzését, csupán Kossuth és Józsa ábrázolásának
gyöngéit vetette az író szemére. „Kossuth kritikátlan dicsőítése, magasan a kormány
tagjai fölé helyezése, Józsa ábrázolásának következetlensége: ezek azok a hibák, amelyek csökkentik a mű hatásosságát."
Csaknem egy évtizedig nem foglalkozott Illyéssel a Tiszatáj. A Szirmai István
meghirdette „szellemi offenzíva" a Kádár-rendszer konszolidációja idején Király István,
Kiss Lajos és Szabolcsi Gábor írásaiban (1957-58) elsősorban Németh László, főként
„magyar műhelye" ellen irányult. Amikor 1962-ben Krajkó András Illyés új prózai írásainak válogatott gyűjteményét, „egy életregény fejezeteit": Ebéd a kastélyban című
könyvét ismertette, már az enyhülés légkörében a költővel egyenrangú prózaíró érdemeit méltatta. Kifogása mindössze az volt, amit Nagy Péternek a Népszabadságban olvasott kritikájából vett át: nem tetszett Illyésnek az az ábrázolásmódja, amely a hajdani
Puszták népének és egykori kizsákmányoló grófjuknak megbékélését, sőt az író nem
leplezett részvétét tükrözte. Ez ellentmondott az elvárható osztályharcos szemléletnek.
1963-ban a szegedi egyetem magyar irodalomtörténeti tanszékére került Tamás
Attila, és azonnal bekapcsolódott a Tiszatáj munkájába. Egyike lett azoknak, akik Ilylyés munkásságát érdeklődéssel kísérték. Míg a szektás-dogmatikus szegedi szellemi
légkör kedvét nem szegte, és kínálkozó alkalommal el nem menekült Debrecenbe,
1972-ig, rendre méltatta Illyés megjelenő könyveit. Ismertetéseiben volt kritika is, de
többnyire immár nem politikai indítékú, hanem művészi, esztétikai. Mindjárt az elsőben pl. az újabb versek némelyikének „goethei nyugalmát" kifogásolta; „mintha a nagy,

1997. március

39

korábban néha formát törő szenvedélyek ereje hiányoznék belőlük" (Nem volt elég,
1963). Volt ellenvetése Illyés tanulmányainak gyűjteménye {Ingyen lakoma, 1964) kapcsán is. Fölületes ítéleteit, ellentmondásait nem hagyta szó nélkül. Illyés, úgymond,
szándékosán, néha talán kissé játékos vitakedvvel „túlélezi" kijelentéseit. A pesszimista
versekről (1954) született híres-hírhedt, megjelenésekor sokat támadott tanulmányban
0 is inkább csak ötletek sziporkázását látta, ezek pedig - írta - nem mindig cáfolhatatlanok. Végső summája mégis elismerő: „Az irodalom humánus tartalmának keresése
azonban a felnőtt Illyésnek is jellemzője maradt, s e humánum melegéből a kötet olvasojanak is jut - és nem is kevés." A Fekete-fehér (1968) költőjében „a megújuló Illyést"
köszöntötte. Verseit beillesztette Illyés költői fejlődésébe, madártávlatból mintegy pályaképet vázolva föl. Újabb líráját sajátosan költői és jellegzetesen emberi értékekben
egyaránt gazdagnak minősítette. „Legjobb darabjai korábbi életművének csúcsaival
mérhetők csak össze." Nem fukarkodott annak kimondásával, hogy Illyés immár a magyar klasszikusok sorába tartozik. Ennek veszélyét, az élő klasszikus megmerevedését
a költő kikerülte: „A legutóbbi évek Illyésének verstermése egyértelműen vall arról is,
hogy hatvanon túl, országos elismertség közepette is lehet valaki éppen önmagának
a megújításával ifjúkori énjének hűséges folytatója."
A drámaíró Illyésről szólva (Drámák, 1969) szintén nem szűkölködött bíráló észrevételekben. A tű foka (1944) - mondta - nem jó dráma: szervetlenül keveredik benne
realizmus, romantika, stilizáció. A Kegyenc (1963) viszont nem csupán Illyés drámaírói
munkásságában, hanem a magyar drámairodalomban is különleges érték, a Bánk bán,
a Tragédia, a Galilei méltó társa. Tamás Attila Illyés többi, epikusán dramatikus művéről
tanulságos, árnyalt elemzést adott, elfogulatlanul méltatta és bírálta. A költő ugyan Za rta fejtegetését - nagyobb a drámaírónál, de kevés drámaírónk tett annyit a magyar
drámával kapcsolatos hiányérzetünk megszüntetéséért, mint Illyés.
A költő Dózsa című drámájáról Tamás Attila külön is írt, amikor 1971-ben bemutatták a szabadtéri játékokon. Az olvasott Dózsa György (1956) című drámáról egy
e v e azt írta, nem mindig ad többet erőteljes színekkel megfestett történelmi képsornál.
Most az értékes mű egyenetlenségeit kifogásolta: még nem érett meg, nem tisztult ki
benne a drámai konfliktus. Nem tud eléggé kibontakozni két magatartásnak a küzdelme; az általános erkölcsi kérdés, a hatalomé, nem tud a gondolatok eleven mérkőzésben kiéleződni, kitisztulni. „A vita - igaza volt-e Dózsának, mikor nem fogadta el az
a lkut? - nem kis részben a voltaképpeni előadás utánra szorul: nem kap elegendő érvet
magában a műben."
Tamás Attila a költőt 70. születésnapján köszöntő számban egy kevéssé ismert
v ersnek, a Szálló egek alatt (1935) című kötetben megjelent Testvéreknek
eladdig föl
n e m fedezett szépségét mutatta föl. Az akkoriban született Illyés-versekből arcul vert
Pusztaiak, elnyomorodott koldusok, végsőkig dühödt mulatozások képei rajzolódtak
e 'ő; ebben a versben viszont a boldog szerelem ihlette érzelmi teljesség tükröződik:
»A világban rejlő szép lehetőségek mutatkoznak itt meg mindenekelőtt - de ritka gazdaságukban" - summázta elemzésében Tamás Attila. „Viszonylagos egyszerűségében
ls a z Ódának, a Minek nevezzelek-nek
- a magyar szerelmi líra legnagyobb alkotásainak
~ r °kona ez a korai Illyés-mű."
^ Tamás Attila mellett ezekben az években más kritikusok is megnyilatkoztak a Tiszatáj hasábjain Illyésről. Csetri Lajos a Dőlt vitorla (1965) verseiben az életmű folyam «osságának és újdonságainak ellentétét vizsgálta. Az újszerűséget formai megoldás b a n is megfigyelte: Illyésnek a gyermekmúltját idéző lírája csekély kivétellel próza-

40

tiszatáj

versekben testesült meg. A lét értelmével, az önpusztítás kísértésével, az elmúlásba beletörődéssel vívódó költőnek ezt a sorát emelte ki kritikájának címéül: „A lét tegyen
rendet, ne a halál!"
Bírálat ebből a méltatásból sem hiányzik. „A kötet művészi szempontból korántsem egyenletes." Fölrótta az ismétlődő képeket, olykor az érzelmi szikárságot. Mégis,
a Kortárs kritikusával, Varga Józseffel egyetértve nagy kötetnek ítélte a Dőlt vitorlái:
„A válság megrázó lírai megnyilatkozásai s a leküzdésükre tett leghősibb emberi erőfeszítések egyaránt magasrendű lírai kifejezést kapnak a kötet 15-20 legnagyobb költeményében..." Illyés is - úgymond Csetri - azok közé a pokoljáró dudások közé tartozik,
akik nem csak nagy költészetet tudnak csiholni a válság mélyeiből, hanem a reményt,
az ígéret földjét sem tévesztik szem elől még a reménytelenség helyzeteiben sem.
Csetri írt Illyés oratóriumáról, Az éden elvesztéséről (1968) is. A különös, Somogyjád kérésére született költemény - Déry Tibor Szembenézni című, önmagával is
vitázó „jelenetével" - az emberiségnek az atomháborútól való fenyegetettségét oldotta
költői szavakba. Csetri szerint „a somogyjádizmus" utópiája ugyan kétségbe vonható,
de az oratóriumnak mint műfajnak az egyetemességigénye a költő realizmusával összefogva korunkról meggyőző, érvényes költői látomást teremtett. így van ez Déry peszszimizmusa ellenére. „Irodalmunk mai klasszikusainak válaszai a kor egyetemes kérdésére - rekesztette be Csetri méltatását - nehezen kiküzdött, belső vívódásában megérett
és egyetemesen autentikusnak nem tekinthető válaszok, de a magyar gondolati költészet legjobb hagyományait folytatják korszerű és magas szinten..."
Az oroszországi útinaplót is újraközlő Szíves kalauzról (1966) Fejér Ádám azt állapította meg, hogy a világot járó Illyést nem a műemlékek, hanem mindenütt a kultúrát teremtő és hordozó emberek érdekelték. „Külföldön is hazája fia, de az úton
a másik ország érdekli. Minden új benyomásra fogékony, mindenről van véleménye,
de véleményeiből nem kanyarít hamarjában elméletet." „Sok mindent hajlandó átvenni,
de nem esküszik egyik népre sem - a magáéra sem."
A Szegedi Egyetemi Színpad 1967. április 9-én Paál István és Csemer Géza rendezésében előadta Illyés Tűvétevők című egyfölvonásosát. Nikolényi István méltatta az
„önfeledten tobzódó vásári komédiát", értékelve, hogy a diákszínjátszók, „ha az est
hangneme kissé harsánynak tűnt is", elkerülték az ízetlen naturalizmus fenyegető veszélyét. „A szerzői szándék tudniillik nem lenézi, inkább megmosolyogja; nem véleményezi, sokkal hihetőbben exhumálja a paraszti játékokat..."
Teleki Lászlónak Illyés „átigazította" színművéről, a Kegyencról Madách Színházbeli bemutatója alkalmából 1968-ban Rigó Béla is írt. Több ponton kimutatta, anélkül,
hogy megítélné, előnyére vagy hátrányára, Illyés a drámát „saját korunk és ízlésünk
képére és hasonmására gyúrta át". Csak célzott arra, hogy „dramaturgiai problémákat"
is lát a műben. A rendezéssel való elégedetlenségének viszont hangot adott. Az elmaradt sikerről szólva azt állította: „amit ez az előadás elmond a zsarnokságról, az korszerűtlen, tehát ma már nem igaz. Pedig irodalmunk - megkockáztathatjuk - örök értékeit láttuk legjobb művészeink előadásában."
A Kháron ladikján (1969) című esszéregényről Az öregség lázadása címmel tanulmányterjedelmű bírálatban fejtette ki nézeteit Kiss Lajos. Föladatát úgy fogta föl, hogy
az esztétikai megítélésen kívül filozófiai nézőpontot is érvényesítenie kell, külön tekintettel Illyés egyéni, érzelmi motívumaira. Bő idézetekkel és őszinte beleérzéssel tárgyalta az Illyés bemutatta, bennünket megcsúfoló tüneteket (derékfájás, nagyot hallás,
feledékenység stb.) és a szuverén személyiségnek erre adott, fölényes válaszait. „Az öre-

1997. március

41

gedés, ha nem érthető is, elfogadható - idézte Illyést. - A halál úgy érthetetlen, hogy
elfogadhatatlan." Kiss Lajost szemmel láthatóan szintén mélyen foglalkoztatta a halál.
„Korántsem akarom mondani, hogy a halál a marxizmus számára elintézett ügy" szögezte le. Illyésnek azt a nézetét, hogy nem fogadja el a halált, ő úgy értelmezte,
hogy ez egyet jelent azzal: nem fogadja el az életet. „A valóságos, ellentmondásos életet. Csak egy eszményit. Az illyési »el nem fogadás« gondolatban még mindig élet és
halál élesen megkülönböztetett fogalom ellentétével van dolgunk. Keresztény szemléleti csökevénnyel." Mindössze ennyi, amit Kiss Lajos Illyés fejtegetéseiben kifogásolt.
A kötetet nyitó vers pendent-jaként a kötet végére illőnek tartotta volna Illyés másik
versét, a Mors hona, nihil ahud címűt (a Kézfogások [1956] című kötetből). „A költő Ilylyés - fejezte be méltatását - nemcsak nagy verset alkot az öregségről és halálról. Modernebbül és alkalmazhatóbban gondolkodik a kérdésről, mint az alkalmazhatatlan modern halálfilozófiák." Még hozzátette: „S programot is ad. Költőit. Tehát évszázadokra
szólót. De emberileg megvalósíthatót."
Illyés 70. születésnapját a Tiszatáj 1972. novemberi száma fele terjedelmében,
László Gyula tollrajzával, Reismann János fényképeivel és hét szerző tanulmányával
köszöntötte. Béládi Miklós (Illyés Gyula világa) a pályaképet vázolta föl; Kiss Ferenc
(Illyés ,,Gyalogút"-ja) a Kézfogások című kötet „ritkán emlegetett" versének elemzését
nyújtotta. Veress Dániel írása (Közös égbolt alatt), alcímének (Tűnődések - környezetrajzzal) megfelelően az életműnek rátett hatásáról, olvasói élményéről vallott, ellenérzéseit
sem hallgatva el. Tamás Attila verselemzését (Egy Illyés-versről) már említettem. Pomogáts Béla (Magyar költő Európában) Illyés francia ihletése mellett nemzetközi elkötelezettségét is jellemzőnek mutatta föl. Nemcsak a határon túli magyarság érdekeit védte,
de foglalkoztatta őt pl. a hontalan, öt országba szétszakadt kurd nép sorsa is. „Az emberi haladás - summázta Pomogáts Béla - kötelezi a magyar írót arra, hogy saját nemzetét szolgálva mozdítsa elő az emberiség ügyét." Ez akkoriban, amikor Illyést rendre
a nacionalizmus vádja érte, fontos megállapítás volt. A kolozsvári Kántor Lajos rövid
köszöntője (Ihlet és történelem) Illyés életművének történelmi ihletését tartotta jellemzőnek. Ezt - tőle függetlenül, de vele egybecsengve - Grezsa Ferenc is megállapította
az életműsorozat frissen megjelent kötetét (Kora tavasz - Mint a darvak) ismertetve:
»A Kora tavasz egyszerre lélektani regény és történeti tanulmány, belső fejlődésrajz
és eleven korkép kitűnő egybejátszása..." „A Mint a darvak az erkölcsi mondandót az
esztétika nyelvére fordítja le." Ez is történeti folyamatot rögzít: a falukutató irodalom
fejlődését a romantikától az eszményítő realizmusig.
Illyés két újabb színművét [Bál a pusztán - Bölcsek a fán, 1972) Márkus Béla ismertette. „Ha a Bál a pusztán esetében inkább a múltgyártó szenvedély volt a meghatározó,
akkor a Bölcsek a fán írásakor főként az okuló szándék." „Mintha a 17. századi iskoladrámákat akarná életre hívni Illyés. Felhíva a figyelmünket: lehet a mának szólni úgy
is, ha vállalja a szerző az egykor virágzó drámák hagyományát, ha nem akar mindenáron modernkedő lenni." Márkus Béla sem csupa dicséretet mondott; hiányérzetének is
hangot adott. „Tudjuk, a tökéletességet kérjük számon. De attól a szerzőtől, aki különös örömét leli művei[nek] javításában, átírásában. Okulásában; a mi állandó okulásunkért, folytonos önvizsgálatunkért is dolgozván."
Illyés 1973-ban megjelent új verseskötetét (Minden lehet) Fülöp László mutatta be.
Kötetének utószavában Illyés elhárította a verseinek időrendiségét elvárok Igényét:
»E kötet darabjai közt is van, melyek kezdő szakaszait tíz-egynehány éve, befejező szakaszát pedig az idén írtam le." Talán ezért az a többszólamúság, amelyet Fülöp László

42

tiszatáj

e kötet jellegzetességének tartott. A Kháron ladikján prózai írásaival jórészt párhuzamosan született verseknek egyik alapélménye az idő; ennek oldalhajtása az elmúlástudat, a halálélmény. De ezeket a verseket is jellemzi a közösségtudat, a nemzeti gond;
e kötetben olvasható Illyésnek a „szélkaszabolta" anyanyelvről írott nagy verse (Koszorú). Az idősödő költő több versében vetett számot elmúlt életével, ám nem engedte
magát bezárni a pusztán személyes érvényű és érdekű életkörökbe. „Versihletét elsősorban a gondolat és az indulat irányítja, mellettük a hangulati színezés vagy a lágyító
érzelem egyértelműen háttérbe szorul." „Modern költészet, kétségtelenül. A legnagyobb
és legérvényesebb példák közül való. S a modernség ebben az esetben életigenlő - a közösségi eszmények, az értelmes élet hitvallására épülő - létszemlélet magasrendű lírai
tárgyiasítását jelenti."
Az 1975. szeptemberi nemzetközi finnugor kongresszust a Tiszatáj friss száma
gazdag összeállítással köszöntötte. A bevezető megírására a szerkesztőség éppen Illyést
kérte meg. A szakmai dolgozatok közt olvastuk Görömbei Andrásnak Illyés Gyula és
a magyar nyelv című tanulmányát. A véletlen hozta úgy, hogy a Tiszatájban ez idő tájt
Illyésről írók debreceniek voltak. Görömbei a költőnek mind nyelvművelő cikkeit,
mind verses megnyilatkozásait tárgyalva illesztette be a sorba, amelyet főként Arany
János és Kosztolányi Dezső nevével szoktunk jellemezni: olyan költők ők, akik nyelvünknek egyaránt művészi és tudós művelői. Görömbei részletesen elemezte Illyésnek
imént már említett Koszorú című versét: „Ebben magasabb szinten, a művészi erő gazdagító lehetőségeinek intenzitást növelő tömörségével összegzi és emeli újabb szintézisbe mindazt, amit a nyelvről s a nyelv ürügyén elmondani akar. A magyar nyelvről
szól ez a drámává forrósított óda, s a közösségi érzésnek, tudatnak megtartó, felnevelő
erejéről és múltbeli, jelenkori veszélyeztetettségéről."
Vállalta a Tiszatáj Kőasztalnál, Tihanyban címmel annak a filmre vett és az egész
pályaképet áttekintő, terjedelmes beszélgetésnek közlését is, amelyet Domokos Mátyás
1975. július 30-31-én folytatott Illyéssel, s amelyet a Magyar Televízió december 27-én
és 28-án közvetített. (Azóta megjelent a Földes Anna összeállította interjúkötetben
[A költőfelel, 1986] is.) A Tiszatáj Játék és történelem a színpadon címmel szintén közölte
Ablonczy László interjúját, amelyben a kérdező a drámával kapcsolatos emlékeiről és
nézeteiről faggatta Illyést. (Ez is olvasható A költő felel című kötetben.) Fodor Ilona
könyvének (Illyés Gyula életútja Párizsig, 1975) részeredményeit ismertetésében Vörös
László elismerte, de elégedetlenségének adott hangot, amiért a részletek nem álltak öszsze egésszé még életrajzi szempontból sem, kiváltképpen nem a költő alkotáslélektani
vagy eszmei fejlődését tekintve. Az életrajzi tények és a műalkotások szembesítése olyan
összetett föladat, amely meghaladta Fodor Ilona erejét.
Amikor a Kortárs folytatásos közlése után önállóan is megjelent Illyés önéletrajzi
regénye, a Beatrice apródjai, Grezsa Ferenc méltatta. Beillesztette Illyés hasonló műveinek sorába (Puszták népe, Hunok Párishan), s velük egyenrangú „remeklésnek" minősítette. Illyés 1919 forradalmi napjaiban is a honvédő hevület elsőbbségét méltányolta;
ábrázolását Grezsa ezért ítélte a hűség szép emberi példájának. Külön kiemelte a regényben megrajzolt portréknak - köztük Illyés önarcképének - művészi hitelét. „A történelem emberarca: hogy egyéni sorsképek összege" - állapította meg Grezsa lapidáris
tömörséggel. A regény művészi minőségét az elemek mesteri összeillesztésével jellemezte. Befejezésül megismételte: „Az önmagához való hűség eredménye: remekmű.
Revelációszerűen ható alkotás, a hetvenes évek legnagyobb magyar regénye."

1997. március

43

1981-ben bátor tett volt közölni Bibó Istvánnak Illyés Uj versek (1961) című kötetében található Eglakók című verséről hangszalagra mondott elemzését. Bibó munkásságának irodalmi vonatkozású „mellékterméke" (Radnóti Miklós Sem emlék, sem varázslat című versének elemzése mellett) ez az ifj. Bibó István gondozta szöveg. Bibónak
az volt vele a célja, hogy bizonyítsa: Illyés verse példa, hogyan lehet egy versben fokozatosan, minden külön magyarázat nélkül kibontani a mondanivalót. Bibó szerint
a költő fogyatékossága, ha neki kell megmagyaráznia; ha nem derül ki verséből világosan, mit akar mondani. Illyés verse - úgymond - szakaszonként fejlődik, és viszi szinte
kézen fogva az olvasót a végső tanulság felé. Hatásának legfontosabb művészi eszköze
a szerkezeti fölépítés. Bibó ezt mutatta meg strófáról strófára. „S a legcsodálatosabb az,
hogy noha az egyes részek között szinte 180 fokos fordulat van, a vers lendülete mégsem törik meg egy pillanatra sem."
A Tiszatáj közölt részletet a marosvásárhelyi Izsák József készülő, azóta megjelent könyvének (Illyés Gyula költői világképe, 1-2, 1982, 1986) a prózaíró Illyésről
szóló fejezetéből.
Illyés Közügy (1981) című verseskötetétől ismét Grezsa Ferenc számolt be. A folytonosság és az újszerűség egyidejű benyomását emelte ki. Illyés lírájának egyik alapélménye, mutatott rá, az „út": leggyakoribb képei közé tartozik a mozgás, a szárnyalás,
vágtatás, a partok felé hajózás. Idegen tőle az önelégültség, a megelégedettség. Nemcsak
a betegség és az öregedés gyötri, hanem eszméinek visszhangtalansága is. Szemében
a történelem nem tények és eszmék halmaza, hanem emberi cselekvések összege. „Illyés
új verseskönyve - írta Grezsa - nemcsak a költő számára ajándék, »csoda-ráadás«, hanem a magyar irodalomnak is. Minden során az élmény frissessége, a mesterség műgondja, a művész varázslata."
A 80. születésnap alkalmából 1982 novemberében a Tiszatáj már teljes terjedelmét Illyés életművének szánva köszönthette az élő klasszikust. Csak a szám tartalomjegyzékét tudom ideiktatni:
FEKETE GYULA: Irodalmunk családfője
PINTÉR LAJOS: Mit ér itt az ember? (vers)
TAKÁCS IMRE: Fogadkozások és kérdések (vers)
Kiss DÉNES: Isten és kard (vers)
DOMOKOS MÁTYÁS: Egy Illyés-vers margójára [Koldusok, 1932] - fél évszázad távolából
ANNUS JÓZSEF: Fölismerem magunkat a röntgenképen (Amikor először olvastam

a Puszták népét)

BENEDEK ANDRÁS: Párbeszéd levelekben (Malom a Séden - egy ország a szakadék szélén)
SLNKOVITS IMRE: Levél az ünnepelthez
GREZSA FERENC,: N é m e t h László Illyés-portréja
DEME LÁSZLÓ: Egy „vasárnapi" nyelvművelő
CSŰRÖS MIKLÓS: Vonások egy kettős portréhoz (Illyés Gyula és az Arany János-örökség)
VASY GÉZA: Illyés Bartók- és Kodály-verse
VÖRÖS LÁSZLÓ: A föl nem adott hit verse (Illyés Gyula: Szekszárd felé)
OLASZ SÁNDOR: Konok kikelet (Illyés Gyula válogatott versei)
TÖRÖK GÁBOR: A szonett és Illyés Gyula
ALFÖLDY JENŐ: Incipit vita nuova (A Beatrice

apródjairól)

KOVÁCS ISTVÁN: Hajszálgyökeres változatok
TÜSKÉS TIBOR: AZ aforista (A Táviratok ürügyén)

44

tiszatáj

A különszámot Móser Zoltán fényképei és Csikós András rajzai gazdagították.
A Központi Bizottság agitációs és kulturális osztályának vezetője, Tóth Dezső, hírét
véve, bekérte a készülő Illyés-szám tördelt levonatát. Agárdi Péterrel szorgosan elolvasták, és kihagyásra ítélték Nagy Gáspárnak Három megjegyzés: egy válasz című, Kodály és
Illyés ünnepére - 1982 alcímű versét, mert fölfedezték benne az utalást Illyés Egy mondat a zsarnokságról című versére.4 Ez a mai műszóval intertextualitásnak nevezett jelenség ez esetben így szólt:
En együtt látom őket
egy dalban és
egy mondatban...
Fél év sem telt el: 1983. április 15-én elhunyt Illyés Gyula. Emlékszem: Juhász
Gyula születésének századik évfordulóját ünnepeltük a kamaraszínházban, amikor
Hubay Miklós bejelentette a halálhírt. A Tiszatáj májusi száma már nyomdában volt;
a júniusi számban vett búcsút a költőtől Csoóri Sándor (A halál másnapja), Kiss Ferenc
(Figyel bennünket), Annus József (Árván), Pálfy G. István („Kapitány! Vezényszót! Merre
ezután?"), Domokos Mátyás (Európai nyelven - magyarul) és Czine Mihály (A Számadó
távozása). Annus József utalt Illyésnek a Tiszatájjal való kapcsolatára. „Betegségek,
gyengélkedések híre jött olykor, de nem sokkal utána mindjárt a vers, az írói jegyzet,
a fiatalabb pályatársat köszöntő esszé - szigorú határidőre. (Könyv is, új könyv az ismeretlen vidéki szerkesztőnek, ilyen dedikációval: »köszönettel mégis a sok serkentésért...®) Az utóbbi nyolc-tíz évben közel száz verse jelent meg a Tiszatájban. Dicsekvés
nélkül mondhatjuk: legszorgalmasabb főmunkatársunk volt."
A hatalom sokallotta is a búcsúszám Illyés-kultuszát. Az augusztus 23-i főszerkesztői értekezleten Köpeczi Béla marasztalta el a szerkesztőséget, mert szerinte a 15
lap terjedelmű Búcsú Illyés Gyulától „túlzott méretű".5
Illyés posztumusz verseskötetét (A Semmi közelít, 1983) ismét Grezsa Ferenc méltatta. „Illyés utolsó verseskönyve a jelenkori magyar irodalom kivételes eseménye
- írta. - Kötete újra bizonyítja: históriai érzékenységével, iránykijelölő tekintélyével és
művészi igényességével ma nálunk a legteljesebben ő felel meg a nemzeti költő normáinak." A kötet tartalomjegyzékében a szerkesztő Domokos Mátyás föltüntette a versek
első megjelenésének lelőhelyét. A Tiszatáj kilencszer fordul elő benne.
Illyés életművének ezután is főként Grezsa Ferenc volt szemmel tartója a Tiszatáj
munkatársi gárdájában. O ismertette Tüskés Tibornak az Arcok és vallomások című sorozatban megjelent Illyés-könyvét (1983) és a Domokos Mátyás szerkesztette Illyés-emlékkönyvet (1984). Kiadványtól, évfordulótól függetlenül közölte a Tiszatáj Csoóri
Sándor tanulmányát (Emlékező sorok a prózaíró Illyésre). Ismét Görömbei András elemezte az életműsorozatnak három színművet tartalmazó harmadik drámakötetét (Csak
az igazat, 1983). Ebben olvasható Illyés egyetlen monodrámája, a címadó mű. A másik
a kevéssé sikerült vígjáték (Homokzsák), a harmadik a zsidókérdéssel vívódó Sorsválasztók. Ez utóbbinak jelentőségét Görömbei abban látta, hogy meggyőzően érvel amellett:
a nemzeti kultúrának nem a kizárólagosságon, hanem a humanizmuson kell alapulnia.
A Tiszatájnak - kétségtelenül Grezsa Ferenc jóvoltából - másik - régebb óta
posztumusz írásaival szereplő - „főmunkatársa" Németh László volt. A folyóirat 1985
4
5

GYURIS György: A Tiszatáj fél évszázada. 1947-1997.Szeged, 1996. 130. (Kézirat.)
Uo. 132.

1997. március

45

augusztusában őt is tematikus számmal ünnepelte. Terjedelmének zömében Grezsa
Németh Lászlónak Illyés Gyulához 1931 és 1972 között irt 108 levelét tette közzé
a költő hagyatékából. (Zömük azóta megjelent Németh Ág nes szerkesztésében a Németh
László élete levelekben 1914-1948 [1993] című kötetben.) Jellemző a kor irodalompolitikájára, hogy a Népszabadság kritikusa, Héra Zoltán, ebből a küzdőtársi kapcsolatból
es barátságból is a hajszálrepedéseket, a két író alkatából és 1945 utáni helyzetéből
szükségképpen következő különbségeket tartotta fontosnak kiemelni és minél jobban
szembeállítani őket (1985. dec. 14.). A levélközlés végén látott napvilágot Németh László
Illyés Gyulának (1972) című, a 70. születésnap alkalmával köszöntő verse.
1986-ban a betiltott Tiszatáj augusztusi számában jelent volna meg, de csak a következő év májusában juthatott nyilvánosságra Párhuzamos verselemzés című tanulmányom: Paul Eluard Egyetlen gondolat (1941) és Illyés Egy mondat a zsarnokságról (1950)
című költeményének összevetése. Illyés 85. születésnapjára két írással emlékezett a folyóirat: Oltyán Béla Illyés és Déry barátságát mutatta be, magam pedig Illyés és Szeged
kapcsolatát ismertettem. 1991-ben a folyóirat Kiss Ferencnek még 1982-ben, az Illyés
80. születésnapja alkalmából rendezett tudományos ülésen elhangzott előadását közölte
a Hajszálgyökerek (1971) hazai fogadtatásáról. Szerzőjének bátorságát jelzi, hogy nem
felt bizonyítani: Illyés kritikusainak többsége a Népszabadságban sietve leütött hangot
zengte tovább. A kevés kivétel közt volt a Tiszatájé: itt - emlékszünk - éppen Kiss Ferenc méltatta a kötet tanulmányait. Ez azonban, akár az Alföldé, olyan szűk hatókörű
volt, hogy érdemben nem befolyásolhatta a közvéleményt, és semmiképpen sem ellensúlyozhatta a Népszabadság, az Élet és Irodalom, az Új írás, a Valóság fitymáló állásfoglalását. A Hajszálgyökerek fogadtatása a posztsztalinista Kádár-rendszer, a hetvenes
e v ek jellegzetes kórlelete.
Sokakat foglalkoztató, sokáig kényes kérdés volt József Attila és Illyés Gyula
kapcsolata; barátságuk, majd a köztük támadt feszültség. Illyés Gyuláné könyve {József
Attila utolsó hónapjairól, Békéscsaba, 1984, Bp,, 1987) az addig ismerteknél jóval több
anyagot kínált a kérdés ismételt megvitatásához. Ezt a Jelenkorban (1991/9) N. Horváth Béla, a Tiszatájban (1991/7) Szigeti Lajos Sándor kezdeményezte. Az előbbi fölvázolta a teljes párhuzamot, az utóbbi a két költőnek az 1928 és 1932 közé eső,
"Paradigmaváltó" korszakában vizsgálta rokon és eltérő magatartásformáit. Érintkezik
ezzel Szigeti Lajos Sándornak későbbi Illyés-tanulmánya {.Nemet intek én is", 1994/10),
amely a költőnek Párizsból való hazatérése utáni műfajteremtő készségét és eredményeit elemezte. Szigeti Illyésnek A pillanat varázsa, Alföldy Jenő pedig A reformáció
genfi emlékműve előtt című versének elemzésével is hozzájárult a költői életmű alaposabb megismertetéséhez.
Ez utóbbi tanulmány a költő születésének 90. évfordulója alkalmából jelent meg.
Kívüle még ebben a számban három írás szolgálta az életmű iránti érdeklődés ébrentartását. Tamás Attila (Gondolatok az Illyés-életmű korszerűségéről) éppen ennek az érdeklődésnek napjainkban tapasztalható csökkenésével szegült szembe. Nem vitatta a későbbi
nemzedékek jogát az életmű bírálatához. „Bizonyos, hogy az ő taktikai lépéseiben is
fehettek - voltak - olyanok, amelyeket többé vagy kevésbé elhibázottaknak minősíthet az utókor." Ugyanakkor napjaink zűrzavarában elkelne, nagyon korszerű lehetne
% é s „lényegre összepontosítani tudó, tekintéllyel súlyosbított szava".
Ebben a számban ismertette Márkus Béla Illyés naplóinak 1929-től 1978-ig terjedő
hat kötetét. Az írása végén jelzett folytatás ismeretlen okból elmaradt. Magam is kir á z t a m a naplók adalékait az ünnepi számban megjelent dolgozatomban, amely

46

tiszatáj

a költő textológiai elveiről és gyakorlatáról szólt. írásom korábbi sorozatomba illeszkedett, s a többivel együtt azóta önálló kötetben is megjelent (Magyar írók, költők textológiai nézetei, Szeged, 1995).
Az ünnepi szám óta is közölt a Tiszatáj Illyés életművének egy-egy összetevőjét
elemző tanulmányt. Dobossy László (Illyés, a közvetítő) a műfordítót, a francia, kínai,
japán líra tolmácsolóját, a francia irodalom antológiájának szerkesztőjét méltatta, és
e szellemi értékközvetítés ellenirányú mozgásának bemutatására a nemzetközi költészeti
nagydíjjal (1965) és Herder-díjjal (1970) elismert Illyés-életmű világirodalmi kisugárzásáról is beszélt. Ez az életmű - mutatott rá - ugyanazt a szerepet tölti be az irodalomban, mint amelyet Bartók, Kodály, Lajtha alkotásai a zenében. S ha Illyés külföldi tolmácsolásával aligha lehetünk megelégedve (az angolok jóformán csak az Egy mondatot
ismerik tőle), az Dobossy szerint bizonyos, hogy „Illyés évtizedeiben Tihany jelzett
hely volt Európa és a világ szellemi térképén".
Illyésről a mostanáig utolsó - rövidke - írás a Tiszatájban Bodri Ferencé az 1994.
októberi számban. Illyés naplója alapján számolt be a már súlyos beteg Kállay Miklósnál, az egykori miniszterelnök halála előtt mindössze fél évvel, 1966 júniusában New
Yorkban tett látogatásukról.
Illyéstől
A Tiszatájban munkatársként először a műfordító szerepelt: az 1960. júniusi
számban Aragon versével (Ballada arról, aki dalolva állta a kínszenvedést). Babits Mihály
születésének 80. évfordulóján itt közölte emlékező tanulmányát (Babits szemébe nézni)
az akkor hírlap alakú Tiszatáj vezércikkeként. Juhász Gyula halálának félévszázados
fordulójára - mint már idézett Illyés és Szeged című írásomban részletesen elmondtam ugyancsak nekünk küldte Mit rejt Juhász Gyula? címmel ünnepi méltatását. E készségén
fölbátorodva kértem tőle 1966-ban vallomást a Tömörkény-emlékkönyvbe az elbeszélés szegedi mesteréről. Idevágó, Tömörkényt is említő régebbi versén (A fajvédői, 1961)
kívül ragyogó vallomást is küldött Az egyszerűség óriása címmel. Hasonmásban is közöltem. Ez viszont Andrássy Lajost bátorította föl, hogy Dugonics András halálának
150. évfordulójára kérjen hasonlót Illyéstől. A Tiszatáj 1968. júliusi számában ez a szép
vallomás is - kissé nehezen olvasható kézírással - hasonmásban látható. Minthogy tudtommal szövege nyomtatásban nem jelent meg, e rövid írást érdemesnek tartom ideiktatni:
Mennyi föltámadásképes írónk! Dugonicsot első soron ezek közt érzem. Épp azért,
mert - szégyenemre - műveit csak szemelvényesen s így alakját csak az irodalomtörténetből
ismerem.
De mennyi íz ezekben a szemelvényekben. Mennyi áthatoló - igazi művészi - erő!
S mennyi elragadó vonás írójuk természetéhen.
A mi „nagy" népiességünk - Petőfié, Aranyé - azért oly erős, mert megkésett. A népiesség európai ideje a költészetben: Burns. Nálunk Csokonai és Dugonics korszaka. A „nagy"
korszak mellett az ősökét mégsem „kis" korszaknak kell neveznünk. Olyan előfutárok voltak, akik voltaképpen a helyükre érkeztek.
Boldog és hálás előfizetője lennék Dugonics művei új kiadásának.
Eddig alkalmi vendég volt Illyés a Tiszatáj lapjain. Ilia Mihály főszerkesztősége
alatt lett az a „legszorgalmasabb főmunkatárs", akit nekrológjában Annus József emle-

1997. március

47

getett. A Tiszatáj 1973. januári számában jelent meg két verse (Turisták, A járom ablakából). Mindkettőt és az áprilisi számban megjelent hármat a talán már nyomdában
levő Minden lehet (1973) című kötetéből adhatta át. A szeptemberi számban tette közzé
Élmény és vers címmel e kötetének utószavát is. De első közlésre a Tiszatájnak küldte
az Operaházban 1972. december 30-án, Petőfi Sándor születésének 150. évfordulóján
elmondott ünnepi beszédének fogalmazványát (Petőfi lángjánál). A végleges szövegei
később a Hitel (1988/1), majd a Naplójegyzetek megfelelő kötete (1990) közölte. 1974
augusztusában olvassuk először Gyors jegyzetek címmel új prózai írását; ilyet és írói
gondok címmel hasonlókat ezután többször közölt a Tiszatájban; mint utóbb kiderült,
naplójegyzeteiből válogatta őket. Az októberi számban a később megjelenő Árion körkérdésére adott válasza jelent meg Elpuskázott tartomány címmel. A közép-európai szellemi együttműködés lehetőségeit és nehézségeit latolgatta benne.
Ezekben a hónapokban került be a Tiszatáj Illyés naplóiba. 1974. július 23-án azt
jegyezte föl, hogy Ilia Mihályt ajánlotta Aczél Györgynek az Elet és Irodalom szerkesztojeül.6 Ám augusztus 15-én már azt a szóbeszédet rögzíti a napló, amely szerint Iliának
szegedi főszerkesztősége is veszélybe került. Ilia - szólt a vád - Für Lajosnak Arató
Endre könyvét (Kelet-Európa története a XIX. század első felében) ismertető tanulmányával {Hazánk Kelet-Európa, 1973/5) „vakon irredenta propagandát csinál".7 A Népszabadság május 6-i számában E. Fehér Pál sietve rácsapott Fürre és a Tiszatájra (Kelet-Európául-legendák
nélkül). Fölrótta a folyóiratnak, hogy „visszatérően jelennek meg a szóban
forgóhoz hasonló alapállású írások, amelyekre a lap maga nem reagál kritikusan, máshonnan jövő bírálatokkal sem látszik foglalkozni". Szeptember 24-én fölkereste Illyést
Uia Mihály és helyettese, Annus József. A naplóban ezt olvassuk: „Csüggedten érkeztek,
remélem, egy kicsit megtáplálva távoztak. A Tiszatájt afféle Válasszá fejleszthetik: nívó
v al s épp az »urbánusoknak« tekinthető jobbak bekapcsolásával."8 A tény hogy a Tiszatáj a Válasz valamiféle utóda lehetne, Illyést később is foglalkoztatta. Ámde 1975. január 9-én Annus József Csoóri Sándor és Kiss Ferenc társaságában vitte a hírt Illyéshez:
-Ilia lemondott, nem bírja idegzettel a szegedi »irányítók« cenzúráskodását. Most Balogh Edgár kitűnő és nagyon is igaz tanulmányát dobatták ki a lapból. Noha épp Ilia
kérte a találkozót, oly letargiás állapotba került, hogy Annust is csak telefonon értesítette, hogy képtelen már panaszszót is ejteni a meggyötretéséről. »Ilyen érzékeny.«"7
Evekkel később, 1978. október 23-án, amikor szintén Csoóri Sándor és Kiss Ferenc társaságában vitatták az irodalmi élet gondjait, a Tiszatáj köré tömörülés lehetőségeit, Ilyjyés - nyilván beszélgetőtársainak véleményét is rögzítve - ezt írta naplójába: „Ilia a saját sorsának nagy esélyeit is eljátszotta, mikor meghátrált."10 A gondolat, hogy „a hazai
Jobbak" független orgánum híján a Tiszatáj körül fogjanak össze, évek múlva is fölbukkan Illyés gondolatvilágában. 1980. március 11-én először az Új Tükör című képes hetilapot említette, amelybe akkoriban szintén rendszeresen írt, főként apró verseket (Iávlratok stb.), de utána ezt írta: „Vagy - tüntetően a Tiszatájban?""
s

Az 1975. januári számban még Ilia közölte Illyésnek Bercsényi juhásztánca című ver« . Ez volt az első, amely a későbbi Különös testamentum (1977) című kötetben kapott
7

ILLYÉS Gyula: Naplójegyzetek 1 9 7 3 - 1 9 7 4 . B p „ 1990. 239.

,Úo.
9

272.

Úo. 298.

^ h-LYÉs Gyula: Naplójegyzetek 1 9 7 5 - 1 9 7 6 . Bp„ 1991. 11.
U ÚLYÉS Gyula: Naplójegyzetek 1 9 7 7 - 1 9 7 8 . Bp„ 1992. 403.
ILLYÉS Gyula: Naplójegyzetek 1 9 7 9 - 1 9 8 0 . Bp„ 1994. 222.

48

tiszatáj

helyet. A Megy az eke (1945) kéziratának hasonmása azért került az áprilisi szám műmellékletére, mert az ország „fölszabadulásának" 30. évfordulóját ünnepelte vele a folyóirat.
Szerencsére az új főszerkesztő, Vörös László is megőrizte a folyóiratnak Illyéshez
való különleges kapcsolatát. Még csak ezután bontakozott ki Illyés főmunkatársi szereplése: „1975 és 1986 között nem volt olyan évfolyam, amelyben Illyésnek legalább
egy írása ne lett volna. Több évben is Illyés Gyula volt a legtöbbet közölt szerző.'"' A versek, prózai írások egymásután sorjáztak a Tiszatájban; a májusi számban mindjárt egyszerre öt, a szeptemberiben hét. Ezek is bekerültek a Különös testamentumba. S így
folyt ez ezután Illyés haláláig, sőt utóbb a hagyatékból is bőségesen közölt a folyóirat
verset, prózát egyaránt. Közölte Illyésnek Sütő Andrást köszöntő írását, sőt 1979 júliusában Búcsú Bibó Istvántól címmel 1956 szeplőtlen hősének temetésén elmondott
gyászbeszédét is. Igaz, csak a folyóiratszámnak végén és minden magyarázat, jegyzet
nélkül, s nyilvánvalóan nem hirdethette nagy betűkkel a címlapon. De így is óriási bátorság kellett közléséhez.
Közben Illyés néhányszor megfordult Szegeden. 1967-ben a Juhász Gyula emlékünnepség, 1971-ben Dózsájának a szabadtéri játékokon való bemutatója kapcsán. Közben, 1972 tavaszán Újvidékre tartva átutazóban kereste föl a Tiszatáj szerkesztőségét."
Tíz évvel később megint Illyés erkölcsi támogatására szorult a folyóirat. Köteles Pálnak a román Láncránjan hazug könyvére (Gondolatok Erdélyről) írott válasza (1982/9)
miatt a Tiszatáj fölött ismét viharfelhők gyülekeztek. Illyés üzent Annusnak, első kézből akart tájékozódni. Beszélgetésükből kiderült, hogy ezúttal nem a szegediek voltak
a kezdeményezők: a parancs föntről jött. Aczéltól, holott ő Illyés előtt tagadta ilyen
szerepét. Aczél mintegy sugallva, hogy elhatárolja magát a megyei pártbizottságtól, Komócsin Mihálytól, Koncz Jánostól meg Sebe Jánostól, azt mondta Illyésnek: „azoknak
ott lent" az a bajuk, hogy a Tiszatáj túl népi és nemzeti. „Hát üzenem nekik: szégyelljék magukat! Amióta irodalom létezik, az más, mint népi és nemzeti, nem is tud lenni.
Hát mi más lehetne?"14
Mégis: ekkor még minden bizonnyal Illyésnek Aczéllal való barátsága mentette
meg a Tiszatáj szerkesztőit. 1986-ban már nem volt, aki megvédje őket.

GYURIS: i. m. 114.
" ANNUS József: Illyés Gyula. Hitel, 1989. júl. 26.
14 Uo.
12

1997. március

49

BIBLIOGRÁFIA
Illyés Gyuláról
1947-1994
82/11

A 80. születésnapi szám

4 8 / 7 - 8 Összes versek (SZABÓ Ede)

83/6

Búcsú Illyés Gyulától

51/2

Levél - h o z (vers) (LŐDI Ferenc)

84/5

A Semmi közelít (GREZSA Ferenc)

53/1

Fáklyaláng (ÖKRÖS László)

84/8

Tüskés Tibor ~ című könyvéről

62/8

Ebéd a kastélyban (KRAJKÓ András)
85/3

Emlékkönyv - r ó l (GREZSA Ferenc)

85/4

Emlékező sorok a prózaíró Illyésre

47/5

Szembenézve

(ŐSZI Zoltán)

63/10

Nem volt elég (TAMÁS Attila)

65/5

Ingyen lakoma (TAMÁS Attila)

66/6

Dőlt vitorla (CSETRI Lajos)

66/11

Szíves kalauz (FEJÉR Ádám)

67/6

Tűvétevők [az egyetemi színpadon]

68/8

Fekete-fehér

68/8

Az éden elvesztése (CSETRI Lajos)

68/12

Kegyenc (RlGŐ Béla)

(CSOÓRI Sándor)

(NIKOLÉNYI István)
(TAMÁS Attila)

69/10

Kháron ladikján (KLSS Lajos)

70/7

Drámák

7

1 /6

Dózsa (TAMÁS Attila)

72/11

A 70. születésnapi szám

Bál a pusztán - Bölcsek a fán (MÁRKUS
Béla)

3/12

75/9

Minden lehet (FÜLÖP László)
- és a magyar nyelv (GÖRÖMBEI András)

76/2

Interjú (DOMOKOS Mátyás)

77/3

F o d o r Ilona Szembesítés c. könyvéről

79/10

Beszélgetés ~val (ABLONCZY László)

®0/3

Beatrice apródjai (GREZSA Ferenc)

81/2

Églakók (BlBÓ István)

(VÖRÖS László)

81/12

A prózaíróról (IZSÁK József)

82/3

Közügy (GREZSA Ferenc)

85/8

- n a k (vers) (NÉMETH László)

87/5

Párhuzamos verselemzés [Egy

mondat

Illyés és Déry (Ol.TYÁN Béla)

87/11

Illyés és Szeged (PÉTER László)

91/4

A Hajszálgyökerek

fogadtatása (Kiss

91/7

József Attila és - (SZIGETI Lajos

92/11

A reformáció genfi emlékműve

Sándor)

rek [verselemzés] (TAMÁS Attila)

7

NÉMETH László levelei - h o z

Ferenc)

7 2 / 1 1 Kora tavasz (GREZSA Ferenc) - Testvé73/5

Csak igazat (GÖRÖMBEI András)

85/8

87/11

(KLSS Ferenc)

71/10

85/6

a zsarnokságról!] (PÉTER László)

(TAMÁS Attila)

Hajszálgyökerek

(GREZSA Ferenc)

előtt

[verselemzés] (Al FÖLDY Jenő)
92/11

Naplójegyzetek

1929-1945

(MÁRKUS

Béla)
92/11

- textológiai nézetei (PÉTER László)

92/11

Gondolatok az Illyés-életmű időszerű-

93/2

A pillanat varázsa [verselemzés]

93/6

Illyés, a közvetítő (DOBOSSY László)

94/10

Illyések Kállay [Miklós]nál (BODRI

ségéről (TAMÁS Attila)
(SZIGETI Lajos Sándor)

Ferenc)
94/10

„Nemet intek én is " (Illyés hazatérése és
műfajébresztése) (SZIGETI Lajos Sándor)

Illyés Gyulától
1960-1986
607

6

Louis Aragon: Ballada arról, aki dalolva állta a kínszenvedést. Ford.

6

3/11

67/4
6

8/7

Babits szemébe nézni (próza)
re)t

j u h á s z Gyula? (p)

Levél a Dugonics-évforduló alkalmából
(hasonmásban is)

73/1

A járom ablakából. Turisták.

73/2

Petőfi lángjánál. Egy ünnepi beszéd

73/4

Őrszemként az éjben. A z út szegélyén.

első fogalmazványa
A tettes

tiszatáj

50
73/9
74/8
74/10
75/1
75/4
75/6
75/11
76/5

76/9

77/1
77/3
77/6
77/7
78/1
78/11
79/2

Élmény és vers. Utószó egy verseskönyvhöz
Gyors jegyzetek (p)
Elpuskázott tartomány
Bercsényi juhásztánca
Megy az eke (hasonmásban)
Menetszázad. Súlyos évek szublimálása
Gyors jegyzetek (p)
Elalvás előtt. Kézben a jövő. N e m lesz
háború. Szótváró asszony. Világjárás
után

79/4

Fémjelző idő. Flódolat a szigeti Zrínyinek. Itt az évszak. Kényszerű sötét.
Kísértet. Kontárok közt. Tudj rendet
Nyiiszítés mögöttünk. Mi készül?
Otthonrakás. Antológia. Sírfölirat
Fegyver és csoda. Finom fül magányos
házban. F u t ó torony
Sütő András nagy úton (köszöntő)
Dugovicsok. Jogaink. Tanú
Mezei séta. Amerre a ridegcsorda elvonul. Távirat
77. Menetkész. Pereat és fiat
írói gondok (p)

81/1

79/7
79/8
80/1
80/5
80/8
80/9
80/10

81/4
81/7

81/9
81/12
82/1
82/3
83/2

A lápi tölgyes száradása. A szél, a hab,
az agy. Gyűrűk
Búcsú Bibó Istvántól (p)
Idegenvezetés. Megkezeltek. Onhittek
Forget not the field. Hol lesznek
Catch as catch can. Sírbontás. Zsilinszky emléke
Felülről nézve. Sors-intézők
írói gondok (p)
Csillagesés hava. H a ti nem is. Őszi
vendéglátás
Mentőöv. Öregkori versek. Távoli testünk. Gyógypedagógia. Vallásalapító
Au-dessous des melées. Bőrömben elheverve. Neveletlen ház
Ahol valaha minisztráltunk. Forgalom
a Concorde téren. Hűség Ádám lázadásához
J ó szállás. Két flash-villanás a múltba
Családi kör Cecén. Történelem. Vadon
nőtt diófa
Zsilinszky emléke
Mohamed kardja
Dantei förgetegben

A hagyatékból
83/8
83/9

83/10

83/11

Kijózanítás alatt. A z ősz malmai. Útinapló. Menet a ködben. Somnolantia
Körhinta. Őszi végeznivaló.
Nemköltözők között. Lánypartizán.
Régi tél. Szabad asszociációk. Szemközép. Időköszöntő. Szárnyasok
Elefánttemető. J ó ürügy. Ismerős kakasok. Útitárs. Egy filozófus észleleteiből. Üres állomáson
Por. Mindent leírtam. Egy akol. Szerény lovag. Agitátor. Tanyai úrilak

83/12

Kézen-közön. Fölszáll a köd. Mit súg a
marihuána. Megláthattál volna

84/2
84/11

Kiegyezés [dráma 2 fölvonásban]
A hírlapíró [1931] (ABI.ONCZY László
közlése)

84/12

írói gondok (p)

85/2

A barátságról (p)

85/7

Emlékbánya (p)

86/4

Egy találkozásról - tíz év után (napló)

J 9 9 7 . március

51

c.

jÁUtKo
Ezt

/ ^ Á t

Ujs*JtáU

?
¿ ¿ W ^ y Á ^ .

/

iTu-xjt KJJ-SÍ. Aj^V-CO. JCÉt
oLrV^Ét (Jüw*^*.
/UHooM^fLouJÉ-z^^G.
Á-jyjCjLlvKJU, fejt
^Us^
Kút
L-a-ytJU.

ol^tiA»/-«¿T^jyrjc.
«

j^L^Á.
kA^AU.

^ ^ f

ws^^ A f i j U f

T

P

KISS FERENC, NAGY LÁSZLÓ ÉS KORMOS ISTVÁN

^
^Erftjt.

52

Kiss

tiszatáj

BENEDEK

Duna-Tisza-táj
Fejemet, ím, már fölemelem néztem lefelé soká, soká!
Néztem földemet, földem porát,
el amivel majd keveredem,
naponta folhúrozott életem
rezgése hogyha végképp szűnik.
Láttam mécsvirág-gyúlást, búzavirágos
tengerszemeket, földalattjáró csont
zöld periszkóp-csápjait,
s éreztem: sütnek a vadrózsalángok,
pipacsos mezőtüzek,
mert alájuk vér
feketedett,
mert valaki
lakik a gyökerek lábujjhegyénél,
liftezve szárak szűk kürtőiben
ki föl-le jár.
Tépdess szél! hazám ez,
villámok-nyilazta Duna-Tisza-táj,
lépteim esőjét itt issza be
a mindig szomjas homok,
ahol a rózsából is betyár
szomorodott, hol a szőlők
fájdalom feketén boronganak,
de méz-sárga jáspist ragyogtat már
szomszédos tőkéken a remény.
Itt lengek lobogó jelképeimmel,
élek font lentiek magvas szivén,
s nem futhatok már el soha innen.
Kócolok sörényes buksi mezőt:

1997. március

44

Ide zúg,
ide lejt,
ide tér minden munkám ez, szerelmem,
létem, temetőm!
Fejemet lassan hát fölemelem.

Mondóka három névre
Árpád,
Árpád,
gazdátlan az
árpád,
gaz veri föl, konkoly,
árpádat, Árpád.
Attila,
Attila:
alvadtvératilla,
atillán vérarany
gyöngygombok szavaid,
Attila, Attila.
Ferenc,
Ferenc,
de messze, de messzi:
az űrben
kerengsz,
csillag vakablakban:
sorsunkon merengsz.

54

PINTÉR

tiszatáj

LAJOS

Rács és ablak
Van, lesz, él,
fúr,fon,fél,
tesz, visz, tud,
néz, hall, kér.
Néz, hall, kér,
fi, meny, vő,
szem, száj, szív,
víz, jég, kő.
Víz, jég, kő,
íj, nyíl, nyél,
ég, hold, éj,
van, lesz, él.

Barokk emlék
Santa Ágnese templom Rómában templom-rom itt, feldöntöttpohár,
szárnyaló angyalok Rómában szarnyaló hivatalnokok itt, feldöntött pohár,
mennyezetfreskók Rómában lelőtt fecskék itt, feldöntött pohár,
ülök a századvég sziklafalánál,
a barokk szíven üt, megtalál.
Santa Ágnese templom Rómában templom-rom itt, feldöntött pohár,
szárnyaló angyalok Rómában szarnyaló hivatalnokok itt, feldöntött pohár,
mennyezetfreskók Rómában lelőtt fecskék itt, feldöntött pohár,
ülök az évszázad sziklafalánál,
e barakk-barokk itt megtalál.

1997. március

55

Meg nem született költő versei
Terhes anya,
magad sem tudod, fiú, leány:
kifog megszületni,
de mindegy is az, hiszen
világ, külön világ,
a világ fog általa újraszületni, hiszed.
S terhes anya:
két kezét domború hasára szorítja
úgy lépked,
ahogyan Mária is lépett, ahogy majd egy
hold-lakó édesanya is lépked:
két kezét a külön világra
szorítja, hogy óvja, megvédje.
S katonák vagy szuronyos titkosrendőrök
elé - oly mindegy kik ők - mégis kiáll
s kiált:
ide lőjetek, ide szúrjatok,
öljétek meg az ölben azt is, aki
még meg sem született.
S pusztul a dodekaéder-világ!
Hogy dzsidások búcsúztatják a XX. századot,
kinek fáj - emberek.
S ha költő lett volna? Ez üldözött
újszülött Magyar vagy román vagy
német vagy zsidó vagy cigány költő lett volna gondolom tovább,
akkor sose volt verse most hova száll?
Ki írja meg? ki érti meg?
Húsz év múlva vagy harminc év múlva?
ki írja meg ki érti meg
- vagy csak a szél beszéli el a meg nem született költő verseit

tiszatáj

56

SZÖLLŐSI

ZOLTÁN

Nyitott éden
írnom kéne, nem tudok,
nem lelek olyan zugot,
ahol hozzád szólhatnék,
néked őrzött titkomat,
ne mutassa versrovat,
költő többé ne volnék.
Szólaljon egyszer ének,
senkinek, csak tenéked,
senkinek, senki másnak,
lakván az örök kertet,
néked írjak csak verset Adám írjon Évának.

Millecentenárium
Túl majd minden ünnepen,
nem gyalázzák
nemzetem,
fiamat s leányom,
még ötvenegyedikszer is
eljön nékem Karácsony.
Országom, hurkom,
köröm,
meglazítja szent öröm,
kozmikus
akarat,
bomló bánatom,
kötelem,
fehér angyalhaj marad.

j 1997. március 59

Imamalom
Szál virág a világ
szívem fölött viselem,
így jövök, aki lát,
megbékél velem.
Haza, hazafelé,
haza az örök körbe,
haza, hazafelé
már mindörökre.

AZ ÚJRAINDULÁS

58

JÓKAI

tiszatáj

ANNA

„Utasok vagyunk"
NÉMETH LÁSZLÓ, A TANÍTÓ-EMBER
Gulyás Pál 1943-ban vigasztaló verset ír Németh Lászlónak. Ebben az évben pályázta meg Németh László a debreceni egyetem magyar irodalmi katedráját - hiába.
„Utunknak nem lesz soha vége, megyünk, amerre hív a Nap. Gyalog vándorlunk fel az
égbe, hol a csillagok alszanak" - üzeni a kortárs a kortársnak, s egyben mintegy öntudatlanul meg is fogalmazza a Németh László-i alkotó személyiség lényegét: a vonzódást a távoli, magas ideákhoz, a szüntelen közelítés igényét - olyannyira szerény lehetőségek, állandó korlátozottság közepette. Gyalog az égbe: a szószerinti realitásban badarság, szellemi úton azonban a beérkezés egyetlen módja. Önerőből, külesz.közök
nélkül lehet csak az Abszolútum kapuján ha nem is belépni, de legalább érzékeny lelki
szervekkel mintegy kitapintani azt. Az utazás persze feltételezi az utat - az út pedig
célt sugall. A csavargóalkat - bármily regényes és romantikus, a semmiből a semmibe
tart, gyűjti a hervadó virágot; a zarándok az, aki az élet minden méterét megszenteli,
mert céljának tudatában van, a vándor azonban csak sejti, de nagyon erősen, honnan is
kéne, hova? Elszánt és nyughatatlan, mint ma felidézett barátunk, Németh László.
Akar valamit az élettel, s nem csupán az élettől akar kicsikarni valamit. Bármit cselekszik:
ír vagy tanít, pontosabban írásban tanít vagy szóban teszi azt, a teljességre vágyik, s ezt
az olthatatlan vágyat kelti hallgatóiban, olvasóiban; így is - úgy is tanítványokká leszünk, még ha nem is vesszük észre. „A szellem emberét éppen az jellemzi, hogy nem
altatja el magában a teljesség szomját, s nem nyomhatja el az egész iránti felelősség érzetét" - írja 1931 őszén. Musae, maiora canamus - de a dallam, a kristályhang ne ússzon
el a kicsiségbe ragadt többi ember fölött, hanem vonzza őket is a dolgok áttekinthetőségének felsőbb régiójába - a kultúra segítségével. Németh László 1943-ban, a második
szárszói konferencián így hirdeti: „...ma az értelmiség a Noé bárkája.... S benne menti
magát a Jövő nagy utópiája is: az osztályok valódi összeölelkezése - egy megtisztult értelmiségi kultúrában." A kulcsszó: az utópia. „Az osztályok valódi összeölelkezése",
ötvenvalahány évvel később, zaklatott napjainkban még elérhetetlenebb, mint amilyennek Németh László korai életidejében látszott. A karok - szerencsétlenek és szerencsések között - sohasem tárultak ölelésre, az osztályharc éppenhogy az erőszakot,
az eltaszítást emelte törvénnyé, a rendszerváltás után pedig mindennapossá vált az
egymás iránti dermesztő közöny; most bizony az „aki kapja, marja"-elv esztétikailag és
morálisan egyaránt visszatetsző tömegjeleneteit élhetjük. Németh László azonban abban reménykedett, hogy megteremthető, s éppen az iskolában teremthető meg a nem
származástól, nem pusztán az egyéni körülményektől függő közös műveltség. 1945ben, Illyés Gyula kérésére írja le gondolatait A tanügy rendezésében. „Műveltebb és műveletlenebb, tehetséges és tehetségtelenebb emberek mindig lesznek, de ahogyan mindnyájan egy nyelvet beszélnek, elsajátíthatnak egy magasabb nyelvet is - a közös műveltséget - amely természetüket is összébb hangolja, s gondolataikat is kicserélhetővé
teszi." A minél magasabb fokon történő kiegyenlítődést kellene az iskolareformnak
szolgálnia. S alig egy esztendővel később, a Szabad Szóban, 1946 karácsonyán ezt

1997. március

59

mondja egy interjúban: „Talán ez lett volna az egyetlen igényem: a tanításra vonatkozó
gondolataimat vegyék figyelembe. Miután azokat sem vették figyelembe, színdarabokkal szórakoztatom magam. Eljátszom egy csomó emberi sorsot." Kendőzetlen, keserű
szavak, s fölötte a már-már gúnynak ható főcím: „Beszélgetés Németh Lászlóval arról,
hogy a szellem fejlődése biztató." 1939-ben a Magyar felsőbboktatás c. írásában olvassuk:
„A magyar nemzet ma azon a ponton van, amikor a vezetők betegsége a nép testén is
kezd kiütközni... A technika minden rosszat levisz a népbe, s a népi erényekkel fenn
nem tudtak mihez fogni. Ezen a halálos anyagcsere-betegségen nem segíthet más, csak
a vezetőréteg megújhodása vagy lehordása... A nevelők eszménye: a feljavított lelkű vezetőréteg, az elit." Az áthallás félelmetes. A kilencvenes évekre Magyarországon zömében nem megújhodás, hanem jelmezcsere ment végbe, a „lehordás" véletlenszerű, esetleges. S ami az elit, az új vezetőréteg minőségét illeti... Nem a feljavított, hanem a felhígított lelkek ma az élet császárai. 1940, Az ifjúság kérdez, s Németh László válaszol:
„Ma jó munkában van legnagyobb hiány, s ez az, amit ti éreztek... Nem mintha a tehetség bérmunkájának nem volna igen magas ára. Nem fogták még így az értelmes, fiatal zsoldost, aki koreszmék és ifjúság színét szállítja bűnös csoportoknak... Épp az...
akinél a szellem csak ismeret és nem élet, észre sem veszi, mikor vette fel az első zsoldot, s lelkesedése mikor megy át piszkos karrier-csinálásba." A figyelmeztetést - tanács
a pályakezdő diáknak - ma is, szinte változatlanul tovább adhatja. Ismeretben nincs hiány, sőt, záporoznak az ismeretek, csak éppen a tartomány, ahonnan az ismeretek
származnak, marad ismeretlen; nincs, ami a burjánzó anyagot összefűzze. Ma már lehet
mindenről sokaknak sokat tudni, de hogy mindez miért, arról kevesek tudnak keveset.
Belevesztünk a részletekbe, a „szellemi rend, áttekintés" - Németh László kulcsszavai a többségnek már avíttnak tűnik, vagy kényelemből átengedtük egy alacsonyabb színtérre, a politikaira a szintézis keresését. Pedig hát, mondja Németh László 1942-ben
(Találkozó a Tejcsarnokban): „...politikát csinálnak a szellem politikája helyett. Az ilyen
Politikust vagy politikai csoportosulást könnyű megismerni: ezeknek nem a titkon
növő nemzet a fontos, amely úgy tolja ki a régit, mint a beteg körmöt az ép, hanem a
fegyverbarátság, amit a terveikhez akárhogy összekovácsolnak." Itt, az ugráló, önző
ambíciók terepén csak elvérezhet minden olyan kísérlet, amely a rendszerező, mértéket
és mércét tudó gondolatot ebbe a rövidtávú akadályversenybe benevezi. A művészet
albatrosz-madara a részeg matrózok közt a fedélzeten: komikus. A szellem főnix-madara két léc között bukdacsolva: tragikus. így volt ez a háború előtt - s ha az árnyalószínező korelemeket lehántjuk, lényegében így is maradt.
Dehát kinek kéne minderről valódi tudással bírnia? Kinek kéne vezetnie? Kik
azok, akik nem csak a partikuláris igazságtöredéket képesek meglátni? Ki az igazi értelmiségi? Németh László az egyetemi hallgatókhoz beszél, 1942-ben: „...A középosztályi
embernek hivatala és fixuma van: az értelmiséginek munkája és hivatása. A középosztálynak az, hogy vannak nála nyomorultabbak, tekintély-büszkeség, az értelmiséginek: lelkiismeret-furdalás és felelősség. (Az értelmiség önérzete.) S mintha a pártocskákhoz szólna: „...mert ti teljesen meg vagytok elégedve, ha hívek vagytok azokhoz, akik
Mögöttetek vannak. Mi mögöttünk azonban az emberiség nagy tapasztalatai, az örök
'deálok vannak, s azoknak tartozunk hűséggel... Értelmiségi embernek én nem azt nes z e m , aki valamiféle diplomát szerzett, hanem akinek az, hogy Szókratész méregPoharat ivott, és Mozart a szegények sírjába került, olyan parancsoló esemény, mint
nektek, amit a külvárosok utcáiban saját szemetekkel láttok." Félreértés ne essék, Németh László nem azt sugallja, hogy ne törődjünk az orrunk előtt lévő konkrét szenve-

60

tiszatáj

déssel, a bizonyos értelemben ránk kiosztott részfeladattal - hanem azt, hogy kössük
össze, helyezzük az egyetemes emberi sorsba. Mint ahogy számára a leegyszerűsítők mondvacsinált dilemmája sem létezik; az általános embersegünk tudata nem ütközik a magyarságba-születettség tudatával. „Aki embernek emberebb, az magyarnak is különbül lehet
magyar" - mondja 1940-ben. „Öreg-Európa és Kelet-Európa fundamentumára állítani
a magyar műveltséget." Ez ma is aktuális, egyenes beszéd. Egyéni, magyar gondjainkban, létkérdéseinkben benne-ragadni korlátoltság, de egyáltalán nem beleragadni ledérség, mondja Németh László. A lényeg itt a benne és a bele közötti finom értelemkülönbség. Aki benneragad valamiben, az onnan nem tud többé kimászni, azt a dolog
szőröstül-bőröstül elnyeli. Az érintkezés, a dolog megtapasztalása azonban további
lépéseket is enged; tapasztalatok birtokában: a távlatok is meghódíthatóak. Németh
László, miközben eszményekért rajongani képes, józanságát sem veszti el. Az önképzőkörök feladatairól szólva, 1941-ben, intelmei a jelen iskolájának is szólnak: „Olvasd
Tóth Árpádot és műveld több szeretettel kertedet. Mormold Ady versét a Duna titkáról és tanulj szláv nyelveket. Dudorászd Kodályt és vezess lelkesebben egy falusi dalárdát." Ne mindenáron-költőket, és „mozgalmazókat" neveljünk, hanem a nagy költők
mozgalmával eltelt tanárokat, gazdákat, papokat, jegyzőket. Vagyis ne a világban egyszer már magasfokon megképzett ilyen-olyan gyönyörűt okvetlenül és okvetetlenkedően túlszárnyalni-akarókat dédelgessük, akikben dúl az eredeti tehetség nélküli kivagyiság, hanem azokra figyelmezzünk, akik visszafordítják az életbe a szellem rendkívüli teljesítményeit. Az átlag megemelése, teszem hozzá, nincs ennél fontosabb és nehezebb feladat. A sugárzó, rendkívüli egyéniség megcsinálja úgyis magát; gyakran ő tanítja tanárát, legfeljebb némi orientációra szorul, s persze, mint minden emberi lény,
igényli a szeretetet és elismerést. Manapság az átlag alá süllyedtektől finnyásán elborzadunk, az átlag felettit ájultan tömjénezzük (vagy ha kényelmetlen, éppen kirekesztjük
és kinevetjük) - de az átlag minőségével kevésbé gondosan törődünk. Pedig többségében
átlag van a tanár keze alatt; s csak a természetes kiválasztódás lehetne az, aminek az
alapján az egyik vagy a másik diák előbbre jut - nem pedig a szülő pénze. A tehetség és
nem a tehetősség. Ma verseny folyik: kinek van módja, protekciója a csemetét méregdrága alapítványi vagy magániskolába íratni... Lassan ott tartunk, hogy a „normális" általános- és gimnázium tetszik abnormálisnak, s aki csak ide jut be, azt eleve lesajnálják,
s a továbbiakban eleve esélytelennek vélik. Holott a tanár, a jó tanár egy szerényebb
iskolában is életreszóló, használható tudást és viselkedésmintát adhat a tanítványának.
Németh Lászlóval értek egyet: a tanár rátermettsége fontosabb, mint a tananyag. Nem
azt állítja, hogy amit tényszerűen tanítunk, az nem fontos. Csak azt hangsúlyozza,
a közvetítő személyiségének nagy szerepe van abban, hogy a „jó mag" ne essen kőre.
Ki tanítson? - kérdi a Magyar felsőbboktatásb&n. Akiben van szenvedély. Aki a „különöset" is tolerálja. „A tehetségtelenek, hiába, megbízhatóbbak" - ritkán hallható ironikus mondat ez Németh László szájából. Vásárhelyi tanárságakor a tanóra keretében
hatott; ahogy összegezett, kapcsolatot teremtett, asszociációkat keresett és fedeztetett
fel a fizika-kémia-biológia-filozófia-történelem és irodalom között; az egész emberiség sorsát-helyét fürkészte, kísérletező életre buzdított. A gyerekeket önálló gondolkodásra szorította. Az elvont fogalmakat érthetővé fordította, testközelbe hozta.
De hogy teljességében mi a jó tanár titka, varázsa, nem hagyta receptül. Ahogy vallotta:
a tanítás előadó-művészet is - nem lehet utólag tökéletesen megírni. Ezt minden gyakorló tanár tudja: mikor emelkedik a rutin fölé, hogyan áll össze egy-egy különösen
szép együtt töltött óra hangulata a hóból, ami az ablakpárkányon figurát formáz, vagy

1997. március

61

a bekandikáló ág zsenge rügyeiből; az ihletettség kegyelmi pillanataiból, amikor érezzük az egyébként oly törékeny elégedettséget: hát most sikerült... nem csak én, az
átadó akartam valamit, hanem a befogadók is. S mégha nincsenek is illúzióink, mégis
Németh Lászlóval mondhatjuk: „Az órák szép üvegharangja alatt valóban úgy éltünk
néha, mint nagy dolgokba belefeledkezett, különb kis emberiség." A példa ereje több,
mint az üres szólam-hangoztatás. „Egy ember, akinek a nyugodtságában, állandósult kedélyében az önnevelés győztes iskolája érzik, jobban fölkelti a kíváncsiságot, az alárendelés, az utánzás ösztönét s a tiszteletet" - már a Sajkódi estédből idézem. Fin magam is
emlékszem, sose kellett megbánnom, ha tanítványaimnak megszenvedett tapasztalataimról, fiatalságom kátyúiról, hibáiról beszéltem. A gyerek az őszinteséggel sose él vissza.
Szobrászmunka is a tanítás: az élő anyagból kihozni valami szépet. Persze - teszem hozzá - kihozni csak azt lehet, azt szabad, ami az egyedi lélekben már amúgy is
benne rejtezett; a tanítás-nevelés nem gyurma-játék; vétkes naivitás vagy bűnös agreszszió azt képzelni, azt tudom kihozni a gondjaimra bízott fiatalból, amit csak akarok,
vagy amit én akarok, önkényesen. Munka és érdeklődés ne váljon el egymástól, a szórakozást is építsük be önépítésünk tervébe - tanácsolja Németh László. Mindez persze
feltételezi, hogy van az embernek ismerete saját magáról, és belső igénye - nem a tökéletességre, ami nem evilági és lezárt fogalom - hanem a folyamatos tökéletesedésre:
„Magunknak kell önmagunkat megalkotni." Ma azonban a fiatalság jelentős részének
szórakozása arra tart, hogy egyre jobban lekapcsolódjon a személyiségről s tömeghisztériába olvadjon. Sokan pedig éppen érdeklődésük ellenére választanak pályát - olyan
pályát, amelyik jól fizet és meg lehet belőle élni. Mi hoz majd többet a konyhára? ez
a kérdés; emellett elsikkad: mi használ a legjobban a lelkemnek és miben használhatok
a világnak a legjobban? A becsvágy telhetetlen: minél több táplálékot kap, annál éltesebb, soha-semmi nem elég, mint a kábítószer, beissza magát a szervezetbe, ez az örökös kielégítetlenség szenvedése. Németh László tudja, az emberi természetből a becsvágyat teljesen kiirtani nem lehet és nem is szabad: hanem a hiú e'n-ről a képviselt dologra kell irányítani; hogy a választott ügy előbbre menjen, abban lenni fáradhatatlannak. Persze, teszem hozzá, magas fokú és szüntelenül ellenőrzött önismeret kell ahhoz,
hogy elkülönítsük: ezzel-azzal bizony elsőnek mégiscsak önnön hiúságunknak szolgáltunk....
A nevelés-tanítás intézményesített terepe az iskola. Milyen a jó iskola? Soha be
nem rekeszthető vitatéma. „A jó iskola ma - mondja Németh László még 1945-ben bevezetés a könyvtárba vagy a laboratóriumba." Vagyis nem mindent megtanítani,
nem lexikon-műveltséget adni, hanem a tájékozódás és a megalapozott kísérletezés képességét. A gyakorlati oktatás szerepét Németh László nagyra értékeli. A politechnika
- tanárságomból emlékszem - sok gyenge tanuló sebzett önbizalmát gyógyította, amikor a politechnika órán kiderült, azért valamire ők is jók - s valamiben ők is kiemelkedhetnek. Németh László 1968-ban összefoglalja a tanításról vallott nézeteit. Amit általánosságban és időtlenül fogalmaz meg: szép és igaz. „Mi különbözteti meg az iskolát
oly előnyösen az élettől?... Az igazságosság függőkertje akart és tudott lenni... A fejlődés oltalmára épült. Az embernek, mint a fának, megvan a növésterve... Nem külső bilincsek, hanem valami szellemi szubsztrátum: a tananyag köti össze a bennelévőket."
Amikor azonban a megvalósulásról ír, a valóságlátás már elhomályosul: „...az oktatás
előcsarnokába mindenki beléphet." Az előcsarnokba. De tovább? Felvételi vizsgák
származási, politikai diszkriminációja? Fordított előjellel, mint 1945 előtt? Fáj a szívem
ezt olvasni: „...az egész szocialista társadalom egy sírig tartó iskolává lesz..." Iróniába

62

tiszatáj

lordítva: hát bizony majdnem a sírig tartott! Tudat alatti félelem? Vagy a tompító betegség? Vagy ekkor már a gyakorlati megtapasztalás hiánya? Mert a „visszalátogatás" az
iskolába, magamról tudom, jobbára csak felszínt és kirakatot mutat. A Sajkódi estékből
idézek: „Az ember azzal, hogy él, átmegy az életkorok tájain... utazik. Az utazásban az
a szép, hogy a figyelmünk, amíg úton vagyunk, élesebb, mint máskor." Talán ez a figyelem tompult el a hatvanas években: talán a szem lett hályogos, talán az ablakot
deszkázták be - ma már ki tudja? O, aki korábban sose esett áldozatul az illúzióknak,
azt mondja: „Az értelmiségi társadalom mind közelebb kerül a megvalósuláshoz."
A Füredi beszéd (1964) túlzott optimizmusához azonban - ellentmondásként - a veszély
felismerése is csatlakozik: „Európának nincs népe, melyet ily rég fenyegetne, s egyre
jobban a szétszóródás, a jellegvesztés, s elmerülés veszélye..." Ne tízegynéhány millió
magyarul beszélő tömeg legyünk, hanem felemelt fejű nemzet! Amit akart, amiben
hitt, halálig nem torzult benne. Amit álmaiból megvalósultnak vélt: az volt a tévedése.
De ki közülünk makulátlan? Ki merészeli a válogatott gondolatokat is elvetni?
Mintha jelenünk el- és áthúzódó tanterv-vitáihoz, az agyontárgyalt, agyoncsócsált
Nemzeti Tantervhez szólna Németh László, még 1939-ben, a Magyar felsőbboktatásban.
Úgy véli, a közömbös szakokban lehet minősítő csak a szaktudás - az önismeret és világnézet szakjai azonban nem közömbösek. 1968-ban, Debrecenben is határozott véleménye van arról, Mit tehet egy magyar tanári1 „A magyar irodalom régen is elsősorban
a magyar tanárok öröksége volt" - mondja. Nem bújhat ki az irodalmat tanító tanár az
alól, hogy a magyar irodalomban a „nemzetragasztó enyvet" föl ne fedezze - föl ne fedeztesse. A világirodalom teljesítményeit pedig aszerint mérje, hogy az egyetemes világfeladat részmegoldásait mennyiben kereste - ne a pusztító sznobizmust támogassa.
Legyen önérzetünk saját irodalmunk dolgában s legyen mértékünk, ha a világirodalom
értékeit nézzük. „Világnézetnélküli tanár" - fából vaskarika, teszem hozzá jómagam.
S ez még az ún. reáltárgyak tanítóira is érvényes. A tanárból egyszerűen kitetszik - ha
közel áll tanítványaihoz és azok kérdéssel tisztelik meg - mit gondol az emberről, a világról, a jelenről és jövőről, születésről-halálról. Ez adja hitelét és nem a rezignált vagy
éppen cinikus vállvonogatás, nem az óvatos-félénk „ugyan ki tudhatja?". Nem az a baj,
ha van ilyen-olyan szilárd képünk a létezés miért-jéről és hogyan-járói, hanem az a tilos, hogy ezzel kényszerítsük a íiatal, formálódó embert a magunk igazságaira. Hadd
lássanak többféle mintát: amiből szabad - már a saját meggyőződés alapján - választaniuk, de egyik sem kötelező. Irodalomtanításunk sokat hidegedett - mintegy a valóban
cukros pátosz ellenhatásaként. Az érzelmi frázisok kora lejárt, de most meg túl sokat
bíz a tananyag az értelemre, az eszközök legaprólékosabb, olykor tudálékos vizsgálatára - s kevesebbet az élményre. Az „értelemig" briliánsán szétszedünk mindent és újraszerkesztjük - csak az a József Attila-i „tovább", az veszik el a nagy igyekezetben.
A sikeresen megoldott tesztlapok azt ugyan mutatják, mennyi az ismeret, a tényanyag,
de azt már nem, mit tud ezzel kezdeni - magában újrateremtve - a személyes lélek. A jó
magyar tanárnak tudnia kell: saját ízlését sem elnyomnia, sem csalhatatlan dogmaként
erőltetnie nem tanácsos. írókat-műveket ajánlatos egyediségükben megvizsgálni: ki-miben volt saját alkata szerint kiváló. „Megkülönböztetni, aztán összekötni" - ahogy
Goethe írta - s ami nem fér az előregyártott skatulyákba, azt nem csakazértis belegyömöszölni vagy a szemétbe dobni.
Németh László a tanári munkát, a tanári hatást magasan értékelte - sokszor írósága rovására is. A Füredi beszédből idézek: „...mert mi, írók, akármilyen önzetlennek
látszunk, mindig a Perselyre, az ún. halhatatlanságunkra kacsintunk, melybe mint fillé-

j 1997. március

63

reket vagy hatosokat rakjuk a munkánkat, hogy aztán az Idő végül is feltörje s elvesztegesse őket. A jó tanárnak azonban eleve le kell mondania, hogy más jutalma is legyen, mint a munkája... mert hisz ki mérhetné le s nyugtázhatná azt a tizedmillimétervagy mikronyit, amivel egy-egy tanári élet emeli meg a nemzeti műveltség szintjét."
Alázatos szavak. S nem udvariasság, hanem póztalan őszinteség, amit a Sajkódi esték ben
erről hirdet: „...egy jó középfokon tanító tanár nyoma az életben, ha láthatatlan is,
nem okvetlen kisebb, mint egy »középfokú« íróé..." Csak tanárnak lenni, s ebben a feladatban maradni meg boldognak - Németh László vágyvilágát meg-megkísérti. De
a „nem-középfokon"-tanítás szándéka műveiben is uralkodik. Amit és amire tanítani
akart, ott van - irodalmi rangon regényeiben, drámáiban is. Nemigen lehet - és nem is
kell - a gondolkodó, a gyakorlatban építkező, és az íróként felszentelt Németh Lászlót
darabokra szeletelni. Volt közöttünk egy ember, aki az egész életét remekművekkel
irta tele, s mégis azt vallotta, ha kortársai az irodalom pangására panaszkodtak: „Most
az emberbőrbe kötött remekművek kora következik." Most. S a végtelen létidőben ez
lehet a holnap, a holnapután, az elkövetkező ezerév. S ilyen távlatban - de csakis ilyen
távlatban - a jóslat majd talán egyszer beválik.

' « . :

m

I

BAKA ISTVÁN ÉS ANNUS JÓZSEF

64

tiszatáj

GÖR ÖMBEI ANDRÁS

Németh László kereszténysége
i.
Németh László grandiózus életművének a centrumában az üdvösségügy, az embert önmaga fölé emelő magatartás-minőség kimunkálása áll. „Németh László számára
az élet az idea őrzése, a mű: az idea formába öntése. A kettő együtt: az üdvtan valóra
váltása."1 Egész életműve az emberlét magasabb értelméért, hivatásának betöltéséért,
üdvösségéért való küzdelem nagy vallomása.
A világtörténelem nagy korszakait tanulmányozva is mindig azt kutatta, hogy mi
volt az az eszme, mi volt az a hajtóerő, amelyik az emberlét minőségét javító, történelmileg is érvényes, maradandó magatartás-minőségeket tud teremteni. A régi korokban ezt az embert önmaga fölé emelő eszmét a vallásban, helyesebben a vallásokban találta meg. A vallástörténetből azt a tanulságot vonta le, hogy a vallások középpontjába
az üdvösségért folyó küzdelem áll.2 Ezért is tekintette a vallást az emberiség legnagyobb találmányának. De ugyanezért vallhatta, hogy számára a vallás „nem isten-látás, hanem üdvösség-ügy".3
Az életművét az üdvösség-ügy szolgálatának tekintő író igen gyakran választhatott történelmi drámáiban vallásos hősöket. Könnyű volt azonosulnia velük, mert hite
szerint a maga korában ő is „azt a közösség- és emberformáló erőt" védte, amelynek
hősei életében „a vallás volt a páncélzata": Csak a korba kellett visszahelyezkednie, s
bátran lehetett „zsidó próféta, szerzetes-pápa, eretnek-vértanú vagy istenhívő polgár",
hiszen eme közös mag, az üdvösség-ügy folytán „hős és író lelkének az összefolyását
a szerep nem akadályozta, inkább segítette".4 A különböző régi korok szentjeiben, hőseiben az üdvösségügy képviselőit a jelenkorig ható, egyetemes érvénnyel formálhatta
meg. Egy-egy ilyen történelmi hősébe még azt a mélyen-rejtekező reményét is belevihette, hogy egy-egy kor áldozatai már valójában túlmutatnak az adott koron. VII.
Gergelyről írta, hogy bukásának mérete „már különös gazdag világnak volt kezdete.
A századával összeférhetetlen századának egyik arca volt", 5 Az ószövetségi próféták
példájában a magyarság sorskérdéseivel való küzdelemhez talált ösztönző anyagot, hiszen ezek a csodálatos emberek egy kis nép fiaiként bizonyították, hogy „a csapások
még növeszteni is tudják a nép lelkét", a legnagyobb baj idején szegezték szembe a
megsemmisülés veszélyével „a hivatás, a világmegváltás reményét". Az ő történetükből
olvasta ki Németh László azt a vigasztaló eszmét, hogy a bajokat, történelmi csapásokat „az új, magasabb feladat történelem fölé emelkedés" ösztönzőjeként kell felfogni,
hogy a nagyobb bajban nagyobb tervet kell készíteni.6 Ebből a gondolatból veszi ihletét a Négy próféta című drámája.
Elkészült művei mellett tervezett, de megvalósítani már nem tudott művei is telítve voltak a keresztény kultúra ösztönzéseivel. Jézus küldetés-tudatának kialakulásáról tervezett regényt, melynek centrumában ugyancsak a Németh László-i világjavító
szándék állt volna: terve szerint „egy nagy, tiszta lélek... fájó tapasztalatai után egy
nagy fellebbezést nyújt be a környező élet, az egész emberi nem ellen".7 József és test-

1997. március

65

véreinek történetét is önvallomásos regénytervvel forgatta. A gyötretésekre adható szelíd válasz ragadta meg a történetben, mely igazában „Jézus előrevetülése a sötétebb századokba". 8
De nemcsak azok a művei sugározzák a szentség szellemiségét, amelyek szentekről, prófétákról, egyházi személyekről, hagyományos értelemben vett vallásos emberekről szólnak. Boda Zoltántól Égető Eszterig, Kertész Ágnesig valóban sok olyan embert ábrázolt Németh László, „akiket - maga az író is így látta - akár szenteknek is lehet tekinteni". 9
Németh László sokat foglalkozott a Bibliával és a kereszténység történetével.
Egész életművét és annak önmaga által adott magyarázatát, értelmezését is mélyen
áthatja a keresztény szellemiség és terminológia. Műveinek személyiségképében is megfigyelhető az a kettősség, s az abból kibontható további tagolhatóság, amelyről a Bibliáról értekezve beszélt: „A kereszténység azzal, hogy az Ószövetség könyveit az evangéliumok előtt megőrizte, az emberi lélek sötét geológiai mélyeit őrizte meg egy szelídebb, világosabb felszín alatt. Az Ószövetség s az Apocalipsis nélkül az Eívangélium
sokszor nagyon is légben lebegő, álomszerű lett volna. Az ember az Ószövetségben
ismert rá magára s világára, s az Újszövetségben az orvosságra és megváltásra.'"0 Németh László életművének is van egy realista, analitikus, tragikumra érzékeny, könyörtelen valóságszemléletéből táplálkozó ószövetségi rétege, s van egy, vállaltan utópisztikus, legendaállító evangéliumi boltozata. (Esztétikai szempontból e két, meglehetősen
különnemű réteg társítása Németh László több művének leginkább problematikus vonása. Kísérletének nehézségét, sőt problematikusságát maga is érzékelte. Ezért írt sokkal kevesebb legendát, mint üdvözítési hajlama szerint szeretett volna. S legjobb műveiben ezért kap igen fontos szerepet a személyiség rossz, pusztító és önpusztító démona is.)
Művészetének egyik meghatározó távlatosító és egyetemesítő vonatkozási rendszere a keresztény kultúra. Műveinek embergalériáját is jórészt keresztény terminológiával tipologizálta, midőn elkülönítette a szentet, a hőst és a szörnyeteget, s ezt a három alakot egyben három rangfoknak (paradicsom, purgatórium és pokol) minősítette.
Ezzel a három alakkal és rangfokkal mérte a történelem alakjait és ezekkel próbálta
irányítani saját érvényesülési ösztönét. „A szent, a tökéletes életű, világ és társadalom
törvényit derülten és győztesen betöltő ember... A hős, aki küzdelmében bár elbukik,
föl tudja mutatni a jót... A szörnyeteg: akiben megvan a nagyság nyersanyaga, de...
a példa nem tud kibontakozni benne: erényei daganatszerűen elfajulnak..."11 Hasonlóképpen a keresztény terminológia segítségével különítette el a drámát és a legendát.
Eszerint a legenda a szentek élettörténetét, az üdvözülés útját mutatja be, a drámaíró
Pedig az elkárhozás vívódásaiba avat be.12
Németh László hőseiben olyan mélyen és egyértelműen mutatkozik meg az önföláldozás miatt méltán krisztusinak is nevezhető üdvösségügy, hogy oszthatjuk Hegedűs Lóránt véleményét, mely szerint „A Négy próféta, Gandhi, az ószövetségi és a X X .
századi krisztusi üdvösségügy emberei, valamint a történelmi drámák hősei garantálják,
hogy csak az írhat róluk ilyen hitelesen és életművét betetőzően, akiben magában is ott
van ez az üdvösség"."

66

tiszatáj

II.
Az üdvösség-ügy valóban központi gondolata Németh László életművének, de az
is kétségtelen, hogy az ő életművében kifejtett üdvösség-ügy vallási gondolatai teljességgel szekularizáltak, s ez a tény nagyarányú és gyökeres egyházkritikát is jelent.14
Németh László egyházkritikájának az a lényege, hogy szerinte az egyházak helyesen ismerték föl a személyiségben lévő vallásos ösztönt, s a maguk fénykorában annak
tudós gondozói voltak és nagy kultúrát, magasrendű erkölcsiséget tápláltak. Később
azonban belemerevedtek dogmáikba, makacsul ragaszkodtak a régi korok világképelemeihez. A természettudományok előretörésével hasadás jött létre eme vallásos ösztön és az ész igényei között.
Németh László elmélyülten tanulmányozta azokat a nagy kísérleteket - Tolsztojét és Toynbee-ét egyaránt - amelyek a nagy történeti vallásokból azt a belső lényeget
próbálták átmenteni egy új, nagy, alaktalan vallásba, „invariánsába, „ötödik evangéliumiba, olyan vallásos szellemiségbe, amelyre minden kor emberének szüksége van.15
Történeti vizsgálódása azt tanúsította számára, hogy a vallás és az ész szembekerült egymással, s ez máig tartó meghasonlást idézett elő az emberiségben. Ezt a nagy
törést szerette volna megszüntetni - de mindkét irányban engedmények nélkül. Tolsztoj és Toynbee kísérletét egyaránt az engedmények miatt nem tartotta megnyugtatónak. Az előbbit az elhivés mozzanata, az utóbbit az ész és hit közötti demarkációs vonal meghúzása miatt bírálta. Bizonyára „az elhivés" ténye miatt hiányoznak hihetetlenül tág érdeklődési köréből a X X . század klasszikus teológusai.16
Németh László igénye és felismerése az, hogy az emberlétet nemesebb, magasabb
rendű életminőségre emelő vallásos ösztönöket ápolni „nemcsak az elhivés gyötrelme,
az ész megalázása árán lehet, mint ahogy azt az egyházak kívánják".17 Olyan, az elhivés
„halálugrása", az agy botlása nélküli magatartásfilozófiát dolgozott ki szépirodalmi
műveiben és tanulmányaiban egyaránt, amelyik az emberben lévő, a kulturális örökség
hozományaként élő transcendens erkölcsiséget személyes istenhit nélkül is mozgósítani
tudja, s amelyik éppen ezért nem ütközik a ráció követelményeivel. Erre a magatartásfilozófiára már az Emberi színjáték hősével rátalált, s ezt erősítette, ezt bástyázta körül
egy életen keresztül - itt számba nem vehetően - változatos módokon. így menti át
a kereszténység etikájának időtálló értékeit a mai korba úgy, hogy ezekben az értékekben hitetlenek és hívők egymásra találhassanak.
Ebben a magatartásfilozófiában „Lényeges megkülönböztető tenyező, hogy a keresztény dogmák helyét az etika, a morál, az emberi szentség foglalják el".18 Ösztönzői
között a görögségnek és a protestantizmusnak fontos helye van.
Németh László éppúgy nem folyamodik a természetfeletti hithez, mint a görögök. Vallások című dialógusában fogalmazza ezt meg Villányi: „Az istenek fölötte állnak az elhivésnek: ők az élet nagy realitásai, megragadni lehet őket, hinni vagy el nem
hinni: méltatlan hozzájuk. Az elhivést a kereszténység keverte össze a vallással; a görögök istenei nem tették próbára az ember hiszékenységét: a világ olyan övében éltek,
ahol a valóság mellől elmarad a kétségbevonás értelme."19 Egy-egy jelleg tökéletes kibontakozását, abszolút minőségét kapta Németh László a görög kultúrától. Minőségről szólva Németh László mindig magasba törésről, a teljesség vágyáról, a magaslat lehetőségéről beszél. így kapcsolódik össze az ő vallásossága a minőség fogalmával.
„Isten: ragaszkodás lelkünk magaslataihoz" - fogalmazta meg a maga különleges, személyes Isten nélküli vallásosságának lényegét.20 Ez az ő korokhoz kötött világnézeti

1997. március

67

elemektől megtisztított, tettekben megnyilatkozó néma vallása, mely a lelkiismeret belső
hangját követi, igazolását is önmagában, a személyiség belső harmóniájában nyeri el.
Az eszmény felé törekvést, az üdvösség ösztön működését irányító belső hangnak
a megfelelőjét is megtalálta a görögöknél a foné tisz daimonioszban, melyre Platón szerint Szókratész mint tettei irányítójára hivatkozott.21
A vallásos ösztönből Németh László ezt a belső hangot, a foné tisz daimonioszt,
az üdvösség ösztönt tekintette legfontosabbnak. Ennek hatékonyságát segítette a benne
is meglévő aszkétai és gyülekezeti ösztön, az önfegyelmezés és a társulás képessége, valamint a személyiség felelőssége. A vallásos ösztönnek ezek azok az elemei, amelyek
képesek felnöveszteni a személyiséget olyan autonóm lénnyé, amelyik a minőségi élet
révén belső nagyságában kap végső igazolást.22
Ebben a belső személyességben erősítette, igazolta őt a protestantizmus, melyet
óriási lépésnek tekintett az „Isten emberbeköltözésében". És megerősítette a hozzá
bármely vallásos gondolkodónál közelebb álló Ady, akiben - szerinte - a protestantizmus lépett tovább, s „minden ponton tovább lépett". 2 '
Németh László számára a protestantizmus a vallásos állapot egy formája: nem
Lutherrel kezdődött, hanem legalább kétezer évvel korábban, s messze túlárad ma is
egyházain. A protestantizmusban a kereszténységen belül a görög jelleg jegyeire ismer:
„A protestantizmus az emberből szóló isten vallása. Azé az istené, aki nem a világ
rendjében hangos, hanem az akaratunk tövén."24 Erre a „benne lakó, sugalló" istenre
hivatkozott védőbeszédében az istentagadással vádolt Szókratész is. Ez a foné tisz
daimoniosz. Ez a minőség hangja az emberben. Ebben hisz Németh László. Ezt a hitét
az értelme sem tudja kikezdeni, hanem inkább táplálja. Belső tapasztalatából és az
egyetemes kultúra üzenetéből, az életminőség emelésének vágyától hajtva alakított ki
életművében Németh László egy olyan magatartás-ethoszt, amelyik - hite szerint a X X . század embere számára is biztosítani képes a személyiség és a közösségek emelkedő minőségű életét. Ez az ő üdvösségharca. Ez az ő üdvössége. Ez az ő személyes Isten nélküli isten-hite. Profán szentsége, néma vallása. Életművét áttekintő nagy tanulmányát is ennek a tömör összefoglalásával zárta:
„De ha Istennek a világ mögött álló, abban csak részben megvalósult s bennünk is
megvalósulásért küzdő lehetőséget tekintjük, akkor a világtól elhagyva, de lelkünkben
meg nem törve, amíg bírjuk: ennek a lehetőségnek tömjénezni, mégiscsak olyasvalami
lesz, mint a karthauzi imája Istenéhez."25
JEGYZETEK
1.
2.
3.
4.
5.
6.
7.
8.
9.

Sándor Iván: Németh László üdvtana. 1981. 11.
Németh László: A „vallásos" nevelésről. In.: Sajkódi esték. 1974. 42.
Németh László: Vallások. In.: Sorskérdések. 1989. 187.
„Szerettem az igazságot, gyűlöltem a hazugságot". In.: „A szellem: rendező nyugtalanság."
Beszélgetések Németh Lászlóval. 1992. 192.
Németh László: Tizenegyedik század. In.: A minőség forradalma - Kisebbségben. 1992. I. 117.
Németh László: Az Ószövetség olvasása közben. In.: Megmentett gondolatok. 1975. 78.
Uo. 73.
Uo.
„Szerettem az igazságot, gyűlöltem a hazugságot". In.: „A szellem: rendező nyugtalanság".
Beszélgetések Németh Lászlóval. 1992. 193.

68
10.
11.
12.
13.
14.
15.
16.
17.
18.
19.
20.
21.
22.
23.
24.
25.

tiszatáj
Uo. 80.
Németh László: Előszó a Sámsonhoz. In.: Megmentett gondolatok. 1975. 268.
Németh László: Dráma és legenda. In.: Két nemzedék. 1970. 578.
Hegedűs Lóránt: Németh László üdvösségügye. 1985. kézirat. 69.
Hegedűs uo. 51.
Németh László: A „vallásos" nevelésről. In.: Sajkódi esték. 1974. 14.
Hegedűs Lóránt tanulmányában sajnálkozik ezen. Im.: 72.
Németh László: A „vallásos" nevelésről. In.: Sajkódi esték. 1974. 18.
Kósa László: Németh László protestantizmusa. In.: A mindentudás igézete. Tanulmányok
Németh Lászlóról. 1985. 129.
Németh László: Vallások. In.: Sorskérdések. 1989. 186.
Vö.: Szabó Ferenc: Németh László hite. In.: Az író rejtettebb birtokán. írások Németh
Lászlóról. 1992. 22-26.
Németh László: A „vallásos" nevelésről. In.: Sajkódi esték. 1974. 18-19.
Uo. 72.
Németh László: A teológus Ady. In.: A minőség forradalma - Kisebbségben. 1992.1. 459
Németh László: Két templom közt. In.: Életmű szilánkokban. 1989.1. 469.
Németh László: Negyven év. In.: Negyven év. Horváthné meghal. Gyász. 1969. 70.

SÜTŐ ANDRÁS, NÉMETH LÁSZLÓ ÉS G R Ó F KEMÉNY JÁNOS

cttc

!F(jLm ^

J,

I

Két leveled. vettem, c s a k most v á l a s z o lok, oly nagyon benne v o l t á n a árunkéban.
A üzuzai Menyegzó-t végül befejeztem,

sor-

a a r a vér Kolozsvárott s n á l a t o k vagy a Nemz e t i b e n , vagy a Madáeh-baa, nem dClt még e l .
A kö»ké3

dolgában pedig a z t mondhatom» a

StBzatáj-n&lc adom. Kert k é r t e , éa s e r t hozzám oly kegyes-figyelme a . De

ddlg non kö-

z ö l h e t ő , mlg a k o l é z s v á r i a k be rom mutatj á k , amire á l l í t ó l a g Januárban kerül s o r .
Nyolcvan g é p e l t o l d a l , Remelem, közölhet ő l a , . . Már most a C s o ó r i . Sa l e h e t ,

kül-

dök v a l a m i t , de nem egészen bizonyos,

sok-

nlndenre v a l ó t e k i n t e t t e l . Addig i s j ó l e n n e , ha elnéznél

- néznétek mifelénk, lám,

a hézazentelő i s elmaradt, sövény v o l t , de
Jobb l a k lőhetne, ha akár ez évben, akár Januárban e l j ö h e t n é t e k .

Addig i s

SÜTŐ ANDRÁS ÉS ANNUS JÓZSEF

ölelt

70

DOBAI

tiszatáj

PÉTER

Csongrád, Tiszapart.
EGY IFJÚKORI
(AZÓTA MEGTÖREDEZETT, MEGFAKULT)
KATALIN-FÉNYKÉPRE
Katinkának
„S a fáradt csónak vajon hova ballag,
Es töredéke honnan jő a dalnak?"
(Juhász Gyula: Tiszai tájak)
Az a megfáradt csónak végleg, örökre kikötve,
egy korhadó cölöpre, ahol a Tisza partra lökte.
Annak a dalnak töredékét az EMLÉKEZŐ téboly néha
visszhangozza. Veszedelmes vilii-ének, aki meghallja
éjszaka, az halálig táncol a dalra egymaga
és a forgásból, szédületbó'l senki sem öleli-karolja
ki... A halálos hajnalon tova viszi a Tisza sodra.
S a magányos táncost hamar elfeledi a leányzók kórusa.

1997. március

ÖRDÖGH

71

SZILVESZTER

Följegyzések
egy közép-európai életrajz margójára
MOCSÁR GÁBORRÓL
(Nem szoktam emlékezést írni. Úgy érzem, nem jött el az ideje, nem értem még
meg hozzá. Az emlékíráshoz távlatosság szükséges, nyugalomba halmozódott-rendeződött tapasztalatok, pontos, tényszerű visszaidézés, lehetőség szerinti elfogulatlanság. De
leginkább: kételkedéssel mérlegelt fölbecsülése annak, hogy az emlékezés közérdeklődésre, közhasznúságra számot tarthat-e. Tehát vártam, várok. S közben kérés érkezett
hozzám a főszerkesztőtől: a Tiszatáj 50 éves jubileumán emlékezzem, emlékeztessek
Mocsár Gáborra - rugalmasan megszabott terjedelemben. Őszintén és előre megvallom, nem ígérhetek eszményeimhez hű memoárportrét. A föntebb jelzett magánkritériumaim közül a távlatosság talán meglenne, mivel Mocsár Gábort 32 éve, 1965-ben
ismertem meg - egy emberöltő -, és barátinál szorosabb kapcsolatunk haláláig megmaradt, annak is lassan kilenc éve már. A pontos, tényszerű visszaidézésrc tehetségem
szerint törekednék - a bennem halmozódó tapasztalatok azonban egyelőre nem akarnak nyugalomba rendeződni, s vállalnom ildomos az elfogultság szeplőjét is. A töredékesség, az esetleges - „demagógiának" is vélhető - indulatosság miatt hát előre megértést
es elnézést kérek a tisztelt Olvasótól. Attól a mára talán kevéstől, aki ezt az emlékezést
Mocsár Gábor életének és művének méltánylandó, feledéstől megóvandó jelzéseként
értékeli. Attól, aki olvasta egykor, netán ismerte is Mocsár Gábort - s erre jó érzéssel
ma is emlékezik. Ugyanis nincs szemernyi illúzióm sem: embert fölhasználó - és használtként szenvtelenül, mert praktikusan, szemétre vető - időket élünk a rcményes változások óta. Tapasztalásaim - ritka kivétellel - egyértelműen jelzik: itt és most (és holnap és holnapután) nem AZ E M B E R és közösségének életminősége, hanem teljesítményének piacversenyes profithozadéka a fontos. Ha valamikor, hát most végképp el akarják törölni a múltat, anélkül, hogy józsefattilásan bevallanánk, anélkül, hogy a korábban szinte agyonszavalt költemény, A Dunánál gyémántegyszerű sorait szembesítő
mértékül megtartanánk... Ennyit tékozló s együgyű előszó gyanánt.)
Mai toplistás fejlődésünk közepette értelmetlennek és nevetségesnek tűnhet, ha
fölsorolom néhai Mocsár Gábor könyveinek a címét: Forró napok; Ördögdomb; Egy
párttitkár feljegyzései; Nyitott tenyér; Pirostövű nád; Fecskék és Miatyánk; Nálunk vidéken;
Kerek egymillió; Pávatoll; Fekete csónak; Egő arany; Gyémántper; Eg alatt, föld felett; Ki
vágta fejbe Hudák elvtársat?; A Város és a Fejedelem; Sziklából víz; Délibábjaim városa;
Kék barlang; Eleitől fogva; Minden időben; Részletek egy közép-európai életrajzból... Dacos
okkal soroltam föl: legalább itt, ebben a jubileumi folyóiratszámban visszaköszönjenek. (Kinek is?) Mocsár Gáborra ugyanis nem emlékezünk, mert Mocsár Gábort is könyveivel együtt - mintha elfelejtettük (elfelejthettük) volna. Ahogyan sokakat Raffat
Saroltától Ratkó Józsefig, Garai Gábortól Váci Mihályig, Simon Istvántól Zám Tiborig, Maróti Lajostól Kamondy Lászlóig, horribile dictu Darvas Józseftől Dobozy Imréig, Gerelyes Endrétől Galambos Lajosig... A diktált (és divatos) amnézia ugyanaz,
mint az 50-es évektől a 80-as évekig a Máraira, Hamvasra, Zilahyra, Bibóra - s némely

72

tiszatáj

szerzők némely műveire - vonatkozó. Csak az iránytű változott. (Erről alább adatértékű anekdotát adok közre.) Közös szegyen ez, a szántén feledett Galgóczi Erzsébet
Közös bűn című regénye után.
1969-ben vagy 70-ben Mocsár Gábor a híres-neves Eötvös Kollégium meghívott
vendége volt. Batsányi nagy versének szállóigévé vált sorát citálva, szemüvege fölül
a diákságot provokálva-fürkészve, a maga sajátosan komoly iróniájával mondta: ha egyszer már érvényes volt, hogy vigyázó szemünket Párizsra kell vetnünk, akkor nem
érti, miért kell a fővárosokat cserélni? Moszkva ugyanis nem Párizs...
Nem tudom, ma - éppen 76 évesen - mit mondana. Akár Debrecenben, akár Szegeden. Az bizonyos, hogy ma sem élne Budapesten. Konokul vidéki volt, az akart maradni - mert nem hitt a főváros „megváltó" erejében, annál inkább a vidéki Magyarország történelmet meghatározó valóságában. Szegeden előbb egy kétszobás, majd egy
háromszobás tanácsi lakása volt. Megözvegyülvén visszament Debrecenbe, kicsinyke
másfél szobába. Nem tudom: a folyvást emelkedő rezsi mellett jutna-e neki naponta 1
üveg rizlingre?
Évtizedes beszélgetéseink során próbáltam vele elhitetni, már-már akaratosan követelve, hogy ő lehet-lehetne ennek a kornak a nélkülözhetetlen Mikszáth Kálmánja.
Ugyanis nem tudott nem ironikusan szemlélődni, képtelen volt bölcsesség-gyanús humor nélkül élni, szarkasztikus, karcos, gyakorta gunyoros látás- és írásmódja majdnem
minden írását (beleértve szociográfiáit, publicisztikáit, de a fölszólalásait is) meghatározta. Mindenáron le akartam beszélni önéletrajza megírásáról, mindenáron rá akartam
beszélni egy áj Beszterce ostroma megírására. Önéletrajzát - a három vaskos kötetből
kettő jelent meg, a harmadik máig kéziratban van - megírta, lezárta a végzetes betegség
előtt néhány nappal. Az új Beszterce ostroma már soha és sehol. S én töprengve kérdezem a téli csöndtől: senpta manentl
Hajdan - ma már így muszáj fogalmazni - volt egy Új írás című folyóirat, s annak
volt egy kezdeményezése Kazinczy nyomán: írják meg az írók-költők (igaz, nem Kufstein fogságában - bár Kazinczy sem ott írta, mert ott a Fogságom naplóját írta) pályájuk emlékezetét. Mocsár Gábort is felkérték, s megidézte ő is pályája emlékeit. Az írásokat a szerkesztői szándék szerint korhű fényképekkel illusztrálták. Mocsár Gábor nyírmártonfalvai bejegyzéssel, vákáncsos, azaz erdőtelepítő család sarjaként született nem tudott „produkálni" gyermek- és ifjúkorából fotókat, mert arra nemigen járt fényképész. Ilyen is volt az 1920-as évek Magyarországa. De mindezeket megírta hiteles novellákban ő maga (Ádám erdeje, Kútásás, Hetvenen mezítláb). Ezt a valóságot a történelmi fejlődés megváltoztathatja - de a megbízható történetírás és a történelmi emlékezés nem selejtezheti ki.
Botrányos ember volt. Ezt is megírta sokszor, talán többször, mint illett s kellett
volna. Már az is botrány volt, hogy író lett. Egy nyírmártonfalvi senki-gyereke, egy
szakmunkás, egy véletlenül újságírónak kiemelt, egy győri napilap-főszerkesztő, 1956
forrongó heteiben-hónapjaiban a Szabad Nép szerkesztő bizottságának tagja. Egyetem
nélkül, fölnevelő könyvtárszoba nélkül, nyelvtudás nélkül. S bizony mindenütt baj
volt, baj lett vele. Mert akármennyire megbízható (párttag, abszolút káder: szegény
sors, munkás-paraszt származás), mégis megbízhatatlan. El kellett távolítani az általa
megújított Alföld című folyóirat főszerkesztői székéből, 1967-ben meg kellett vonni
a bizalmat a Tiszatáj rovatvezetőjétől. (Jellemző: formailag az olajipartól ment nyugdíjba
- méltányolták a honi olajipar szociográfiai föltárását, pedig ott is politikai darázsfészket bolygatott meg.) Es bizony ivott, és megesett, hogy berúgott. És fölszólalt - italo-

1997. március

73

san is. Mondta-mondta a magáét plebejus indulattal, kurucos önérzettel, megátalkodott
népi szocialistaként. Bizony: kínos helyzeteket tudott előidézni, feszengtek benne az
óvatos józanok.
Volt idő - a manapság diktatúrává egyneműsített, összetettségében vétkesen leegyszerűsített évtizedekben -, amikor félni kellett és lehetett tőle. Hogy vajon mit
mond, mire utal. 23 éves, szoros ismeretségünk alatt sosem tapasztaltam, hogv ő félt
volna. Az igazát (a véltet és a valósat), a megtapasztalt ellentmondásokat és hiteltelenségeket mondta, magyarázta, morfondírozta, rejtve fölmutatta (Aesopus a Dunán), ritkán kiabálta is. Mindenhol következetesen. De nem félt, mert nem csupán elhitte, de
akarta is, hogy itt demokrácia, igazi szocializmus, egyenlőségelvű társadalom és önérzetes nemzet legyen. Ami az övé is.
Valószínű, hajlíthatatlan igazságérzete és valóságismerete miatt engedhette meg
magának (hajlamán túl) a szatirizálást. (Olyat is, hogy a 60-as években éllel írta le:
konyec filma) Természetesen, közemberien, hétköznapian. Amilyen nyugodtsággal,
poén nélkül egyik közeli rokonom válaszolt hogyléte felőli kérdésemre: „élünk, mint
hal a szatyorban". Ahogyan arcrezzenés nélkül mondta, amikor említettem, hogy eljön-e a tudós Bálint Sándor temetésére: Bálint Sándor se megy majd el az övére, hát
nem jön. Szemléletében, stílusában derűs-indulatos realista volt. Nem akart sem formabontó, sem formaújító lenni. Történetben gondolkozott, amikor irodalomban gondolkozott. (Tagadhatatlan: nem csupán alanyban és állítmányban.) Úgy vélhette, hogy
ezen a tájon történetekből áll össze a történelem. Publicisztikus, anekdotizáló történeteivel - némely mai ítészek szemében - talán „kijátszotta magát" a halála utáni jövőből.
Stilárisan és ideologikusan is. De azt hiszem: ő ezzel nem foglalkozna ma, mert nem ezzel foglalkozna.
Temetésén, 1988. december 13-án, Luca napján, egyik búcsúztatója a gyér számú
gyászolók között a gémberítő hidegben, a debreceni nagyerdei temetőben olyasmit
mondott - lelkesen utalva a lavinásan megindult változásokra -, hogy Mocsár Gábor
elégtételesen örvendene, ha élne. Bizonyára örvendett volna. De szinte kizárt, hogy ma
is örülne...
1966-ban megjelent szatírakönyvét, a Pávatoll címűt így dedikálta: „csakhogy ki
ne maradjon a pávatoll, talán az segít".
Azt gondolom, ízig-vérig közíró volt. Közösségi és közösségért író ember. A mából visszatekintve, talán tévedett. S hozzáteszem azonnal: talán nem. Művei - valószínűleg - nem maradnak fent, mert szerves anyagként elbomolva beleenyésznek tápláló
erővé válva a lomhán humuszosodó, kérgesedő történelembe. A leendő távlat paradox
módon fogja igazolni, hogy szinte nyomtalanul elmúlva mégsem múlt el nyomtalanul.
Ezen a tájon ugyanis a névtelen nép nélkül sosem tudott volna megmaradni a nevekhez
kötött nemzet. Egyszer egyik könyve kapcsán - két másik, azóta szintén feledett író
művéről is szólva - azt adtam bírálatom címének, Petőfi versére utalva: hogy Tisztelet
a
közkatonáknak.
Már-már romantikusan változó életsorsa volt. Magánéletéről alig írt, mintha szemérmes, szinte szégyenlős lett volna. Két - történelem-katalizálta - válással, régi szerelem újjászületésével, szintén kétszer. Sírja ma némán mutat elbeszélhetetlen tragédiát
is: 1956-ban megbetegedett, ideggondozóban élt feleségének és közös, infarktusban
meghalt fiuk hamvai koporsója fölé vannak temetve. Kaján szomorúsággal mondaná
mlán: elég jó regénytéma.
Büszke volt rá, hogy egy műve - és annak tévéváltozata - miatt interpelláció volt
a 60-as évek közepén abban a parlamentben, amelyben, mert nem volt, nem is lehetett

74

tiszatáj

igazi parlament, eladdig interpelláció sem volt. Nagyobb dicsősége volt ez, mint 1968ban kapott József Attila-díja. (A mindig kontraszelektív díjazásról pedig az volt a véleménye: mifelénk a díjakat adják, nem pedig kapják)
Kedvderítő, egyszeri jelenségéről sokat mesélhetnének vendéglők, csárdák, talponállók, restik - vidéki könyvtárak és könyvtáros szépasszonyok. Márkás, régi írógépe is mesélhetne, s az „öregbot" is, amivel egyre kínzóbb lábfájásai miatt utolsó évtizedében járt. Tacskó Pajti kutyája is mesélhetne, szatymazi szőleje is, aminek rövid
ideig „földbirtokosa" volt. (Dehát el kellett adni, mert a szőlőből bor lett, a bort pedig
meg kellett inni. Ezt a metamorfózist egy idő után nehezen viselte el Irma asszony.)
Megakadok a szónál, hogy mese. írt egyszer egy karcolatot Mesemánia címmel, és
rádiójátékot is, aminek őmaga volt a narrátora: Nem mese ez, gyermek. Pedig, visszarévedve a mából, mintha sok minden mese lett volna, holott tudhatjuk, nem volt az.
Ars poetica helyett írta meg Kútásás című novelláját. A félig beomlott, poshadt, büdös
vizű kút helyett újat kellett ásni a tanyán. O, a legkisebb fiú is részt vett a munkában
az első világháborúból való gyalogsági ásóval. Sőt: neki, mint legkisebbnek kellett a hatalmassá mélyített gödör legalján maradnia, amikor már megjelent a víz. Az akácfából
eszkábált koszorúban ugyanis nem fért volna el más. S ő, dideregve az iszapos vízben,
a földmélység hidegében, lapátolta a vödörbe az iszap sűrejét, hogy süllyedjen minél
mélyebbre a koszorú, fakadjanak meg minél mélyebbről a tiszta víz erei. Vacogott, de
dolgozott serényen, mígnem édesanyja sikoltozására ki nem húzták az immár megindult kút jégvermes gödréből. Meleg ruhákkal, dunyhákkal betakargatták, de ő vigasztalhatatlant sírt. A kisásót a kútban felejtette. „Ma is ott van, annak a kútnak az iszapjában." S így igaz ez, ha nincs is már meg az a kút. De tudjuk, hogy volt, és tiszta vizet
adott.

MOCSÁR GÁBOR

1997. március

VEKERDI

75

LÁSZLÓ

„ha valaki bent van a sárban,
nagyon rossznéven veszi, ha valaki
azon kívül van."
DR. MAJERSZKY KLÁRA: DR. SÁNTHA KÁLMÁN (1903-1956)
„Santha Kálmán nagyon tárgyilagos ember volt, igyekszem én is az lenni", írja
a Bevezetésben Majerszky professzorasszony. Beváltotta tervét: a könyv, az első Sánthamonográfia szigorú, jól dokumentált, gazdaságosan felépített, tárgyilagos mű. Visszafogott és adatokra-dokumentumokra szorítkozó ott is, sőt éppen ott leginkább, ahol
még olvasni is nehéz a közölt jegyzőkönyveket-jelentéseket indulatmentesen. Éppen
így, a maguk kommentálatlan nyerseségében és már szinte valószerűtlen valóságában
válnak azután ezek a szövegek egy nagy tudós és tiszta ember meghurcoltatásának és
megkínzatásának bizonylatain túl egy egész rendszer, egy egész honi korszak, de túl
ezen az egész nemzetközi tudományos közösség mentalitásának és magatartásának a jellemzőivé. A könyv nem vádol és nem dicsér: a megnyíló levéltárak lehetőségeit kihasználva föltár.
Föltáró funkciójának megfelelően terjedelem tekintetében „A Sántha-ügy" című
fejezet uralkodik a könyvben, a 168 oldalból 110. Azért „terjedelem tekintetében",
mert egyébként anélkül, hogy ezt így bárhol ki kellene mondani, Sántha Kálmán uralkodik a könyvben: az ő tudományos, professzori, emberi jelentősége és jelenléte miatt
növekszik a Sántha-ügy egy korszak s vezető politikusainak tudósainak jellemzésén túl
egy egész ország ügyévé, máig meghatározó vonásokkal és megszívlelendő intelmekkel.
Tán épp ezért válhat a könyv - túl dokumentáris értékén s tán még tárgyilagosságán is
túl - írói alkotássá, Sánthához méltó remekeléssé.
Tárgyilagosságának és az „ügyre" összpontosításának megfelelően Sántha Kálmán
eletéből a könyv kizárólag az „ügy" szempontjából fontos momentumokat emeli ki.
Látjuk a nagy családban felnövekvő életvidám diákot (szó szerint látjuk, mert az ízléssel válogatott fényképek sorában ott látható az öt Sántha-fiú, amint épp két alkalmasan
kiválasztott fatörzs között támaszkodik egymás fölött); a „sub auspiciis gubernatoris"
avatott doktorral ez alkalomból készült interjúból pedig megismerhetjük a Schaffer
klinika díjtalan gyakornokának tudományos érdeklődésén és első eredményein-sikerein
kívül emberi-politikai tisztességét. Ezt a három jellegzetességet: a tettrekészséget, az
eredményes tudományos és gyógyító munkát, az emberi és politikai tisztességet illusztrálják azután egyre gazdagabban és táguló körben a további adatok, kiegészítve egy
született nagy professzor mind szebben kibontakozó vonásaival; külön szépsége
a könyvnek, hogy jellemez apróbb vonásaival is; ahogyan például 1939 júliusában, professzori kinevezésének kézhezvételekor „felpattant kerékpárjára - természetesen hátrafelé - és körbebiciklizte az idegklinika előtt levő nagy gruppot, (mely azóta megszűnt)
a klinika tagjainak ámulatára". (Az olvasó ekkorra már tudja, hogy gimnazista korában
ez volt Sántha egyik kedvenc „mutatványa".) Vagy ahogyan felemlíti a vidám klinikai

76

tiszatáj

Szilvesztereket, a Prof. jókedvű közreműködésével. „Egyébként Sánthának tanítványai
voltak a barátai, jól mondta Róla egyik tanítványa, Horváth András: »A Prof. köztünk
a legidősebb fiú.« Félórákat elálldogált tanítványaival vizit után az emeleti lépcső tetején kulcsaival játszadozva, »a világ dolgait« megbeszélve." Ebbe a barátságba belefért,
épp ebbe fért bele a legszigorúbb orvosi és tudományos fegyelem; Majerszky Klára ezt
is jellemző esetekkel-anekdotákkal illusztrálja. Csak így, ezzel a szigorúsággal és barátsággal sikerülhetett megteremteni szó szerint a semmiből Debrecenben Magyarország
első, világviszonylatban is kiemelkedő idegsebészeti műhelyét, amely egyúttal a Sánthaiskola tüneményes kibontakozása is volt. A küzdelmeket és eredményeket Majerszky
ismét tárgyilagosan és számszerűen ismerteti; annál meggyőzőbben hat jellemzésként
egyetlen rövid mondata: „Hősi idők voltak." Az úttörés minden fáradtságával, nehézségével, szépségével, örömével. „Ma ez mind rutin és természetes: az »őrző« begyakorolt egészségügyi személyzettel - hol volt ilyen akkor? A semmiből teremtettük meg,
magunkat "gyakoroltuk be«, és mindig velünk volt O. Sem ő nem ismerte a fáradtságot, sem mi. Megtanultuk tőle a pontos dokumentációt, a csodálatos precíz műtéti rajzokat, illusztrációkat, a térbevetítést, a röntgenképekkel együtt történő konstrukciós
értelmezését pl. a tumor elhelyezkedésének, együtt néztük vele a tumor szövettani képét, és együtt örültünk az egyre jobb és jobb eredményeknek. Akik vele éltünk és dolgoztunk 1951-ig, megtanultuk, hogy mi az a magasabbrendű öröm, igen, boldogság,
amit a szakma végzése adhat." Nem lehetne szebben és pontosabban összefoglalni a nagy
professzor körül felnövekvő iskola lényegét, amelyhez az „öröm" és a „boldogság"
ugyanúgy hozzátartozik, mint a pontos megfigyelés, a precíz munka, a megfelelő módszerek, a találékonyság, az új feladatok megoldása. Meglehet éppen ez a „hősi idők" tudományszociológiai feltétele. És akkor már csak ezért is vagy ostobaság, vagy szemforgató gonoszság volt felkínálni Sánthának, hogy klinikai katedrájától'való megfosztása
után „folytassa" idegsebészi munkáját Balassagyarmaton.
Egy nagy professzor - ezt is világosan látja Majerszky - nem igen vonhatja ki
magát a történelem s a társadalom nagy mozgásaiból. Sántha Kálmánt pedig egész neveltetése, ifjan kialakított racionális világlátása, feltétlen tárgyilagossága, mélységes embersége és segítőkészsége, radikális következetessége és megalkuvást nem tűrő tisztessége eleve érzékennyé tette mindenféle elnyomással, hatalmaskodással, ostobasággal,
sunyisággal, álnoksággal, képmutatással szemben, és eleve az elesettek és kisemmizettek
oldalára állította. A háború szörnyűségeiben klinikája természetesen szolgált üldözöttek menedékéül, a front közeledtével pedig egymaga erélyesen tiltakozott az Egyetem
evakuálása ellen. Ettől a perctől kezdve Sántha Kálmán élete elválaszthatatlanul összefonódott a debreceni Egyetemmel. „Sántha Kálmán - idéz Majerszky Kiss F. József
1993-as Debreceni Ózew/e-tanulmányából - 1944. október 8-án a legkritikusabb időkben
vette át a Haliéba menekülő Csilléry Andrástól a dékáni tisztséget. Gondoskodott az
igazgató nélkül maradt elméleti intézetek, klinikák ideiglenes vezetőinek megbízásáról
(ő maga az Anatómiai, Kórbonctani, Törvényszéki Orvostani Intézetek és a Bőrklinika tevékenységének ideiglenes vezetését vállalta). A Kari Tanács segítségével átszervezte a tanév oktatási rendjét. Intézkedett a szigorlati bizottságok felállításáról.
Átmeneti korlátozó intézkedésekkel sikerült enyhíteni a világítási és fűtési gondokat.
Sántha Kálmán határozott, gyors és hatékony intézkedéseinek köszönhetően a háború
utáni Magyarország első működő egyeteme a Debreceni Tudományegyetem volt." A kar
15 tanszékvezető professzorából 4, hat c. rk. tanárból 1, 52 magántanárból 6, az 198-as
létszámú tansegédszemélyzetből 52 maradt szolgálati helyén. Őrájuk alapította Sántha

1997. március

77

az oktatást, tartotta bennük a lelket, és várta 1945 tavaszán-nyárelején a lassanként hazaszivárgókat. Már az is megnyugvást és bizalmat keltett az emberben, ha látta sebesen
siklani biciklijén hófehér köpenyében a klinikatelepet a Tudományegyetem új főépületével összekötő hepehupás gyalogösvényen. Es könnyen láthattuk, mert számtalanszor
megtette az utat. Feltehetően a politikai szerepeket, az Ideiglenes Nemzetgyűlés alelnökségét (dr. Juhász-Nagy Sándorral), később a Magyar-Szovjet Művelődési Társaság
debreceni csoportjának elnökségét, a Magyar Szabadságharcos Szövetség Debreceni
Csoportjának megyei elnöki tisztségét is főleg az Egyetem érdekében vállalhatta el,
bár az is kétségtelen, hogy „Sántha bízott - mint mi mindnyájan - az ország többpártrendszeren alapuló demokratikus átalakulásában". Es tulajdonképpen ezzel kezdődött
„A Sántha-ügy". Ezzel a bizalommal.
A Sántha-ügy iratait Majerszky Klára nemigen kommentálja, nem jegyzeteli. Időrendben egymás után rakva önmagukért beszélnek s kirajzolják a per teljes történetét.
Majerszky ritka közbeszólásai inkább csak néhány téves nézet korrigálására szorítkoznak. Figyelmeztet például, hogy a látszat ellenére a per megindítására „fölülről" adták
meg a jelet, nem Debrecenből indult. Hiszen amikor Sántha 1948 novemberében - régi
pacifista meggyőződésére hivatkozva - lemondott a SzhSz Debreceni Csoportjának elnöki tisztségéről, és a Hajdú megyei Pártbizottság erre fel durva sajtótámadást indított
ellene, akkor ezt még Horváth Mártonon keresztül maga Rákosi állíttatta le és részletes
jelentést kért. Nem jött még el az ideje fellépni Sántha ellen. Persze addig se nyugodtak: az elvtársak igyekeztek a lehető legtöbb terhelő adatot összehordani Sántha ellen.
Még felesége fél éves londoni tanulmányútját is felrótták neki: „Visszajövetele után
megbízható hírek szerint azt a kijelentést tette, amennyiben nem lettek volna gyermekei Magyarországon, úgy többé nem jött volna vissza." „Ami - fűzi a mondathoz fanyar humorral Majerszky - a rólam szóló »megbízható hírt« illeti, sajnos nem lehet
igaz, egyrészt nemcsak gyermekeim, hanem férjem, édesanyám és nagymamám volt
Magyarországon, másrészt - nem tagadom - én még meggyőződéses és hithű »Ninocska«-ként voltam kinn Angliában. »A rózsaszínű szemüveg« csak hazatértem után
1949-ben »hullott le a szememről«. Ezt prof. Jefferson 1957-ben a brüsszeli világkongresszuson barátsággal bár, de a fejemre olvasta W. Penfield jelenlétében." Még külön
kis személyes anekdotát is közöl Majerszky kezdeti párthűségének illusztrálására: „49
elején a párttisztogatás során kizártak a pártból (nem voltam jelen). Mikor elképedve
közöltem a Prof.-al, hogy "Képzeld kizártak a pártból!« - rövid angol pipáját a szájából
kivéve azt mondta: »Hálás leszel nekik még ezért!« És teljesen igaza volt. Nagyon roszszul esett, de szabad ember lettem."
Sántha mindig szabad emberként, nyíltan, világosan, félreérthetetlenül szólt egy
olyan világban, ahol mindent „felülről" és „háttérből" irányítottak, konspiratív és
manipulatív módszerekkel, ahol még a legfőbb irányítók maguk sem voltak szabad
emberek, és ahol egyre inkább a félelem, a színlelés, a hazugság hálója kerített be mindent. Ezzel került szembe lépten-nyomon Sántha nyílt szókimondása. Ahogyan például a Magyar Tudományos Tanács 1949. augusztus 26-i ülésén a tudományos kutató
intézetekként kijelölendő klinikák kiválasztásakor kiáll Környey István mellett, s ahogyan a Gegesi Kis Pál Gyermekklinikájával kapcsolatban elhangzott „kozmopolitizmusra" utaló vádak nyomán szükségesnek látja tisztázni a maga elszánt és elvi koz.mopolitizmusát, a jelenlévők általános megrökönyödésére és félelmére.
Sántha felszólalását az ülés jegyzőkönyvéből idézi Majerszky, illetve Madár János
párttitkár két (feljelentéséből, melyet Alexits Györgynek, a MTT főtitkárának kiil-

78

tiszatáj

dött, aki azután Gerő elvtársnak továbbította. „Az én véleményem szerint - kommentálja Alexits a jelentéseket - mindkettőből az sül ki, hogy Sánthának fogalma sincs arról, mi a tartalmuk ezeknek a szavaknak, mint "kozmopolitizmus, hazafiság« stb.
Sántha - szerintem - aktív soviniszta, van benne egy adag spontán materializmus és az,
amit ő kozmopolitizmusnak nevez, zűrzavaros fantazmagória, valami olyan együttműködésről, amilyent valójában a proletár internacionalizmus tehet lehetővé".
Alexits György kiváló matematikus, eminensen racionális elme, széleslátókörű és
tisztességes ember volt, régi illegális kommunista. Feltehetőn valóban ez volt a véleménye Sántha kozmopolitizmus és hazafiság felfogásáról, és nem tulajdonított nagy jelentőséget neki. „Azt hiszem - folytatja - , hogy ha van egyáltalában »Sántha-ügy«, akkor
azt részben az egyes elvtársak merevsége idézte elő, olyan elvtársaké, akik nem ismerték fel annak a jelentőségét, hogy egy polgári tudós esetleg jószándékú, de zagyva politikai elképzeléseit milyen frazeológiába burkolja, és szavakon nyargalva elriasztották
Sánthát attól, hogy a szavak mögött a lényeget felismerhesse."
Nem tudható, mennyiben igyekezett itt Alexits „menteni" Sánthát: mindenesetre
Sántha épp a szavak és a frazeológia mögötti lényeget ismerte fel mindenkinél világosabban és mondotta ki félreérthetetlenül. És az ideológiai különbségek miatt lemondott MTT-beli tagságáról: „Tudományos és kultúrpolitikánk irányát olyannak látom,
amellyel nem tudok azonosulni. Változtatásokra törekedni kilátástalanságra ítélt feladat volna, és nem is vindikálhatom magamnak. Nem tartanám helyesnek és becsületes
dolognak, ha a Tanács munkáját ellentéteimmel még nehezíteném, viszont - úgy érzem
- jogom van ahhoz, hogy belső meghasonlások ellen védekezzem. A legszigorúbban
szakmai területen kívánnék dolgozni, ahol - azt hiszem - változatlanul hasznos munkát tudnék végezni.
Végül kérni szeretném az Elnökséget, hogy azt a fizetéspluszt, amely legkitűnőbb
professzortársaim elé helyez és amelyet nem látok indokoltnak és megérdemeltnek,
megszüntetni szíveskedjék."
Ám a professzornak, ellentétben a tudóssal, szakmai kötelességeihez tartozik az
állásfoglalás az egyetem és az oktatás kérdéseiben. „Az történt, hogy 1950 őszén Debrecenben kari ülésen tárgyalták a katonai oktatás egyetemi bevezetését (amely egyébként a Horthy-korszakban rendszeres volt), és Sántha ez ellen tiltakozott, sőt rémült
professzortársai között, akik természetesen egyhangúlag megszavazták az oktatást - hiszen ez volt a »penzum« - követelte tiltakozásának jegyzőkönyvbe vételét." Don
Quijote-i tett volt? Bizonyára, de ez szükségképpen következett egész világlátásából,
feltétlen békepártiságából, tisztességéből. Ma látjuk, vagy helyesebben még ma se látjuk
Sántha logikusan végiggondolt kozmopolitizmusának az igazát: aki készül a háborúra,
az elébb-utóbb háborúba keveredik; mindenféle honvédelem valaki ellen irányul, és
a hazafiság legyen még oly tiszta szándékú, bezárkózásra és gyűlölködésre vezet.
A harcászati oktatás ellen: tiltakozás után Sánthát „felhívták az Eü. Minisztériumba Orbán László elvtárshoz, aki a beszélgetés végén azt mondta neki: "Professzor
Úr, most már nem is ellenfél többé, hanem ellenség!« Sántha ekkor felajánlotta (immár
másodszor), hogy lemond tanszékéről, de ezt természetesen nem fogadták el. Erről később így ír Sántha egy feljegyzésében: »Ha akkor közlik velem, hogy nem dolgozhatom tovább a tanszéken, zokszó nélkül tudomásul vettem volna. Megértettem volna,
hogy a mai hidegháborús légkörben a tolerancia nem lehet ugyanaz a gondolat- és szólásszabadság terén, mint egy polgári demokráciáé zavartalan békekörülmények között.
De nem ez történt."

1997. március

79

Nem is történhetett, hiszen Sántha nyíltságával, becsületességével, belátásával
szemben a Párt hazugságokra, látszatokra, színlelésre építő és számító konspiratívmanipulatív erőszakossága állott. A Párt által tervezett és lebonyolított szcenárió szinte
magától bontakozik ki így a dokumentumok sorjázásából.
1951 január 17: termelési értekezlet az idegklinika tantermében, ahol a MDP
klinikai I. alapszervezetének titkára - egy szigorú medikus - durva személyeskedő támadást intéz a professzor szakmai tekintélye ellen. „Viselkedése példátlan volt. Az uszításnak, a munkafegyelem bomlasztásának és a közösségi erkölcs destruálásának a legalacsonyabb rendű módszerét vette igénybe. A történtek után kénytelen vagyok tiltakozni az ellen, hogy az Idegklinikára belépjen" - írja pár nappal később Sántha a dékánnak, és kéri, hogy a hallgató rövidesen esedékes szigorlatát másnál tehesse le. A dékán
nyomban válaszol, kioktatva a professzort, hogy a hallgató „az Idegklinika termelési
ertekezletén nem mint szigorló orvos vett részt, hanem a Magyar Dolgozók Pártja I.
alapszervezetének titkáraként". Mint szigorló orvosnak viszont joga van a kötelező klinikai gyakorlatok elvégzésére és kizáró körülmények hiányában a professzor nem zárkózhat el szigorlatoztatásától.
Mintha a középkori jogi elmélet ébredt volna újra a dékán elvtárs rabulisztikájában a „párttitkár két teste" formájában; mindenesetre a Prof. annak rendje s módja szerint leszigorlatoztatta a Párt felkentjét szigorló orvosi testében. A párttitkár-affér
a nagy színjátéknak azonban csupán a nyitánya volt. A következő lépés Sántha szakmai és professzori tekintélyének a megingatására a „sztahanovista ügy" volt.
Négy hallgatói levél szolgált a konstrukciós per alapjául; négy negyedéves medikus (kettőt hiába keresett Majerszky az egyetem névsoraiban) jelentett Sántha 1951
február 14-i előadásáról, amelyben „az elmebetegségeket kiváltó tényezőkről volt szó".
Az egyik levél gondosan csoportosítva fel is sorolja az említett számos tényezőt, második csoportként a hatból a kimerültséget. Itt is több faktor került említésre, jelent
a medikus. „S végül a rivalizációval járó megváltozott lelkiállapot, - az állandó szorongásérzés, a lemaradástól való félelem is lehet aetiológia, mint pl. sztahanovistáknál
manifestálódó - elmebetegség, ahol nem annyira a testi kimerültség, mint éppen a psichikus tényező dominál. (Hiszen a marathoni futók példájából látjuk, hogy a testi kimerültség és elmebetegség összefügg)" - idéz vélhetően az órán készült jegyzetéből az
egyik saját névvel feljelentő medikus. A hallgatói névsorban nem szereplő hallgató már
határozottabban fogalmaz: „... énszerintem kérdéses, hogy a Szovjetunió sztahanovistái
között fordult-e elő a későbbiekben elmebetegség?"
A költői kérdésre a Magyar Tudományos Akadémia Orvosi Osztályának 1951
március 3-i osztályvezetőségi ülése felelt: „Havas főigazgató bejelenti, hogy értesülése
szerint a debreceni Idegklinikán Sántha professzor előadásában olyan kitételt használt,
hogy a sztahanovisták között gyakrabban fordulnak elő bizonyos elmebetegségek. Kívánatosnak tartaná, ha az Akadémia erről a kérdésről nyilvánosan vitát rendezne, és
Sántha professzor ott próbálja megvédeni álláspontját." A következő, 1951. március 16-i
osztályvezetőségi ülésen Hamvas András felolvassa a négy medikus-levelet, majd az osztályvezetőség „úgy határoz, hogy levélben felkéri Sántha professzort, hogy kijelentését
statisztikai adatokkal támassza alá, és megkérdezi, hajlandó-e álláspontját nyilvános akadémiai vitában megvédeni". A jegyzőkönyvet felterjesztik az Akadémia Elnökségének,
és kérik a választ. Rusznyák István elnök 1951. április 16-án válaszol: „Az elnökség határozata értelmében egyelőre sem Sántha Kálmán nyilatkozatai, sem Issekutz profeszszor kritikája ügyében semmilyen lépés nem kívánatos." Sántháék sem sejtik a veszélyt:

80

tiszatáj

Majerszky ezt egy hosszú, nyugodt hangú oktatási jelentés idézésével illusztrálja.
De Madár párttitkár „Feljegyzésbe 1951. március 31-én „Veres elvtárs részére" mutatja,
hogy suttyomban teljes erővel folyt már a leszámolás előkészítése.
Ez az 1951 május 31-i Madár-jelentés a kötet legérdekesebb, legárulkodóbb dokumentumainak egyike. Részletesen beszámol a fejleményekről, hogy t. i. az elnökség
eleinte az akciót „nem találta időszerűnek", ámde a május 26-i osztályvezetőségi ülésre
már megérkezett „az Elnökség leirata, amelyben felszólítja az Orvosi Osztály vezetőségét, hogy idézze meg Sántha Kálmánt, és szólítsa fel sürgősen arra, hogy nyilvános vita
keretében terjessze elő azokat a bizonyítékokat, amelyekre állítását alapozza". Mindjárt ki is tűzték a vitát június hó l-jén 1/2 6 órára, és „Rajna osztálytitkár elvtárs expressz-ajánlott levélben értesítette Sántha professzort arról, hogy az osztályvezetőség
nyilvános ülésen kér tőle magyarázatot. Ugyanakkor értesítette a Titkárság Debrecenben Kellner és Pécsett Ernst elvtársakat az ügy jellegéről, hogy egy esetleges reakciós
szervezkedésre készüljenek fel". Mellékeli Sántha május 29-én érkezett válaszát, amiből
egyébként napnál világosabban kiderül, hogy bármiféle „nyilvános magyarázat" szükségtelen és egyenesen nevetséges az erőltetése. Ez persze Madár elvtársat egyáltalában
nem zavarta: nevekre és szerepekre lebontva részletezi, hogyan gondolták el az osztályülés lefolyását. Havas elvtárs már el is kezdte a kiválasztott akadémikusok betanítását. „Itt a legnagyobb nehézséget az képezi, hogy Nyíró professzor, a tervezett első felszólaló azt kívánja leszögezni, hogy Sántha kizárólag ott követett el hibát, hogy elméletileg helyes fejtegetést helytelen példára alkalmazott, mert a sztahanovistáknál nyilvánvaló módon nem játszhatnak szerepet a negatív emocionális reakciók. Ennélfogva
itt nem tudományos, hanem kizárólagosan politikai kérdésről lehet szó. Amikor rá
akartuk venni Nyírő professzort, hogy Sántha példájával kapcsolatosan az egész fejtegetés tudománytalanságát domborítsa ki, erre nem mutatott hajlandóságot." Kerestek
hát gyorsan mást, aki mutatott. Nyírő (maga)mentő ötletét a „példa" helytelenségéről
pedig kisvártatva kitűnően hasznosította Doleschall elvtárs, aki Sántha tanszéktől megfosztásakor váltig a „példa" alapvető szerepét és fontosságát hangsúlyozta az előadásokban, s ezzel kapcsolatban a professzor fokozott felelősségét. Hiába magyarázta
Sántha kristálytisztán, hogy a rekriminált előadásban nem „példáról" és nem általában
„sztahanovistákról" volt szó, hanem egyfajta circulus vitiosus-ról: kiélezett versenyhelyzetekben fellépő kényszerek, szorongások, félelmek, feszültségek, letörések fizikai
és szellemi teljesítőképességet rontó és ezáltal a negatív emotionális statust tovább erősítő hatásáról. Az elvtársak nemigen érthették meg persze Sántha érvelését, különben
aligha mulasztották volna el a kibernetika „imperialista bűnében" is elmarasztalni.
A június hó 1-én tartott nyilvános osztályülés teljes terjedelmében közölt jegyzőkönyve mutatja, hogy a gyűlés pontosan úgy zajlott le, ahogyan Madár elvtárs május
31-én jóelőre jelentette Veres elvtársnak, aki - amint Majerszky kiderítette - „a Magyar
Dolgozók Pártja Központi Bizottsága Ellenőrző Osztályának volt a vezetője. Hozzá
kellett jelenteni minden kiemelkedő személlyel kapcsolatos dolgot - és hát Sántha végeredményben valaha az Ideiglenes Nemzetgyűlés alelnöke volt." így működött a pártapparátus; úgyhogy a meglepő és félelmetes nem is annyira az ülés teljes és tökéletes
előre megtervezettsége, mint inkább a szereplők - kiemelkedő akadémikusok és nem
kevesen elsőrendű intellektusok - szembetűnő igyekezete a „túlteljesítésre". Szentágothai János nem is mulaszthatta el okos vagy naiv segítőkészséggel megjegyezni,
„hogy a vita nem eléggé vette figyelembe azt, hogy Sántha - amint leveléből világosan
kitűnik - a sztahanovizmussal szemben teljesen pozitív álláspontra helyezkedik". Szent-

1997. március

81

ágothai professzort nyomban hosszú és lekezelő kioktatásban részesítette Fogarasi
Béla, mint filozófus, csatlakozott hozzá Szluka Emil Sztálin elvtárs szavaival szólva,
„hogy nálunk is vidámabb lett az élet", majd Ernst Jenő leplezte le Sántha kétszínűségét, „hogy az uszításnak szánt tanítás a kritikátlan medikusok felé nyilvánosan történt,
míg a sztahanovizmus elismerése önmagában fülbegyónásszerűen történt. Meggyőződhettünk arról, hogy Sántha akadémikus kifelé mit mondott, és egy levelében bizalmasan mit suttogott meg".
Az elhangzottakra Sántha igen röviden reflektált. A hosszú disputában a legemberibb és legbarátibb hozzászólást a sztahanovisták most megismert képviselőjétől,
Pioker Ignáctól hallotta, barátibbat, mint akadémikus társaitól. Ezen „számára kötelező kinyilatkoztatás után - rögzíti a jegyzőkönyv - engedje meg az osztály, hogy mint
ideggyógyász és mint férfi szóljon néhány szót. Mint ideggyógyász teljes figyelemmel
kísérte ezt az ülést, teljesen megértett mindent, és teljesen természetesnek is talál mindent. Másképpen nem is várhatta volna ennek az ülésnek a lefolyását. Mint férfinek,
aki már 15 éves korában nézett először szembe az élettel, és aki mindig az igazság mellett állt - tudomásul kell vennie mindent. Ezeket kívánta hangsúlyozni."
Majd Rusznyák István összegezése után az Orvosi Osztály rendes- és levelező tagjai zárt ülésre vonultak vissza, ahol Haynal Imre és Kerpel-Fronius Ödön óvatos intésével mit sem törődve 14 szavazattal 5 ellenében kizárásra javasolták Sánthát. A javaslatot az Akadémia Elnöksége 1951. június 18-i ülésén emelte határozattá és szentesítette.
Környey István, aki betegsége miatt nem volt jelen a június l-jei ülésen, levelet írt
Rusznyáknak, akivel még Szegedről tartotta a barátságot. A levél nem volt feltalálható,
de Rusznyák válaszából sejthetően arra kérhette, hogy lépjen közbe: legalább a katedráján hagyják meg Sánthát, ne fosszák meg tőle az országot. Az mindenesetre világosan
kiderül Rusznyák leveléből, hogy ha ezt kérte, hiába kérte. A katedrától való megfosztás ugyanolyan előre elhatározott tény volt, mint az akadémiáról való kizárás.
A katedrától való megfosztást dr. Doleschall miniszterhelyettes elvtárs celebrálta
június 5-én Debrecenben. Az erről készült jegyzőkönyv a maga nemében még szomorúbb olvasmány, mint az akadémiai kizárás, afféle „kommunista barokk" díszletekkel
megrendezett - és tragikomikus mozzanatokat sem nélkülöző - színjátéka. Debrecenben Doleschall a nyers erőszak nevében diktál, egyszerre szemforgatóan és cinikusan.
Az akadémiai színjáték célja Sántha tudományos tekintélyének a megtépázása volt,
a debreceni fegyelmi eljárásé és az azt közvetlenül követő rendkívüli kari ülésé a profeszszori tekintélyének a lerombolása. A fegyelmi eljáráson, mivel Doleschall nyilatkozásra szólítja fel, Sántha hosszabban és konkrétan válaszol. „Nem vállalok felelősséget
azért, amit egyáltalában nem mondtam és nem tettem. Miután kész helyzetet látok,
tudomásul veszem. Nem tudok védekezni olyan ellen, ami nincs. Az előadás egyáltalában nem úgy zajlott le. Levelemet azt hiszem, teljesen érthetően írtam meg az Akadémiának. Védekezésnek helye nincs, úgy érzem védekezéssel lealacsonyítanám magam,
miután koholmány alapján elindult és alaposan megorganizált boszorkányper indult
meg ellenem. Tisztában vagyok azzal, hogy az erősebb fél győz, egyben azonban én
vagyok erősebb: erkölcsiekben. Az eseményeket kritikus szemmel nézem. Annak idején Szántó György VKM főosztályvezetőnek és utóbb Orbán csoportfőnöknek is
megmondtam: ha megunnak, tudomásul veszem. Egyet ne kívánjanak, hogy saját becsületemet feladjam." Látta pedig valószínűleg azt is, hogy éppen ezt kívánják tőle,
s tán nem is csak a „Párt"! „Én ideggyógyász vagyok. Miért hatott meg az akadémiai ülésen jelenlévő sztahanovista magatartása? Mert emberi volt. Igyekezett emberien meg-

82

tiszatáj

győzni a maga igazáról. Miért volt a többi másmilyen? Csak ezzel a hasonlattal tudok
élni: ha valaki bent van a sárban, nagyon rossznéven veszi, ha valaki azon kívül van"
- mondja a fegyelmi határozat kihirdetését követő „beszélgetésben" Doleschallnak.
És teljes határozottsággal visszautasítja az ajánlatot, hogy vigye magával Balassagyarmatra a klinikájáról az egész műtőt. Nem volt hajlandó a régiót megfosztani idegsebészeti centrumától. Puszta kézzel vonult a száműzetésbe, ezentúl nem vesz sebészműszert
a kezébe.
Hamarosan igazolódott, hogy ebben is jól döntött. Néhány év alatt olyan klinikát nevelt fel, amely megállott a saját lábán, és jól ellátta az országrész idegsebészeti teendőit nélküle is. A nehezebb esetekben pedig a debreceniek diagnosztikus célból rendszeresen konzultáltak a Proffal. A távolból is vezette a munkájukat, s olykor tán a késüket is. De még sokkal többet tett ennél. Sántha Kálmán Balassagyarmaton országos
érvényű és hatású remény-forrássá és legendává növekedett, a helytállás és a becsület
nem-egészen-reménytelenségének eleven példájává.
Balassagyarmati életüket Majerszky tömören ismerteti és szemléletesen; még arra
is jut helye, hogy egy találó anekdotával érzékeltesse, mennyire befogadta őket a nógrádi nép. A könyv ügy-centrikusságának megfelelően a hangsúly itt is a rehabilitáció
ismertetésére esik. Sántha maga nem bízott rehabilitációjának lehetőségében, és soha
egyetlen lépést sem tett érdekében. Majerszky újságcikkekből, magánlevelekből, archivált jegyzőkönyvekből állítja össze a rehabilitációs-ügy részleteit, amelyek sokkal bonyolultabbak a boszorkányper lépéseinél. Érthető, hiszen a rehabilitáció a kizárássaltanszékfosztással ellentétben nem volt előre megkomponált. Azután meg az olvadásvisszaszigorodás nagy hullámai is módosították a menetét. De a D O T E pártvezetősége
részéről Fehér Ottó párttitkár 1955 őszén nagyon határozottan Sántha tanszékre való
visszahozása mellett foglal állást. Went István professzor (Sántha régi barátja) közvetítésével október elején találkozott az akkor épp Debrecenben tartózkodó Sánthával,
hosszan beszélgetett vele, és igyekezett tisztázni, „hogy melyek azok a feltételek, amelyek között működni tudna", számol be az október 7-én megtartott Párt Vezető Bizottság ülésen. A PVB - amint az ülés jegyzőkönyvéből kiderül - mindenesetre még
ekkor is valahogy úgy képzelte el, hogy majd „ellenőrzésük" alatt tartják és „segítik"
„Sántha elvtársat", „hogy túljusson az álláspontján, amiben nem ért egyet, és ne jusson
az egyetemi polgári ideológia hatáskörébe, hanem megértse és támogassa pártunk munkáját, amennyire tőle telik, és gondolkozásmódja megengedi". Nem kevésbé érdekes és
az egész „olvadásra" jellemző Fehér elvtárs záró megjegyzése: „A beszélgetés fontos
részleteit, melyet Sántha professzorral folytattam, Tariska Jolánon és Haberland Katalinon keresztül visszahallottam, akiknek Sántha professzor elmondta a legfontosabb
dolgokat. Nem figyelmeztettem előre, mert természetesnek vettem, hogy nem viszi ezt
nyilvánosság elé. Utólagosan figyelmeztetéssel éltem az indiszkrécióra vonatkozóan,
mely egy ilyen ügynek legfeljebb csak árthat." Mindenesetre Fehér elvtárs a „Sánthával
történt beszélgetés után sürgősen felutazott Budapestre a Párttal [Andics Erzsébet] és
a Minisztériummal [Simonovits István] dűlőre vinni a rehabilitáció ügyét. Debrecenben
55. október 18-án tartott PVB ülésen beszámolt az egyelőre »félsiker«-ről (Simonovits
nem kedvelte Sánthát)." A jegyzőkönyvből közölt részlet mutatja, hogy mennyire igaza
volt Sánthának, amikor meglehetős rezignáltsággal fogadta a rehabilitációs tapogatózásokat.
Nem állt jobban az ügy az Akadémián sem. Andics Erzsébet ugyan (miután beszélt a betegsége súlyosbodása miatt a Honvéd Kórházban, Juhász Pál osztályán tar-

1997. március

83

tózkodó Sánthával) 1956 áprilisában - „miközben a Petőfi Körben és másutt folynak
a heves politikai viták" - utasította az MTA Elnökségét a rehabilitációs-íigy lefolytatására, de az Elnökség nagy ravaszul úgy akarta beállítani, mintha Sántha a - különben
jogos - kizárása óta tanúsított lelkiismeretességével és odaadóan végzett gyógyító munkájával érdemelte volna ki a visszavételt. „Hát Andics Erzsébet nem ismerte jól Sántha
Kálmánt, de még csak azt sem tudta, hogy mi egy tudós önérzete, büszkesége, - ha beleegyezett, hogy ezt a megalázó fogalmazást elküldjék Sánthának, és azt hitte, hogy ezt
el fogja fogadni" - kommentálja Majerszky az Elnökség visszavételi-javaslatát. Dokumentumok hosszú sorával mutatja azután be, hogyan kényszerítette Sántha a rohamosan demokratizálódó politikai légkörben az Akadémiát hibája teljes beismerésére és
a tisztességes rehabilitációs formulára. Nem azért, mintha magának kívánt volna elégtételt. Még csak nem is azért, hogy ügyét magukénak tekintő barátainak és tanítványainak ne szegje kedvét. Következetességével és okos makacsságával magának a Magyar
Tudományos Akadémiának szerezte vissza az önbecsülés lehetőségét, melyet az ő alattomos kizárásával eljátszott. S mindőnknek demonstrálta, hogy tisztesség, értelem, jóindulat nem föltétlenül és törvényszerűen marad alul az erőszak és meghunyászkodás
szentszövetségével szemben.
A „kellő alap nélkül történt" - ez volt végül a megfogalmazás - kizárást hatálytalanító határozat kelte 1956. augusztus 1. December 12-én Sántha Kálmán a Honvéd
Kórházban Juhász Pál osztályán „befejezte földi pályafutását... Jóval halála előtt megmondta, hogy Debrecenben iegyen a temetése. Budapestet sohasem szerette. 1956. december 19-én a levert forradalom után a behavazott debreceni köztemető díszsírhelyén
helyeztük el a koporsóját. A ravatalnál őszinte beszédek hangzottak el, - a forradalom
utáni megtorlások még éppen csak elkezdődtek, még nem vált közismertté, hogy mi
következik."
1958 végén állítottak sírjára fekete gránitból sírkövet. „Nem volt könnyű azokban az években fekete gránithoz jutni, - nem is lehetett újat kapni. De végül mégis sikerült - írja özvegye - a gránitsírkövet felállíttatnom, és kedvenc Horatius ódám sorait
rávésetnem (Iustum et tenacem propositi virum...). Tizennyolc éves koromban ezt választottam életem egyik mottójául. Sejthette az a gimnazista kislány, hogy a sors olyan
férfival hozza össze, akire ráillenek ezek a sorok?"
És ez a sírkő most már ugyanúgy hozzátartozik Debrecenhez és ugyanúgy emeli,
mint a város másik szélén a Csokonaié. Ezekkel a Horatius-sorokkal vált Sántha Kálmán végérvényesen és a magyar sztoicizmus sok évszázados szellemében debrecenivé:
»... Non civium ardor prava iubentium / non vultus instantis Tyranni/ mente quatit
solida neque auster, / dux inquieti turbidus Hadriae, / nec fulminantis magna manus
lovis: / si fractus illabatur orbis, / impavidum ferient ruinae."
(A debreceni orvosképzés nagy alakjai: Szerk Dr. Lampé László. 9. füzet. Debrecen,
1996.)

84

SÁNDOR

tiszatáj

IVÁN

Intenzív és autonóm jelenlét
„Szerettem olvasni ott..."
(Virginia Woolí)

Másképpen olvasok mint régebben. Kevés mondat állít meg.
Kezdd újra!
De továbbra is átrohanok az oldalakon, a bekezdéseken. Távol maradok így talán
jelentékeny gondolatoktól, meghallásra méltó beszédmódoktól is. Amíg le nem lassít
egy mondat és meg nem érzem önmagam intenzív jelenlétét abban, amit olvasok?
Amíg csendet nem teremt bennem (akárcsak) néhány szó, és át nem emel abba a világba, ahonnan a „néma dolgok szólnak hozzám"?
Hofmannsthal e négy szava lám megállít. Visszalapozok.
Száz éve lázasabbak voltak a mondatok. Ezt belekalkulálom hangzásukba, miközben magukkal húznak egy korántsem távoli világba. Befelé. Önmagamba: „minden
részekre esett előttem, és a részek újabb részekre, és már semmi sem hagyta, hogy
egyetlen fogalommal átfogjam. A szavak egymástól elszakadva úsztak körülöttem,
azok felé a szavak felé siettek, amelyek engem néztek, feszülten, amelyekbe ismét bele
kellett néznem... az egész egyfajta lázas gondolkozás, de olyan anyagban való gondolkozás, amelyik közvetlenebb, folyékonyabb inkább, mint a szavak. Ez is örvénylés, de
olyan, amelyik úgy tűnik, nem a feneketlenségbe vezet, mint a szavak örvénye, hanem
valahogy önmagamba..."
A néma, az ismeretlen, a névadásra váró dolgok vonzanak magukhoz. Meg az
a „technika", ahogy mások felfedik önmagukban a megszólításra várakozó rétegeket
azokban a tartományokban, amelyek megegyeznek az érvényben lévő kifejezések,
az elkoptatott hétköznapi ítéletek nevetséges elégtelensége miatt érzett feszültséggel.
Ahhoz az utazáshoz kell megteremtened magadban a csendet, amely idáig vezet.
A csendnek is vannak változatai.
Ez intenzív csend; aktív kontemplativitás.
Olvasom Györe Balázs új kis könyvét (regény? szöveg? istenem, mi is? nem
mindegy?), mondom neki: az a jó benne, hogy még a korábbi munkáinál is lejjebb jutott önmagában; továbbá hogy tud a fogalmilag megközelíthetőről is úgy beszélni például az időről - , mint egy tárgyról, emlékről, mint a kézmelegről. Olvasom
Főidényi F. László kisesszéjét a lassúságról: „...minél hangosabb a világ... annál lázítóbb lehet a csend... A gyorsaság mérőeszköze az óra; Cage azonban olyasfajta lassúságra vágyott, amely órával mérhetetlen. Ez a lassúság a belső szellemi összeszedettség
jele." Olvasom Fűzi László új tanulmánykötetét és megállít a bevezető néhány mondata: „A magyar kultúra legnagyobb gondjának azt tartom, hogy ... egy pillanatra sem
áll meg eltűnődni azon, hogy mi történt és történt-e valami... A csend, a tűnődés,
a megértésre való törekvés hiányzik..."
Két-három évenként magamhoz húzom Virginia Woolf esszéit. Nézzük csak meg
újra az Olvasás címűt. Vissza a karosszékhez. A könyvespolchoz (hosszú, alacsony
szoba, apró, megbarnult könyvekkel, fóliánsokkal, testes hittudományi kötetekkel,
a könyvszekrényen faragott madarakkal), amit úgy szeret (távoli vidékre nyíló kilátás-

1997. március

85

sal, a mocsári fák árnyékában az Északi-tenger kék vonalával). „Egy halovány karszéket az ablak elé húz az ember, hogy a vállán át hulljon a lapra a fény." A külső képet „néha keresztezi a füvet nyíró kertész árnyéka, amint gumicsizmában fel-alá vezeti
póniját, a gép aprót nyikordul, és az imént vágott mellé megint egy széles karéj zöldet
hasít". Minden - a póniját vezető kertész is - része a könyvnek. A lapokon megelevenedő arcok, a könyvespolcon őrzött fagyümölcs illata, a képzelet bakugrásai, játékba
lendülő regényalakok időben-térben együttes kalandozása.
Ma a karosszék egy expresszvonat ülése, a táj a vonatablakon túli villanássorozat.
Tudom, nemcsak engem foglalkoztat a „néma dolgok" meghallása a száguldásban.
Öröm, hogy a fiatalabb, az egész fiatal nemzedékhez tartozókat is. Főidényi esszéjéből,
a Lassúság dicséretéből idéztem. Babarczy Eszter is az intenzív jelenlét lehetőségeit keresi. Schein Gábor Pilinszky csendpoétikáját elemezte nemrég.
Önmagam felé indít el Fűzi László kötete is. Gondolkodásának, beszédmódjának
lényege: tűnődés a „dolgok" együttlátásához.
Mit szólít meg bennem?
Érdekes, hogy Platóntól Wittgensteinig a nyelvben való kételkedés, a szavakkal,
a leírhatósággal szembeni elégedetlenség, a csend igénye, a meg nem nevezhetőségbe
való belenyugvás, a nyelvben, a szavakkal, a leírással, a megnevezésekkel fejeződik ki.
A csend, amely ennek az „átfordításnak" a színhelye, valójában belső küzdőtér. Egzisztenciális sűrűsödés. A meg nem ismerhetőség és értelmezés, az elnémulás és névkeresés
kavargása. Olyan folyékonyság, amelynek jellege korszakonként átszíneződik. LIa a racionális áthevítettség a modernség belső csend igényének, ha a töredékek szigetvilágában való kalandozás a posztmodernitásénak, akkor a kontemplatív aktivitás otthonteremtő „elnémulása" talán az előttünk álló korszak „lassításának" a fokozata lehet.
Hofmannsthalt még ez a felismerés nyűgözte le: „semmi sem hagyta, hogy egyetlen fogalommal átfogjam". Ma már az a törekvés is felér egy szembeszegüléssel, miszerint
a megnevezésekkel átfoghatatlan észleletek az együttlátás igényével legyenek megközelíthetők. Fűzi László írásai az atomizálódott folyamatok, a szórtságok erőterében
„hoznak játékba" különböző elemeket. Az elmúlt esztendők „újdonságai" foglalkoztatják: a kultúra átalakulása, az értelmiség helyzetének változása, a tudományos gondolkozás hatásmechanizmusa, a változó művészetfelfogások, a poétikák pluralizmusának
megjelenésformái egy-egy életműben.
Kötetének borítója Benes József Egyszer volt állatok című színgazdag, fekete alapozású képe alapján készült. Erről a festészetről írja: hozzá hasonlóan „humanizálnunk
kell a magunk világát, még ha tudjuk is, hogy bármikor eltűnhet az, amibe kapaszkodunk". Tolnai Ottót idézi, aki Benes képei előtt mondja: „Ez már a vég utáni tájkép..."
Kézbeveszem a könyvet. Becsukom a könyvet. Fellapozom újra az Olvasást:
„Olvastam és már nem olvasok, elindulok... hogy a kilátást vegyem szemügyre."
Milyen tájról beszél Tolnai Ottó? Miközben látja, amit lát, mit látok én? Mit
hívnak elő a befelé elindító mondatok? Mi neveződhet meg a csendben, amit a Balvégzetű évtized? írásai teremtenek meg bennem?
A kilencvenes évek közepének új látványa. Miközben a diktatúrák és féldiktatúrák letűntek, miközben fél évtized nagy változásokat hozott a világ gazdasági és társadalmi körülményeiben, miközben az élet korábbi ellentmondásai^ részben megmaradtak,
részben eltűntek, részben egészen új ellentmondásoknak adták át a helyüket, megváltozott az európai demokrácia jellege. Megváltozott a teherbírása, a problémamegoldó hatékonysága. Egész szerkezete. Nemcsak az tűnt el, amit a FAL eltűnése jelképezett.

86

tiszatáj

Nemcsak megtörtént mindaz, ami annyiszor és annyi felől értelmezve 1989 óta úgy
történt meg, hogy néhol és néha mintha nem is történt volna túl sok. Olyan, egyelőre
még „némán kavargó" események részesei vagyunk, amelyek átformálják az európai
ember helyzetét, benső világát, gondolkozását, mentalitását. Egész kultúráját. Ezek
a „némán kavargó" események ott vannak abban az új erőtérben, amelyben a művek,
a művészeti felfogások és megközelítések is kavarognak.
Nemcsak a volt szocialista országokban, de Nyugaton is elérte a polgárságot, az
értelmiséget a globális konkurenciaharc, az értékek omlása, a kapcsolatok szétesése.
Megingott a jólét, a szolidaritás, a személyes szabadság együttes lehetősége. Szembekerültek a demokratikus és liberális értékrendek. Szembekerült egymással a jólét és
a szolidaritás, a demokratikus értékek és a személyes szabadság. Ám nemcsak az európai
hatalmi központok (ami természetes), de az értelmiség legjobbjai, maga az európai szellem sem képes kellő jelentőségében felfogni és kinyilvánítani, hogy a személyes szabadság veszélyeztetettségének a demokratikus rendszerekben is új változatai vannak kialakulóban. A felerősödő érdekhajsza, az idegengyűlölet, az autoritárius lépések a mai európai problémákból egy olyan „kiút" lehetőségét „játszatják" be az alternatívák közé,
amelyet Ralf Darendorf - azon kevesek egyike, aki ismeri a csendet, amelyben az új
„külső látvány" megnevezést kaphat - „Szingapúr-modellnek" keresztelt el: „Jólét - igen,
társadalmi összetartás - igen, egyéni szabadság - nem."
Ezt mondja: „Európában az utóbbi öt-hat évben hatalmas, nem várt gazdasági,
társadalmi és politikai kihívásokkal kerültünk szembe, és nem tudjuk, hogy boldoguljunk velük... A középosztály belülről szétesik. A versengés olyan érték lett, ami kitaszítja az összetartást és a társadalmi kapcsolatokat. A globális konkurencia megingatta
az értékrendet, a gyönyörű európai életmodellt... az egyre többen lévő megrémült emberek védve kiváltságos helyzetüket, félve attól, hogy iecsúsznak a „szükségtelen" embercsoportba, szorongva a saját és gyermekeik jövőjéért, a társadalmi protekcionizmusba^ az idegenek gyűlöletében és a velük szembeni agresszivitásban találnak menedéket. Ok nem fogják elkötelezni magukat demokratikus és még kevésbé liberális értékek mellett... Nem tudjuk, hová vezet ez a folyamat. A következő évtized olyan jelenségeket hoz magával, amelyekkel szemben egyre nehezebb lesz megvédeni a X X .
századi európai értékrendünket, a szabadságot, a szolidaritást és a jólétet. A globális
konkurencia világában egyre veszélyesebbé válik az ázsiai értékrendszer." Továbbá: az
„ázsiai értékrendszer" megfelelő életszínvonalat, biztonságos öregkort jelent, de a „kötelező rendet" is, aminek „megzavarása" a személyes szabadság fenyegetettségét hozza
magával; erre van már csábítás Európában is; nő a hiányérzet az autoritárius berendeződések iránt; „az utóbbi harminc év alatt az európai demokrácia a felismerhetetlenségig
megváltozott".
Darendorf mindezt az Európa nyugati régiójában szerzett, továbbá a világfolyamatokból nyert tapasztalataira alapozza. Azt hiszem, mindehhez hozzátehetjük azt is,
hogy nemcsak az európai (és a világ) demokratikus rendszereinek szerkezetei változtak
meg, de megváltozott a demokráciára-piacgazdaságra, illetve a diktatúrára-tervgazdaságra való berendezettség ellentéte is. Amorf formációk terjednek. Eltolódtak a centrumok a világgazdaságban. Új paradigmák alakulnak. Kifáradások. Felbukkanások. Bizonyságaként annak, hogy a „történelem vége" divatteória, amelyet máris továbbfújt a
széljárás. A „kis tigrisek" piacgazdaságban és féldiktatúrákban ugranak ki. Európa mint
centrum átadta helyét Észak-Amerikának. De Észak-Amerika centrumhelyzete is megszűnőben. Ez a kavargás emlékeztet arra, amit Guglielmo Ferrero hetven éve az ókori

1997. március

87

civilizáció átrendeződéséről írt. Bibó István sokat tanult tőle. De ki beszél ma Európában Ferrero gondolatairól? Ki beszél ma nálunk Bibó gondolatairól? Az európai és a világ szellemi elitjében inkább Fukuyama divatos. Jó néhányan beszélünk már egy ideje
- amióta a „történelem vége" teória a közvéleményben a csúcson van - arról az ironikus paradoxonról, hogy miközben Fukuyama egy idealizált államstruktúrában látja
kimerevíthetőnek a történelmet, addig a „szeme előtt", és nem egyszerűen a saját régiójában, de a saját országában is formálódik a jóslataitól elütő új paradigma.
Bontsuk még tovább a kavargó látvány rétegeit. Európa kifáradása, centrumhelyzetének változása magával hozza kulturális dominanciájának gyengülését. Mindaz, amit
az európai kultúra identitásának tekintünk, egy multikulturális miliő részeként jelenik
meg, mint az egyik miliő teljesítménye, nézőpontja, értékrendszere, illetve mindennek
megingása, bomlása. A folyékonyságban arra sincs még válasz, hogy a kulturális miliők, amelyek a művészetek, a gondolkodásmódok mellett magukba foglalják a vallás,
a különböző istenhitek és dogmák, szokások, sőt a hétköznapi élet megannyi mozzanatát - akár az étkezési hagyományokat, általában a mértékekhez, a mértéktelenségekhez
való viszonyt, így a jólét megszokását, az éhhalál mindennapiságának megszokását is -,
nos, még nem tudjuk, hogy ezek a kulturális miliők megértő vagy szembenálló viszonyt
alakítanak-e ki egymással.
Erről a képről - amelyben benne vagyunk - beszél Tolnai Ottó Benes József
festménye előtt.
Ennek a kavargásnak a látványát hívják elő bennem Fűzi László írásai.
Vajon az európai kultúra egy évszázada tartó paradigmaváltása befejező korszakaként, vagy már egy újabb és teljességgel másféle kultúrhistóriai korszak kezdeteként
látják egyszer évtizedünket azok, akiket az ilyen kérdések talán majd foglalkoztatnak
még? Minden megrázkódtatással és átformálódással együtt járt - és gyanítom, hogy ez
változatlanul érvényes lesz - egy-egy korszak tudományos eszméinek, gondolkodásmódjának, illetőleg a rájuk alapozott zártabb rendszereknek a gyengülése. Amiként
minder kavargással-változással együtt jár a még néven nem nevezett megnevezéséhez
elengedhetetlen kontemplativitás. A belső szellemi összeszedettség, az új fogalmak keresése az értelmezési kódokkal, a kialakult megközelítési technikákkal szemben. Különösképpen átélem annak az elengedhetetlenségét, hogy például egy regény, egy vers befogadási-értelmezési stratégiáinak mögöttesében működik a kor és a mű közötti - persze
a közvetlennél rejtélyesebb - kapcsolat; továbbá, hogy egy mű szerkezeti-nyelvi átvilágításában domináns szerepe van annak, hogy miképpen „fog kezet" egy regény, egy
vers a névtelennel, milyen tört részét hozza észleletközelbe a még ismeretlennek.
A kultúra megrázkódtatásának kiindulópontja az élet irányváltozása - erről szólnak Fűzi László tanulmányai. Az értelmiség helyzetének, a művészet és társadalom kapcsolatának, az irodalom nyilvánosságának, értékrendjének, a kortárs írók poétikáinak
átformálódása foglalkoztatja. A változások három rétege: a históriai, a kulturális, az esztétikai. Nem csillapítja közben a belső, a külső kavargást. Az aktív kontempláció s az öszszegezhetetlenség egymással nem ellentétesek. A lényeg az összpontosítás, az együttlátás.
Azokat az irodalomtörténészeket, akik erre törekednek, a mai közfelfogás szereti
a vállalt elvek, megközelítések, beszédmódok tekintetében legalább háromfelé osztatni.
A scientisták, a műértelmezők, az esszéírók. Fűzi mindhárom megközelítési lehetőségből merít. Ez töprengő, a históriai és az esztétikai analízist egymáshoz közelítő hangvételt eredményez. A mesterek - úgy gondolom - Béládi Miklós, Vekerdi László, Ilia
Mihály. Az egyiktől az egymástól eltérő poétikájú művek értékközpontú megközclíté-

88

tiszatáj

sét tanulja, a másiktól a művek mögött változó világ és a változó kultúra iránti figyelmet, a harmadiktól a meditatív hajlamot, a szerénységet. Ami ezt a sokféle érdeklődést
és szólamot egyberántja: a megszólalásban - írjon társadalmi analízist, kultúramorfológiát, verselemzést, regényértelmezést - az egzisztenciális érdekeltség. Azt, amit tárgyal,
a saját életproblémájaként közelíti meg. Ez az olvasói-gondolkozói-értelmezői pozíció
alkalmas rá, hogy az erőteljes identitástudat és a paradigmaváltás iránti nyitottság ne
kerüljön egymással ellentétbe. Példának hoznám erre a Németh László-életműhöz való
viszonyát. Két korábbi kötetében már több írást tett közzé Némethről. A Tanú nagyjelentőségű jelen-jövőképének elemzésétől eljutott odáig, hogy („ugyanakkor") Németh
lét- és irodalomszemléletében felfedezzen egyfajta tizenkilencedikszázadiságot. A népi
irodalom és benne Németh szerepének értelmezésében - éppen az általa közzétett
Veres Péter-levelezésben foglaltak alapján, ahol is Németh maga írja le: „...én erőszakoknak érzem a közétek kerítésemet... ti is csak így vagytok velem..." - eljutott a népi
irodalom idejétmúltságának és Németh más iranyokba forduló gondolkodásának elemzéséig. Az életműnek a huszadik századi magyar irodalomba való erős beágyazottsága
az ő számára nincs ellentétben azzal, hogy 1995-ös összefoglaló tanulmányában leírja:
„...mintha Németh László a mai életünkbe már nem szólna bele úgy, mint ahogy azt
már korábban tette, ami nem jelent sem többet, sem kevesebbet, minthogy körülöttünk ismét megváltozott a világ..." A kötet lezárása után megjelent regénypoétikai tanulmányában két regényírói látásmódot, poétikát, hangot elemezve - Némethét és
Kunderáét - arról beszél, hogy mi különböztet meg egy újabb regényírói korszakot
a korábbitól.
Az együttlátás érvényesül abban is, ahogy a kilencvenes évek paradigmaváltását
az értelmiségi életforma alapvető megváltozásának, továbbá az esztétikai nézőpontoknak és technikáknak az értelmezésével közelíti meg. Olyan kérdések felett töpreng,
mint például az, hogy a műveket összekapcsoló viszonyítási rendszerek kultúrává formálódhatnak-e még. Nem tudom, hányszor írja le ezt a szót a kötetben: magyar.
A gondolkozás morfológiája, a mentalitás, a személyes érdekeltség hitelesíti, hogy minden őt foglalkoztató dilemmát természetszerűen a magyar kultúra, a magyar irodalom,
más írásaiban a határon túli magyarság iránti elkötelezettséggel tárgyal. Arra, hogy
a közép-európai sorsközösség - aminek tudatából és időszerűségéből szinte semmi sem
maradt, mert, úgy látszik, nem maradhatott - miképpen közelíthető meg, a Város az
Adrián című Nedjelko Fabrio-regényről szóló írásból idézek: „...a sorsban, az emberre
mért szenvedésekben léteztek és léteznek a régióra jellemző sajátosságok, s ezeket
Nedjelko Fabrio hiánytalanul számba is veszi, oly gazdagon és plasztikusan, mintha
a magunk szüleinek és nagyszüleinek a történeteit hallgatnánk." (Ennek a „belső együttlátásnak" a jegyében közölte Fűzi László főszerkesztőként a Forrásban folyamatosan
Kapuscinski Lapidáriumát.)
Az újabb korosztályok nem a világháborús, nem az ötvenhatos, nem a hatvannyolcas létélményhez keresik a megnevezéseket, miközben a fogalmak és a szavak
egymástól elszakadva, értelmüktől megfosztva kavarognak. A kilencvenes évek új paradigmaváltással telített téridő. Hofmannsthalt felmorzsolta a szavak csillapíthatatlan
kavargása. A kilencvenes évek élménye: a világot morzsolja fel a jelenségek lecsillapíthatatlan kavargása. Ilyen „könyvtárszobában" olvasunk, indulunk el egy-egy új kötetet
behajtva önmagunkba, hivatkozunk az aktív kontemplativitás igényére, mint intenzív
és autonóm jelenlétre.

1997. március

89

ZALÁN TIBOR

Elsüllyedt szonettek
(szárnya sem)
Csak megérintette, s tovalebbent,
nyomot sem hagyva maga után.
Szárnya sem vesztette hímporát,
s az nem tudta többé, hol az Isten.
Csak összetörte, s hagyta szétesni
mint játékát forró kisgyerek.
Hold gurult az égen, nagy, kerek
Kék pofáján átütött a semmi.
Papírvirágokat szórt a vízbe,
lába nyomát örvény kavarta.
Szájában nem ismert rá az ízre
mely kísértette - a fényes balta
kettévágta a múltját. Hitte:
szerelme átment a holnapba
(hol az Isten?)
Nyomot sem hagyva maga után...
Szárnya sem vesztette hímporát,
s az nem tudta többé, hol az Isten.
Csak összetörte, s hagyta szétesni
mint játékát forró kisgyerek.
Hold gurult az égen, nagy, kerek
Kék pofáján átütött a semmi.
Papírvirágokat szórt a vízbe,
lába nyomát örvény kavarta.
Szájában nem ismert rá az ízre
mely kísértette - a fényes balta
kettévágta a múltját. Hitte:
szerelme átment a holnapba.
Csak megérintette. S tovalebbent

90

tiszatáj

(hagyta szétesni)

Szárnya sem vesztette hímporát,
s az nem tudta többé, hol az Isten.
Csak összetörte, s hagyta szétesni
mint játékát forró kisgyerek.
Hold gurult az égen, nagy, kerek
Kék pofáján átütött a semmi.
Papírvirágokat szórt a vízbe,
lába nyomát örvény kavarta.
Szájában nem ismert rá az ízre
mely kísértette - a fényes balta
kettévágta a múltját. Hitte:
szerelme átment a holnapba csak megérintette, s tovalebbent.
Nyomot sem hagyva maga után

(játék, forró)

5 az nem tudta többé, hol az Isten Csak összetörte, s hagyta szétesni
mint játékát forró kisgyerek.
Hold gurult az égen, nagy, kerek
kék. Pofáján átütött a semmi.
Papírvirágokat szórt a vízbe,
lába nyomát örvény kavarta.
Szájában nem ismert rá az ízre
mely kísértette - a fényes balta
kettévágta a múltját. Hitte:
szerelme átment a holnapba.
Csak megérintette, s tovalebbent.
Nyomot sem hagyva maga után.
Szárnya sem vesztette hímporát

1997. március

91

(nagy, kerek)
Csak összetörte, s hagyta szétesni
mint játékát forró kisgyerek.
Hold gurult az égen, nagy, kerek
Kék pofáján átütött a semmi.
Papírvirágokat szórt a vízbe,
lába nyomát örvény kavarta.
Szájában nem ismert rá az ízre
mely kísértette - a fényes balta
kettévágta a múltját. Hitte:
szerelme átment a holnapba.
Csak megérintette, s tovalebbent,
nyomot sem hagyva maga után.
Szárnya sem vesztette hímporát.
S az nem tudta többé, hol az Isten

(átütött a semmi)
Mint játékát forró kisgyerek...
Hold gurult az égen, nagy, kerek
Kék pofáján átütött a semmi.
Papírvirágokat szórt a vízbe,
lába nyomát örvény kavarta.
Szájában nem ismert rá az ízre
mely kísértette - a fényes balta
kettévágta a múltját. Hitte:
szerelme átment a holnapba.
Csak megérintette, s tovalebbent.
Nyomot sem hagyva maga után.
Szárnya sem vesztette hímporát,
s az nem tudta többé, hol az Isten.
Csak összetörte, s hagyta szétesni

92

tiszatáj

(papírvirágokat szórt)
Hold gurult az égen. Nagy. Kerek.
Kék pofáján átütött a semmi.
Papírvirágokat szórt a vízbe.
Lába nyomát örvény kavarta.
Szájában nem ismert rá az ízre
mely kísértette - a fényes balta
kettévágta a múltját. Hitte:
szerelme átment a holnapba,
csak megérintette. S tovalebbent.
Nyomot sem hagyva maga után.
Szárnya sem vesztette hímporát.
S az nem tudta többé, hol az Isten.
Csak összetörte, s hagyta szétesni.
Mint játékát forró kisgyerek

(örvény kavarta)
Kék pofáján átütött a semmi,
papírvirágokat szórt a vízbe.
Lába nyomán örvény kavarta.
Szájában nem ismert rá az ízre
mely kísértette - a fényes balta
kettévágta. A múltját hitte:
szerelme átment a holnapba,
csak. Megérintette, s tovalebbent.
Nyomot sem hagyva maga után.
Szárnya sem vesztette hímporát,
s az nem tudta többé, hol az Isten,
csak. Összetörte, s hagyta. Szétesni
mint játékát forró kisgyerek.
Hold gurult. A z égen, nagy. Kerek

1997. március

93

(nem ismert rá)
Papírvirágokat szórt a vízbe,
lába nyomát örvény kavarta.
Szájában nem ismert rá az ízre
mely kísértette - a fényes balta
kettévágta a múltját. Hitte:
szerelme átment a holnapba.
Csak megérintette, s tovalebbent.
Nyomot sem hagyva maga után.
Szárnya sem vesztette hímporát
s az nem tudta többé, hol az Isten.
Csak összetörte, s hagyta szétesni
mint játékát forró kisgyerek.
Hold gurult az égen, nagy, kerek
Kék. Pofáján átütött a... semmi

(mely kísértette)
Lába nyomát örvény kavarta.
Szájában nem ismert rá az ízre
mely kísértette - a fényes balta.
Kettévágta a múltját. Hitte:
szerelme. Átment a holnapba,
csak megérintette. S tovalebbent.
Nyomot sem hagyva maga után.
Szárnya sem vesztette hímporát,
s az nem tudta többé, hol az Isten.
Csak összetörte. S hagyta. Szétesni
mint. Játékát forró. Kisgyerek
hold. Gurult az égen. Nagy. Kerek.
Kék. pofáján átütött. A semmi
papírvirágokat szórt a vízbe

94

tiszatáj

(kettévágta, hitte)
Szájában nem ismert rá az ízre
mely kísértette - a fényes balta
kettévágta a múltját. Hitte:
szerelme átment a holnapba.
Csak megérintette, s tovalebbent.
Nyomot sem hagyva maga után.
Szárnya sem vesztette hímporát.
S az nem tudta többé, hol az Isten.
Csak összetörte, s hagyta szétesni.
Mint játékát forró kisgyerek.
Hold gurult az égen, nagy, kerek.
Kék pofáján átütött a semmi.
Papírvirágokat szórt a vízbe.
Lába nyomát örvény kavarta

(átment a holnapba)
Mely kísértette - a fényes balta
kettévágta a múltját. Hitte:
szerelme átment a holnapba.
Csak megérintette, s tovalebbent,
nyomot sem hagyva maga után.
Szárnya sem vesztette hímporát s az nem tudta többé, hol az Isten.
Csak összetörte. S hagyta szétesni,
Mint játékát forró kisgyerek.
Hold gurult az égen, nagy, kerek
Kék pofáján átütött a semmi.
Papírvirágokat szórt a vízbe,
lába nyomát örvény kavarta,
szájában nem ismert rá. Az ízre

1997. március

95

(megérintette, tovalebbent)

Kettévágta a múltját. Hitte:
szerelme átment a holnapba.
Csak megérintette, s tovalebbent.
Nyomot sem hagyva maga után.
Szárnya sem vesztette hímporát.
S az nem tudta többé, hol az Isten.
Csak összetörte. S hagyta szétesni.
Mint játékát forró kisgyerek.
Hold gurult az égen. Nagy, kerek
Kék pofáján átütött a semmi.
Papírvirágokat szórt a vízbe,
lába nyomát örvény kavarta.
Szájában nem ismert rá az ízre
mely kísértette. - A fényes balta

(nyomot se hagyva)

Szerelme átment a holnapba.
Csak megérintette, s tovalebbent.
Nyomot sem hagyva maga után.
Szárnya sem vesztette hímporát.
S az nem tudta többé, hol az Isten.
Csak összetörte, s hagyta szétesni.
Mint játékát forró kisgyerek.
Hold gurult az égen, nagy, kerek.
Kék pofáján átütött a semmi.
Papírvirágokat szórt a vízbe,
lába nyomát örvény kavarta.
Szájában nem ismert rá az ízre.
Mely kísértette - a fényes balta.
Kettévágta a múltját. Hitte

96

tiszatáj

TANDORI DEZSŐ
Kedves Sándor t
karácsony.
ez ó r i á s i ( f e l ) k é r é s v o l t !
A válasz, remélera
p r o f i ijáxneri.
(= ahogy k e l l )
(ahogy k e l l = mókás, farsangi, nem nagyképű).
felszabadulás v o l t , 5 g.. önyörű c s - l á d i karácsony-magány-nap
után "balhézhatni" írásban.
Ez gc l e v é l nem t i t o k , hozzákerülhet akár az íráshoz.
Ezer s z e r e t e t ,

s külön köszönet, hegy VEkSkE k é r t é l !
Oil, ö l e l é s , baráti szív
d.

1997. március

97

Ötvenes ének
„Ötvenes: még istenes"

Mondás (t. d.)

Ötvennyolc vagyok, mondtam.
Es geht, hangzott a válasz (Bécsben).
Persze, hogy megy; ki, ha én nem
tudnám. De ennyiben maradtunk.
Magyarul: ötvennyolc? Elmegy.
Mennék, így én, de nem megy.
Elmész már! Ez is egy felkiáltás
rá. Hogy te ötvenes vagy már?
Kellemes feltűnést keltettem,
mesélem aztán, holott kellemes
letűnést keltenék mindig.
Tűnszövetkezetben élünk.
Megyünk is, meg nem is megy.
Minap a Rádió pénztárába
tévedtem be, jó vicc, van-e pénz,
erről volt szó; hatalmas sor állt.
Tandori úr, nincs pénze, vagy
nincs semmi, ez az, Tandori úr,
nincs semmi, szólt ki a kedves
pénztároshölgy. „Ebbűl" (értsd: egybűl) „hát
mehetek legalább vásárolni", mert a
Vásárcsarnokba vágytam.
Ebbűl élünk, így.
(Megy ez, így megy ez. Hát így könnyű!)
Ahogy így nem volt pénz,
vagy csak alig, mentem, és egyből
a túlvilág jutott az eszembe.
Megérkezem a túlvilágra.
Lemutatok. Abbul jövök, de ebbűl
mentem, mutatok szét.
Fiam, ne játssza itt az esszét!
így a válasz. Mert ezt egy esszéregénybe raktam mottónak.

98

tiszatáj

A szívem tényleg könnyű volt. Mentem.
Nem volt pénzem a pénztárban. Elmegy.
(Elmehettem.)
Basszusgitár, Halász Petár,
Ottlik Hajnali háztetők,
csak az a kár, hogy a Raguzkban nem láthatom őt.
Breton parton sújt az álom,
énekelte a tulaj,
megkérdem majd: Ottlik itt van?
Hát a Petár? Még tavaly
megjött. Mit kéne csinálni?
Petár épp ezt mondta: Mit
kéne bármit is csinálni?
Ezt odatúl is megállni!
Megállni, hogy megálld a helyed!
De mit tégy „helyett"?
Én a regényszereplőket
se úgy vettem, mint szeplőket
a Semmi helyén.
A Semmi helyett
álld meg a helyed,
Semmiért ne túl Egészen,
jobb, ha részben,
felerészben,
negyedében,
négy lehetőség
leli meg antihősét.
(Lelheti meg.)
Nagy ma a hideg
a mennyekben.
Pokoli a hőség.
Na, nézzük a SAT1 időjárásjelentést,
mi van olaszban.
Kedves Sándor, Torinóban
megy tovább itt ez a nóta.
Kossuth Lajos

1997. március

99

meg Nietzsche,
nincsen ott már
egyik se.
Mégis: űr - ír! írok majd,
ötven fölött, nektek:
RAJT!
Azon voltam, elment rajt'.
Gyerekek!
Kérlek, ha megy,
maradjatok,
és ne menjetek.
Megállandó: ez a hely.
Menjetek, jó,
csak ne el!
Végül
az író
megrégül,
új íróból
régi írót
rágnak-vágnak,
kik, mi végbül,
egy végbül
vagyunk, és se pénz, se posztó,
sosincs, amit itthagyunk,
ha minden, mint Hérakleitosz,
és néha Hetérakleitosz
úgygyün,
úgy megy, rajta, rajt'
Girej már mire se hajt,
Párizsban sem érzékli a Neuilly bajt.
Mindenkije meghalt. Fejet hajt.
Valami tavasszal majd csak hajt.
Ad notam, arra:
Puskint a suliban
ki nem így mondta: „ Girej kanra
nem hatott végül a női baj"
(nagy bánatra).

100

tiszatáj

Nem hat rám az öt, a hát,
a has, a hét,
elhasalok, hátasló,
még fölkelek,
mire jó.
Mért jön a vég?
Véghül vagyunk
(posztómedvék),
evégből.
De egy veréb
jöhetne még,
ne csak álom
emlékül.
Erre az abszolút hérakleitoszi felelet: CSAK LEGKÖZELEBB VAN,
NINCS KÖZELEBB!
(Aki ezen elgondolkodik, nagy igazságok
nyomát ütheti bottal. Örkény-parafrázis.)
Megvagyunk, ötven év és egy nap vagyunk máris.
Ötven év-e a világ? Vagy csak egy nap a világ? Ki-ki:
válaszát.
Ottliktól az Öttevényi
átmegy a tűfokán: öt tevényi.
Veszik. Ez a tevés vevés.
Jön a Medve.
Nekem tízezer lelkem van, de
aggy egy cigit, édes Bébé!
öttlik majd a másvilágon
Bardot-val találkozik,
jót röhögnek.
USA-Lengyelország atlétikai viadaloknál
tribünök bádog mennyei döngnek.

1997. március

101

A rúdugró megsérült,
nem indulhatott végül.
Létrát hozott a tribünre,
a bádog mennyezet döngne.
Előre jól beszereztünk
csiszta vodkát, uborkát,
Ifjúsági Szálló vécén
jól megadtuk a módját.
Győzött, győzött Lengyelország
hát számban is az USA ellen.
Támasztottuk a lefolyókát,
bizsergő talppal álltunk a mennyben.
Azt mondom, elmegy (majd), csak (addig) ennyi menjen!
Szeretve,
fél-ős-hazámnak,
Szegednek
s
a Tiszatájnak.
Az élet nagy kérdésje'
itt meg vannak érintve, i'.
Es amelyik kimaradt,
majd csak utánunk szalad.
Melyhez hasonló jókat nekem is
- kívánom - kívánjanak.
1996 Karácsony Ajándékozó Napján,
Angoloknál Boxing Day
(Dobozos Nap).
Évfordulóst megbokszoltam,
oldalba így dobozoltam.
Senki ne mondja, hogy tettel:
mondjuk csak, hogy szeretettel.
Hahahaha,
úgy szeretlek!
Nem tettleg,
csak szeretetleg.
Ez a mondás: ajándékom.

102

tiszatáj

KEDVES (név), ÉN ÚSSZERETLEK! NEM TETTLEG, DE
SZERETETLEG.
Ottlét, nemlét jeligére:
Ha netán hiányzom,
ne hiányozzak.
Most: nincs maradásom.
Meglátjuk holnap.
„tiszá"-ban is csak az első ötven év a nehéz!!!!!!!!!!
!!!!!!!!!!!!!!!!!!!!!!!!!!!!!!!!!!!!!!!! (mondom, ötven)
És az „egy": a pont az !-n.
Igaz, fejjel-lefelin.
Egyelőre,
de jövőre
múlt lesz ez is,
és helyin!
Es még egy összefog, LALÓ!
Eltem - elment rajt' egy élet.
Még egy ilyenből se kérek.
Lovat innen a szekérnek,
befogatjuk,
megfogadjuk,
talán a jackpot elégnek
bizonyul,
nem járkálunk pénztárakhu
oda túl!

1997. március

SÁNTHA

103

ATTILA

Egy szál La Francé rózsa
Bujkáltam jóidéig.
Hogy magamtól vagy mástól,
ezt inkább hagyjuk.
Volt idő, hogy mégsem:
igen, volt idő.
Aztán halkan zakatolva
ragyogó, zöld expresszvonat.
Nem tudom, hogy miért.
Hogy miért az.
Agysejtjeimből ki-kitörve,
ragyogó, zöld expresszvonat.
Mert ki mondhatja el, hogy ő ura?
Neki, a vonatnak.
S most már tudom,
a helyzet fokozódik,
és szél, az van.
Egy szál La Francé rózsa.
A szó, csak az, csak az,
lentről jövőn, de mégse tisztán,
csak az, mi régről megmaradt.
És elrejt.
Sörbe. Kancsóba. Asztali lámpába.
Magamtól.
Magamba.
Igen, a rejtek megmaradt.
Volt idő, volt, igen, tudom.
Amikor. Ahogy.
Egy szál La Francé rózsa.
Agysejtjeimből ki-kitörve
ragyogó, zöld expresszvonat.

104

tiszatáj

Hallgatag Mária
Nem voltál te csendes,
dúdoltál, öleltél,
s ha vihar odakint,
csak nevettél.
Ha gondban voltam,
emlőid elővetted:
nyugodj meg, kicsim,
tente, tente.
De a kisded nem jött,
ottragadt az égben,
semmidőben.
Nevetésed szürkült,
emlőid örökre eltetted,
hallgatag Mária.

Amáliái a bálban
Most azon kéne elmerengnem,
mért van, hogy csak akkor,
mikor nem vagy,
mikor az egyszerű is bonyol*
s nem mikor még együtt,
mikor a ruha nem még elnyűtt,
mikor a kapuban még bőrig ázva
ketten egyszál nagykabátban
töröltem le rólad a port
* és az alvás retteg

1997. március

105

Egyszer már véget ért
És egyszer véget ér a,
egyszer véget ér.
Gát alatt az ér,
felfakad a, felfakad,
genny a seb alatt,
mag a hó alatt,
költőnk és fara.
Es ha felfakad,
hát lábrakap,
melyek aztán elszakad,
körbe-körbe hajszanak,
s mégsincs mivégre,
miről, hol és kivégett
szól a dal.
Sejtem, ez a ráadás,
kitörés a, holott
bekapom a bogot,
a nő átmegy az utcán,
boldogok a boldogok,
vissza se néz, az ám!

106

KÁNTOR

tiszatáj

LAJOS

Mai kilátó
„Mint egy hatalmas színpad. Erdély..." Az utóbbi hetekben vásárolt könyv borítóján olvasom a szöveget. Igazán érdekessé az teszi, hogy nem is így olvashatom, mert
már én fordítom át románról magyarra Mircea Zaciu ny. egyetemi tanár, kolozsvári
irodalomtörténész kötetcímét. A Román Kulturális Alapítvány jelentette meg ezt
a gyűjteményt, Bukarestben, 1996-ban. Ezzel a kiegészítéssel talán még inkább figyelemre méltó a kiadvány. (Hozzáteszem, hogy a borítón, a cím alatt a jól ismert metszet
látható, a középkori városkép fölött a Claudiopolis-Coloswar-Clausenburg felirattal.)
Persze, amikor Zaciu azt írja Erdélyről, hogy „itt minden tragikus élmény hősi lét és
következésképpen a teatralitás elutasítása" - elsősorban (ha nem kizárólag) a románság
sorsára gondol. Kötetébe viszont magától értetődő természetességgel iktatja be a Kós
Károlyról (1973), Tamási Áronról (1980) és Kacsó Sándorról (1984) írt elemző méltatást, a legelső erdélyi (romániai) magyar irodalomtörténetek egyikét (1930-ban!) megalkotó Ion Chinezuról szóló cikk mellé.
Jó alkalom ez a könyv visszagondolni a hálistennek mögénk került évtizedekre,
belegondolni abba, ami 1997-től vár ránk. Számomra sajátosan - és az említett Zaciukötettel összekapcsolhatóan - ezt jelenti a Tiszatáj ötvenéves születésnapja s benne az,
amivel én voltam, vagyok jelen a tőlem csak kilométerekben mérve távoli folyóiratban. Mint olyan lapnak a szerkesztője, amely tavaly ugyancsak jubileumot (70.) ült, de
akár idén is ünnepelhetne, hiszen 1957-ben kezdődött a Korunk második folyama, igazán tudhatom, milyen mértékben keverednek ebben a korszakban a kellemes és kellemetlen emlékek. Régi szövegeinkkel szembesülni nem mindig megnyugtató. Különösen áll ez a hajdani szerkesztőségi garasletételekre (az 1967. szeptemberi Tiszatáj „fülén"
látok egy ilyet, ijesztően hasonlít a Korunk 1957-es, 1967-es ideologikus fogadkozásaira). Aki csak ebből ítél, az persze téved vagy hamisít. Egy korábbi (1966. februári)
fülszöveg kritikai olvasata győz meg erről: a még negyvenen inneni Kiss Ferenc Tiszatáj-munkatársi vallomását böngészem át sorról sorra, többször is - és nem találok bennük kínos hordalékot; Németh László esszéit, a Csendes Dont, József Attilát, no meg
az Illyés felől megközelített Kosztolányit emlegeti, a műhelyt, amelyben megízlelte
„a műelemzés virtusát", eljutott az irodalmár igazi öröméhez. „Itt jöttem rá s József
Attila verseinek közelében tapasztalhattam újra és újra, milyen jó dolog az, ha az ember nevén tudja nevezni a névtelen érzéseket, ha életünk nagy fordulóin, nagy örömök
és kudarcok idején, mint a népdal, tolul a szánkra a felszabadító, gyógyító, megbékítő
vers, az átérzett és megértett vers" - írta Kiss Ferenc harmincegy évvel ezelőtt, s e sorokon ma sem szükséges korrigálni.
Mindenkinek nyilván magával kell elszámolnia. Ha én most „tiszatájilag" akarok
szembenézni önmagammal, valahol itt, a hatvanas évek közepén kellene kezdenem,
szerkesztői (Ilia Mihálytól érkező) kérésre történt román irodalmi „kiajánlásaimmal".
Ám az még az épp most készülő Korunk-számba, a magyar-román viszony szépítgetésudvarlás-mentegetőzés-illúziók mellőzésével tervezett feltérképezésébe sem fér bele,
nem hogy e rövid köszöntőbe, amit pedig el kellene mondani, csak személyes tapasztalatként is, az elmúlt három évtized történéseiről, eszmei-emberi torzulásairól, írói pá-

j 1997. március

107

lyák kanyarairól. Hogy a rendhagyó tehetségű próza- és drámaíró D. R. Popescu, vagy
a közelmúltban elhunyt, pár hónapig egy rossz (Vácároiu, illetve Iliescu nevéhez kapcsolható) kormányban miniszterkedő költő, Marin Sorescu milyen utat tett meg ebben
az időszakban, azt még a román pályatársak sem mérték, mérhették fel. Ez azonban
nem változtat a kérdés jogosságán, hogy - Kiss Ferenccel szólva - „gyógyító, megbékítő vers", illetve novella volt-e az, amit a nemzedéktársnak számító kolozsvári magyar kritikus Szegedre átjuttatott. Remélem, ebben a vonatkozásban az utókor felmentő ítéletére számíthatok. Bár tudom (és ezt hosszabban, dokumentumokkal alátámasztva próbáltam kifejteni a Függőhíd című, a pécsi Jelenkor által kiadott kötetben),
illúzióink túlságosan számosak voltak - következtek is a kiérdemelt nagy csalódások.
Ha viszont arra gondolok, ami mint új lehetőség 1996 késő őszén, telén, 1997 elején
felvillanni látszik, ezek a „kilátók" és a náluk körültekintőbbek, az 1990 utáni kísérleteink - elsősorban Erdélyben - mégsem voltak haszontalanok. És nem voltak haszontalanok azok a kísérletek, amelyek a mi valóságos arcunkat igyekeztek megmutatni
a Zaciunál fiatalabb, a magyar kultúrát és irodalmat tulajdonképpen nem ismerő románoknak, a Kárpátokon innen és túl.
Természetesen nem szeretném lefokozni magamat, magunkat szimpla közvetítőkre, kilátó-készítőkre. Hiszem azt, hogy saját erdélyi magyar értékeink ugyanúgy
számításba vehetők (akár a Tiszatáj történetén belül), mint a meglehetősen keserves hidász-munka. És nem csupán a műalkotássá szervesült élmények, gondolatok lehetnek
fontosak, hanem a realitásokkal jobban számoló szemléletmód is. Ezt én (amint pár
hónappal ezelőtt épp e hasábokon idéztem) Adyval vallom. Amit Ady Endre a század
elején mondott, az ezred utolsó éveiben ismét időszerűvé válhat: „...próbáljuk Erdélyt
folytatni, hátha lehet."

KISS FERENC, ILIA MIHÁLY, OLASZ SÁNDOR ÉS VÖRÖS LÁSZLÓ

108

PLUGOR

tiszatáj

MAGOR

Az írnok panasza
Ugyanazt hajtod konokul mindenkinek.
Hagyd a vitát szíveddel Tadzsoj írnoka!
Nemes, beomló vonásaid megértek,
Es a tudományod: e szintügy beomló.
Ne zaklasd az időt, bármilyen rossz adós,
Engedd el a tartozás felét és felejts!
Nem hívhat urad többé, nyíljon értelmed,
Akár kifordult térded a szavak előtt!
Rád ereszkedett a szent harag s nem enged:
A panaszt mit őrzöd? Elfáradt igazad,
Mint a vizet fölkavaró evezősök.
Látod, éppen jönnek! Kikötnek Tadzsojba,
Száz kosár gyümölcsöt hordanak a partra.
Verik őket, hogy induljanak mielőbb.

109

1997. március

KELEMEN

ZOLTÁN

Ars poetica
A Tiszatáj jubileumára

Itt az idő a varázsra
Kulcs csörren lendül a pálca
Titok kapunkat nem zárja
Szemed csukd le hátad bástya
Legyen a külső világra
Ünnepeld a zene titkát
Bár az ünnep egyre ritkább
Figyeld rímek ritka nyitját
Lásd nyelved a hangok nyitják
Dalod így lesz cifrább s tisztább
Ujjadon sziromleány lép
Pillád mögött egy világ ég
Tűz mosdat óv a kristályég
Lélegzetedet vizsgáld még
Eleven fény légy áradj szét
Szeged, 1996. december 11.

tiszatáj

110

*.'X'„fi M « A/ AJ:A 6 ^ / i s « «imsSI
PÁSKÁNDI GÉZA KÉPVERSE

1997. március 94

FRIED

ISTVÁN

Regionalitás és közép-európaiság
A FIATAL BARÓTI DEZSŐ IRODALOMSZEMLÉLETÉHEZ 1
„Tárgyában középeurópai lenne ez a kutatás,
végső célkitűzésében európai"
(Baróti Dezső, 1935.)

Aligha mérte föl valaki még annak jelentőségét, hogy az 1920-as, még inkább az
1930-as esztendőktől kezdve a vidéki kulturális központokban nem pusztán egy-egy
nevezetesebb, többnyire megkeseredett költő, tudós jelentette a művelődési igényt és
az irodalmi érdeklődést, hanem a debreceni és a pécsi meg a szegedi egyetemen egyaránt akadtak olyan tanár-tudós személyiségek, akik köré tanítványok csoportosultak,
iskolák létesültek, akik izgalmas folyóiratokat adtak ki, s így az egyoldalúnak bizonyult Budapest-centrikusságot ellensúlyozandó kialakultak irodalmi-táji tudományos
műhelyek, a budapesti törekvések nem egyszerűen leképződtek, hanem kiegészültek.
Már csak azért is fontos ennek tudatosítása, mivel a „kettészakadt irodalom" mellett
a kettészakadt irodalomtudomány is jelezte egyfelől a kései pozitivista szemlélet továbbélését, képviselőinek makacs ragaszkodását a valós vagy/és vélt tudományos hatalomhoz
(ezt például az Irodalomtörténeti Közlemények, az Irodalomtörténet és a Budapesti
Szemle érzékeltette, nem is szólva a hagyományőrző - budapesti és vidéki - irodalmi
társaságokról), másfelől viszont a szellemtörténeti irány legjobbjainak igyekezetét, hogy
kitörjenek a tudományos elszigeteltségből, és dialógusba kezdjenek a nemzetközi tudományossággal. Ez talán a leglátványosabban a klasszika filológiában következett be:
s itt nemcsak Kerényi Károly korszerű vallástörténeti-elméleti tájékozódását említhetjük, hanem Marót Károlyról is feltétlenül szólni kell: éppen a szegedi illetőségű
Széphalomban vetett számot a klasszika-filológia válságával,2 átvilágítva a tradicionális
historizmus, az ómódi Altertumswissenschaft-filológia és a történelmi evolúcióban
való vakhit képviselőinek egyoldalú metodológiáját. S egyben rámutatott arra, hogy
„mai ismeretelméleti tudással" kell elindulni az átértékelés munkájára, a szellemtörténet vizsgálat szempontjait figyelembe véve (olyan neveket emlegetett a tanulmányozandó szerzők sorában, mint Rickert, Bergson, Spranger, Vossler és nem utolsósorban
Cassirer), valamint a pszichológia felől érkező impulzusoktól sem szabad elzárkózni.
Nem Marót Károly volt az egyetlen, aki leszámolni készült az akadémizmussal és
az ún. tényt iszt elet re épült, ám elméletileg ingatag tudományossággal. Lényegében az
irodalmi átértékelés célját tűzte ki Debrecenben Hankiss János, aki izgalmas és termékeny párbeszédbe kezdett a komparatisztika akkor világszerte elismert francia iskolájával, Pécsett Thienemann Tivadar igyekezett új alapokra helyezni a magyar irodalomtudományt, illetőleg a Minerva című folyóirat és a folyóirat-értekezésekből kikerekedő
Minerva-Könyvtár kísérelte meg, hogy népszerűsítse az újabb irodalomtudományos
módszeres eljárásokat. S ha Marót Károly tevékenysége ifjúkorának folyóiratát, a Huszadik Századot idézte, Szegeden a Minerva és az egyetemi oktatás, a korántsem katedratudománynak minősíthető komparatisztika között Zolnai Béla jelentette a kapcsolatot.
Az ő romanisztikai, komparatisztikai, nyelvészeti, kritikusi, szerkesztői munkásságát

tiszatáj

iskolateremtőként aposztrofálhatjuk. Míg Sík Sándor az általános és az ágazati esztétikába vezette be hallgatóit, szuggesztív egyéniségével, pedagógiai képességével indította
el tanítványait, Zolnai Béla a maga körében az irodalomtudománynak nem látványos,
de fokozatos és általános revízióját végezte el, és - többek között - Baróti Dezső első
munkáiból következtethetünk arra, hogy mit jelenthetett útmutatása egyrészt a szellemtörténeti módszer egy kevésbé merev változatának elsajátításában, másrészt irodalomnyelvészet-művelődéstörténet egységben látásában, irodalmi művek nyelvi műalkotásokként szemlélésében, illetőleg a sok apró, jelentősnek minősített tények felsorakoztatása helyett egy olyan, tudományközi nézőpont meghonosításában, amely akár egy
modernebb kontextuális irodalomtudományosság alapozásául is szolgálhatott volna.
Zolnai Béla jórészt egyetemi előadásain fejtette ki: miféle módszeres eljárásokkal
lehet megbízhatóbban-korszerűbben közelíteni a nyelvi műalkotásokhoz, de közvetítő-alapozó tevékenységének kitüntetett színtere volt az általa szerkesztett, 1927-ben
megindított Széphalom című lap is. A Kazinczyra utaló cím eleve jelezte, hogy nem kizárólag „szegedi" folyóirat kiadása a célja, hanem a regionalitás vállalását összeegyeztethetőnek, összeegyeztetendőnek tartotta az európaisággal. Szabó Lőrinc Georgét fordított a lapnak, Ungvári Elemér Valéryt, Hankiss János Valéry-Larbaud-ot, 1929-ben
írás jelent meg Giraudoux-ról, a kölni Peter Wust tollából filozófiai értekezés, amelyből Sz. Bulgakov, Berdjajev és Husserl munkásságát lehetett megismerni, Kosztolányit
közölt a lap, majd 1931-től Radnóti Miklós sűrűn publikált itt... 1927-ben Zolnai Béla
Modern irodalmunk és az irodalomtudomány címen készített programcikket,3 amelyben
állást foglalt a kettészakadt irodalomtudomány) kérdésében, s amely a maga óvatos, de
félreérthetetlen módján igazolni igyekezett nemcsak a Nyugat törekvéseit, a kissé már
múlttá vált szimbolizmust, hanem a „tudatalattiság", az „ösztöniség" poézisét is. S bár
mindenekelőtt az Arany-epigonok „sablonná vált népies-reális stílus"-át állítja pellengérre (kellemes ellenfélnek ígérkezett ekkor már), amit hangsúlyoz, a „komplikáltabb,
nyugtalanabb, disszonanciákkal kevert, »európaibb«, idegenszerű" stílus elismertetése.
Hogy mire gondolhatott, azt Szabó Lőrinc és az avantgárd igézetében induló Radnóti
sűrű közlése talán érzékelteti. Ami azonban a programcikk talán legfontosabb mondataként ismerhető el, irodalomnak és irodalomtudománynak, méghozzá élő irodalomnak és nem napi kritikának, hanem általában az irodalomról szóló beszédnek, szoros,
szerves, egymást építő kapcsolata:
„...modern irodalomtudományunk párhuzamos jelensége a modern magyar irodalomnak, vele rokonságba hozható sok szempontból és az irodalomtörténeti tudomány
több irányban fogadott magába hatásokat a modern magyar irodalomból."
Ezt a gondolatot egy ismertetés egy mondata egészíti ki, Thienemann Irodalomtörténeti alapfogalmak című művét egyetértéssel mutatva be, hangsúlyozva, hogy a Minerva a legjelentősebb folyóirata Magyarországnak. Érdemes arra is figyelnünk, hogy
milyen szerzőket emleget (követendő?) példaként Zolnai Béla, és egyáltalában arra:
mennyiben különbözik nézőpontja például a szintén irodalomtörténeti módszertanon
fáradozott, tisztességes, ám elméletileg avítt szemléletet képviselő, ugyancsak szegedi
professzorétól, Dézsi Lajosétői (akinek Balassi-kiadását Babits jó okkal bírálta):
„...az irodalmi élet eljutott arra a komplikált magaslatra, ahol a szépiró filozófus
lesz, a lírai költő essayista (Valéry), a regény: könyvek és tudós asszociációk szülöttje
(Proust és Giraudoux) és ahol az irodalom önmagát szemlélheti tudós munkákban."4
Proust és Giraudoux egybelátása, miként a József Attila egy verse iránt tanúsított
érzéketlenség még belefér a kortársi tévedések kategóriájába, ennél lényegesen fontosabb

1997. március

113

az irodalomtudományos revízió sürgetése. Valójában közvetetten, Toldy Ferenc ürügyén, ezúttal nem a francia, inkább a német irodalomtudomány újabb vonulatából merítve (nevezetesen Julius Petersenből és Werner Mahrholzból) idecéloz Pukánszky Béla:
„...irodalomtörténet-íróink Toldy Ferenc irodalom-szemléletének különösen azokat a sajátosságait ápolták tovább előszeretettel, amelyek korának aktív irodalmi életéből folyó adottságok voltak: a szépirodalomnak s az esztétikai értékelésnek túlságos
a szinte minden egyebet kirekesztő hangsúlyozását. A százéves fejlődés magaslatánál talán tisztábban látjuk meg irodalomtudományunk megalapítójának munkásságában az
eddig kevés figyelembe részesített, de örökké követésre méltó vonásokat is: elmélyedését a nagy nyugati irodalmakba, a korabeli külföldi irodalomtudomány főbb alkotásaiba, s az ezekből adódó tanulságok értékesítését irodalomtörténet-írásunk számára."s
Lényegében ezek azok a vezérszavak és alapelvek, amelyek többé-kevésbé érvényesültek a Széphalom szerkesztési gyakorlatában, nyilván az egyetemi oktatásban is, és
amennyire ez lehetséges volt: a szakdolgozatok, illetőleg a doktori disszertációk irányításában. Zolnainak 1939-ben megjelentetett Szóhangulat és kifejező hangváltozás című
könyvnyi tanulmánya például egy 1929/30-as egyetemi előadáson alapult, 1935. januárjára nyomdakész állapotba került.6 S nem csupán azért jelentős ez a mű, mivel többek
között Cassirer Philosophie der symholischen Formen című művét közvetítette (hozzátéve a szerző Sprache und Mythosit is), hanem a néwarázs és névmágia olyan problémáit fejtegette, melyek - miként azt Tverdota György kutatásaiból tudjuk - ekkoriban
József Attilát is foglalkoztatták. Itt csak utalok rá, hogy több példát hoz tételeinek alátámasztására Proust nemrég magyarra fordított Az eltűnt idő nyomában című regényéből,7 s így a tudományos érvelést nem egyszerűen irodalmi nyelvi-költői argumentumokkal látja el, hanem az irodalmi alkotásokban rejlő teoretikus elemek létére és ezen
keresztül irodalom és (irodalom)elmélet kapcsolatiehetőségeire irányítja a figyelmet.
Hogy a könyv mottója Juhász Gyulától származik: „Ős szavaknak mély zsongása ringat", Zolnainak szegedi elkötelezettségét hangsúlyozza, a francia példák viszont a kortárs európai irodalmakkal való együtthaladást sugallják.
Talán nem volt haszontalan ennek a tudománytörténeti és -elméleti háttérnek
fölvázolása, mivel Baróti Dezső indulása pontosan ezeknek mentén közelíthető meg.
Első két könyvnyi alkotása egyszerre tanúsítja a regionalitás elemzésének egy lehetséges módját (benne utalással a multikulturalitásra, mint amely a szűkebb és a tágabb régiónak egyként megkülönböztető sajátossága volt a múltban), valamint azt, miként
mutatkozhat célszerűnek élő szerző (adott esetben: Juhász Gyula) pályájának föltárása
az irodalomtörténet eszközeivel. Dugonics András8 és Juhász Gyula,' mint Baróti két
könyvének címszereplője, eszerint Szegedből magyarázható, ám olyképpen, hogy a helyi vonatkozások beleilleszkednek egy szellemtörténeti eljárással értelmezett stílustörténeti (részben ezen keresztül mentalitástörténeti) eljárásba. Stílustörténet olyan értelemben, hogy Dugonics esetében a barokk, Juhász esetében az impresszionizmus és
a parnasszizmus lesznek azok a nemzetközi irányok, amelyekbe a helyi, regionális törekvések betagolódnak. A Dugonics-könyvben Baróti kritikája tárgyává teszi mind
Dugonics kortársainak, mind pedig az irodalomtörténetnek történetietlenségét, felróva
már Kazinczynak is, hogy „saját ízlésén" keresztül akart közelíteni Dugonicshoz. Amit
avval egészít ki, hogy Dugonicsban éppen a barokk sajátosságot nem látták meg. Pedig
- Baróti szerint - a barokk jóval több, mint (stílus)irányzat, talán még a korstílusnál is
fontosabb jelenség, hiszen áthatja az élet egészét. Úgy véli, hogy a barokk gondolat
tartja össze a különböző nemzetiségű, de ugyanazon vallású polgárokat Szegeden (neve-

114

tiszatáj

zetesen a magyarokat, a németeket meg a ,,dalmatá"-kat), ennek következtében egy
olyan életérzésről vagy korszellemről beszélhetünk, mely szerint Dugonicsot „a legmodernebb törekvések magyar képviselője"-ként foghatjuk föl. Hiszen a korszakban
senki úgy át nem élte ezt a barokk szellemiséget, mint Dugonics. Látásmódját Baróti
„általában erősen intellektuális"-nak tartja, „erre talán a legjellemzőbb az, hogy Szegedből, melyet annyira szeret, elsősorban földrajzot, történelmet, általában tudományt lát
meg és ezt adatszerűen írja le".
A könyv egymással élesen ellentétes vélemények megfogalmazására adott lehetőséget. Császár Elemér folyóiratában Kenyeres Imre elutasította Baróti vizsgálódási
szempontjait: „Az ilyen dolgozatok lejáratják az új irodalmi nézeteket, s gátlói a tudományos fejlődésnek";10 vele szemben Sőtér István lényegesen több megértést mutatott a szellem- és stílustörténeti szempontok érvényesítése tárgyában. S bár a szellemtörténeti módszernek ellene vetette, hogy „csekélyebb ellenőrző és garantáló hajlam"mal rendelkezik, Sőtér szerint Barótit a pozitív tények tisztelete megóvta a szellemtörténet „túlzásaitól". Amit Sőtér a Baróti képviselte szellemtörténet leglátványosabban
megnyilatkozó jegyének vél, az az, hogy íróportréjában az „individuális jegyek egy egész
század stílusképének vonásaival egyesülnek".11 S ezzel lényegében rátapintott a részben
Zolnaitól, részben közvetlenül a franciáktól eredeztethető nézetre: a korszellem általános jellegzetességei találkozhatnak a személyiség regionális specifikumaival, s ebből
a találkozásból fakadhat az az érték, amely a szintetikusan fölfogott korstílusban, az
európai irodalmiságban megfelelően és színvonalasan képviselheti a magyar irodalmi
törekvéseket. Baróti nem elsősorban forrás- vagy motívumvizsgálatot igényelt, hanem
olyan, komplex hatástörténeti elemzést, amely a különféle helyekről érkező impulzusok találkozásának és egységessé, de legalább is harmonikussá válásának folyamatát képes bemutatni. így nála racionalitás, sőt, racionális létszemlélet és érzékenység nem feltétlenül zárják ki egymást: egy pszichológiai megközelítés például érvényt szerezhet a
személyiségvizsgálat és a korstílus-elemzés egymást komplementer módon felfogó
szemléletének. Ha a Dugonics-könyv a barokkba ágyazva írt le egy, saját korában és az
irodalomtörténet által pontatlanul minősített jelenséget, Juhász Gyula pályáját Baróti
az impresszionizmus jegyében vélte értékelhetőnek. Ez a nemzetközi irányzat Juhásznál szerencsésen találkozott „Szeged sajátos, népi arcá"-val, s így a parnasszista és impresszionista vonások egybesimulhatnak a regionális jellemzőkkel. Hogy Baróti fölvázolhassa a Juhász-pálya magyar és külföldi vonatkozásait, az impresszionizmust éppen úgy
szinte „egyetemes" iránynak fogja föl, mint a barokkot, például Aranyt is az impresszionizmushoz kapcsolja, s a magyar Schopenhauer-befogadást (tehát Reviczky Gyulát) is
innen értelmezi. Ugyanis egyfelől egy irodalmi kontinuitás fölvázolása látszik kibontakozni Baróti előadásában, ehhez visszafelé következtetve meg kell rajzolni a romantikával szemben töretlenül alakuló magyar irodalom történetét, másfelől a pozitivisták
faculté maitresse-ével szemben a több irodalmat, tartammá váló időt átfogó korérzületet kell vagy lehet kimutatni, olyat, amelynek adott esetben Juhász Gyula költészete
számottévő állomása. Regionalitás és egyetemesség metszéspontján érzékeli Baróti Dezső Juhász Gyula legszebb költői pillanataként A tápai Krisztusi; az irodalomban az
impresszionista váltás - Baróti interpretációjában - a romantikáétól eltérő magatartás
jelentkezésével párhuzamos.
Baróti Dezső két könyve mellett kisebb tanulmányai, kritikái szintén jelzik,
hogy az irodalomtörténetnek ahhoz az irányához csatlakozott, amelyet ekkor például
az ifjú Szerb Antal képviselt (hogy a magam meghúzta körön belül maradjak: a Szép-

1997. március

115

halomban publikált Az intellektuális költő című tanulmányában,12 amelynek egy mondatát a további tanulságok, valamint személyesség, korérzület és tudományos vizsgálat
összefüggései miatt érdemes ideírni: „Irodalmi hatás nincs bizonyos belső analógia nélkül."), és Zolnai Béla közvetített; nem annyira a franciák 1920-as évekbeli komparatisztikája révén, hanem irodalom- és nyelvszemlélet összekapcsolásával. Az írói személyiségnek felértékelődése az irodalomtudományban Bárótinái a pszichológiai szempontok
bevezetését követte; és ez a pszichologizáló megközelítés kor és egyediség találkozásának feszültségeit igyekezett mérni. Dayka Gáborról szólva" racionalizmus és szentimentalizmus nem oltja ki egymást, az Eduárd Sprangerre támaszkodó nézet szerint
a „libidó sentiendi lírai megfogalmazása" érhető tetten Daykánál, az „utóélvezés egy
fajtája", amelyet színez, szinte egyénivé tesz a költészetében mindvégig meglévő racionalizmus. Az irányzatok között tájékozódó költő végül is magatartásformát alakít ki,
amelynek lírája egyszerre költői jelzése és világszemléleti tanúságtétele. Elutasítván
a Van Tieghemtől körülírt preromantikát Baróti a szentimentalizmust nem sorolja
a stílusirányok közé, történeti jelenségként fölfogva ezt a nem egyetlen korszakban
megnyilatkozó magatartásformát. S mivel magatartásforma, bármely (történeti) periódusban megjelenhet, és válhat állandó vagy öröknek minősített „lelki" tartalmak reprezentációjává. Baróti Dezső hasonló módszerrel vázolja föl Szentjóbi Szabó László pályaképét.14 Itt az úgynevezett „alacsonyabbrendűségi komplexum" az a megkülönböztető sajátosság, amelyből ez az élet, illetőleg költészet értelmezhetőnek mutatkozhat.
„Ez a komplexum - írja Baróti Dezső - gyakran magányosságra kényszeríthette, még
akkor is, amikor az alulról jöttek ideges ambíciójával sietett akklimatizálódni." Árulkodó a fogalmazás: egy lelki-személyes beállítottságot igyekszik a szerző a vizsgált költőnek tulajdonítani, hogy ennek a beállítottságnak nyelvi kifejeződésein mutassa be
a lélektani típusról árulkodó jeleket. Hogy mindezeknek ellenére éppenséggel nem hiányzik a Baróti-kötetekből és dolgozatokból a nyelvi-retorikai elemzés, jóllehet, anakronisztikusán szólva, szövegközpontúnak nemigen nevezhetnők a versértelmezéseket,
az mindenekelőtt Zolnai Béla irányításával magyarázható. Zolnai természetesen nem
zárkózott el teljesen a lélektani indíttatású módszeres eljárások elől, de sokkal inkább
„nyelvész" volt annál, hogy ne helyezte volna az előtérbe a részben filológiai, részben
az explication de texte-t is megidéző, szöveg- és nyelvközeli szempontokat. S ebben jórészt különbözött Hankiss Jánostól, aki talán a leginkább Lanson nyomán kísérelte
meg a kortársi kritika és a filológia, az olvasói magatartás analízise és a forráskutatás
egyeztetését. S bár Zolnait is érdekelte a forráskutatás, a tárgy- és motívumtörténetet
csak kisegítő diszciplínaként értékelte. Baróti Dezső jórészt Zolnai figyelmeztetésére
fogalmazott ekképpen: „A motívumok rokonsága önmagában még semmit sem jelent.""
Mondja ezt Baróti abban a kisebb írásában, amelyben Dugonicsnak egyik forrását nyomozza. Amiben érdekeltnek mutatkozik, a filológiai adaton messze túl egy művelődés
ízléstörténete, s valójában, milyen körben kell vagy lehet keresni Dugonics tájékozódását. Amikor pedig egy doktori értekezést bírál,16 akkor éppen azt hiányolja, hogy
a Csokonai és a francia irodalom/kultúra viszonyát tárgyaló disszertáció részben elhanyagolt forrástípusokat (adott esetben Csokonai lehetséges francia forrásait: lexikonokat, szótárakat, művek előszavait stb.), részben meg kizárólag a közvetlen kapcsolatokat tartotta szem előtt, nem pedig a kulturális érintkezések folyamatát, amelynek
összetevői között a közvetett kontaktusok is lényeges szerephez juthatnak, a példánál
maradva: a német közvetítés Csokonai és a francia kultúra között. Annál fontosabbnak tetszik ez a megjegyzés, mivel Baróti számára Csokonai költészetének összetettsége

tiszatáj

mutatkozik lényegi tulajdonságnak,17 tájékozódása az európai kultúrában azáltal, hogy
forrásai számos (irodalmi) tájon találhatók. Emellett éppen Van Tieghem La littérature
comparée-ymik szellemében a közvetítők és a közvetítés jelenségét különösen meghatározónak tartja, mivel Zolnai Bélával összhangban úgy hiszi, hogy a hagyományos
filiációs szemlélet legfeljebb a nemzeti irodalom történetéhez szolgáltathat adalékokat.
A nemzetinél nagyobb egységek irodalomtörténetében a közvetítés és a közvetítők
munkásságát is értékelni kell, valamint: az irodalomtörténeti jelenségek sosem pusztán
egyetlen tényezővel magyarázhatók. így a szigorúan megítélt Csokonai-disszertáció
megjelenése után „másra vár annak vizsgálata, hogy [...] az egymással sokszor ellentétes
tendenciák Csokonai oeuvrejében milyen viszonyban vannak egymással és hogy simulhattak el aránylag harmonikus költészetté". Itt tehát nem egy irányzat vagy korstílus
meghatározó szerepének föl nem ismerését rója föl, hanem éppen ellenkezőleg: Csokonai lényegéül (jórészt a mai álláspontokhoz hasonlóan) az ellentéteknek nem kiegyenlítését, hanem az ellentétes tendenciáknak költészeti harmóniává, szintézissé emelését hangsúlyozza, mint kutatási hipotézist. Ez részben ellent mond a Dugonics-kötetben (és a Juhász-könyvben) meghirdetett elméletnek. Ami egyben arra utal, hogy
Baróti nyitott maradt másféle elméleti elgondolások számára is, a szellemtörténeten belül. Talán inkább arról lehetne beszélni, hogy (mint maga írja egy ismertetésében) azon
igyekszik, miszerint sikerüljön „egy szellemtörténeti jelenségbe való belemélyedés
mély pszichológiáját" adnia.18 S bár nem áll távol tőle a „művel való »társalgás«" Horváth
Jánostól eredő gondolata," viszonylag kevéssé tudatosítja és problematizálja a maga olvasói pozícióját, inkább vonzódik a pszichológiai alapozású szövegértelmezéseknek és
a korszellemnek egybefogásához. Amikor olyan egyetemi doktori értekezéseket szemléz, amelyek a dráma- és a színháztörténet köréből veszik tárgyukat, akkor a színháztudományi szempont elhanyagolását kéri számon, és mentségül csupán annyit tud fölhozni: a magyar egyetemeken nincsen színháztudományi tanszék, de olyan tudományos intézet is hiányzik, ahol módszeresen oktatnák a színháztudományt.20 S itt nemcsak az a figyelemre méltó, hogy viszonylag korán fölismerte ennek a diszciplínának jelentőségét, és ezzel együtt azt, hogy irodalomtörténeti módszerek önmagukban vajmi
kevéssé alkalmasak színháztörténeti mozgások, recepciós formák bemutatására, hanem
talán inkább az, hogy a bírált disszertációk pozitivista hatáskutatásának helyébe egy
differenciáltabb, a színdarabnak színpadi alkotásként is látott jellegzetességeiről tudomást vevő kutatási projektumot igényel. Ami Baróti kritikája nyomán nyilvánvalóvá
válik: a jelzett disszertációk egy-egy színpadi szerző magyar recepcióját lényegében
ugyanazzal az eljárással tárgyalják (beleértve esetleg a magyar színházi bemutatók historikumát is), mintha egy lírikus magyarországi) fortunájáról esnék szó. Hiányzik tehát az a differenciáló magatartás, amely nem egyszerűen mechanikus módon műfaji tagolásban szemléltetné az irodalom- és a színháztörténet (irodalom- és színháztudomány) eltérő szempontrendszerét, hanem a viszonylagos autonómiával rendelkező
diszciplínákat különbözőségeikben szembesítené egymással, netán egy közös tudományelméleti alapról kiindulva.
Mindezt tekintetbe véve, nemigen csodálkozhatunk azon, hogy Baróti Dezsőt
nem egyszerűen érdekelte az összehasonlító irodalomtudomány, hanem a Dugonics-kötetben még csak érintett multikulturalitással több írásában foglalkozott. Ez indokolja
azt, hogy dolgozatomban a regionalitás mellett a közép-európaiságot is a címben tüntettem föl. Baróti Dezső ugyanis résztvevője volt annak a közép-európaiság mibenlétére, tudományos és magyar tudománytörténeti-irodalomtörténeti lehetőségeire kér-

1997. március

117

dező vitának, amely az 1930-as esztendők közepén több folyóiratban, több neves és
kevésbé neves szerző bevonásával egyfelől a magyar tudományos tájékozódás egy máig
vitatott, éppen vitatottságánál fogva rendkívüli jelentőségű problémakörének körüljárását célozta, másfelől a magyar összehasonlító irodalomtudomány kompetenciáján,
a nemzeti és a regionális irodalomközi kutatások egymáshoz való viszonyán töprengett.21 Szeged többnyelvűségének, kultúrája összetettségének fölismerése valójában csupán egy nacionalizmus előtti korszak szellemiségének érzékeltetésében játszhatott szerepet; Baróti Dezsőnek a Magyarságtudományban közölt írása (A középeurópai irodalomtörténet problémái)11 része az irodalomtörténeti váltást sürgető gesztusoknak, egyben
reagálás a leginkább Németh Lászlónak idevágó kezdeményezéseire. Jóllehet, a közvetlen forrásanyag szűkebb is, tágabb is, mivel a Tanúban, illetőleg a Magyarságtudományban meghirdetett Németh-program csak részben tárgya, bár valószínűleg kiváltó oka
Baróti írásának, ugyanakkor a komparatisztika francia iskolájának teherbírását is
igyekszik kipróbálni az elsősorban magyar, de az Apollo cikkírói, továbbá Eckhardt
Sándor 193l-es előadása nyomán megismert közép-európai, kelet-közép-európai anyagon.23 Irodalomtörténeti váltást sürget Baróti mindenekelőtt Zolnai Béla tanításának
szellemében, olyan értelemben (is), hogy a nemzeti irodalom önelvűségének tételezése
helyén a komparatisztika szempontjait aligha véli mellőzhetőnek. Ezzel párhuzamosan
illúziótlanabb az Apollo ifjú cikkíróinál, mert a kapcsolattörténet művelését ugyan nem
gondolja lényegtelennek, de elégségesnek sem. S a kapcsolattörténeti szempont érvényesítését sokkal inkább a nemzeti irodalomtörténet művelésekor tartja hasznosnak,
mint a közép-európai szintézis készítésekor. Itt jegyzem meg, hogy a Revue de
Littérature Comparée 1921-es bevezető írásától kezdve Zolnai Bélának erre reagáló cikkén keresztül24 az Apollo feladat-megjelöléséig az összehasonlító irodalomtudomány
céljául tűzetett ki, hogy az egymással szembenálló népek-nemzetek tudományos kutatóit olyan tárgyban tegye érdekeltté, amely az ellentétek kiegyenlítését, a kulturális és
ezen keresztül a politikai közeledést szolgálja. E nemes és humanista szándék nemigen
számolt azzal, hogy a közös érdekű tudományos kutatás fölismerését nem mindegyik
„érdekelt" fél szorgalmazza azonos intenzitással. S mint azt a tudománytörténet (de
nemcsak a tudománytörténet) azóta sokszorosan visszajelezte: egyfelől a tudományos
kutatásnak tudományon kívüli cél szolgálatába állítása nem bizonyosan hoz tudományos eredményeket, és másfelől talán azt írhatom le némi mélabúval: a szellem embereinek közeledési törekvéseit a napi politika percemberkéi gyakran keresztezik, ellentételezik. Emellett az 1930-as esztendők közép-európai irodalmi kutatásainak a módszertani alapvetés mellett (vagy avval együtt) a filológiai alapkutatást is el kellett végezni,
hiszen hiányoztak a bibliográfiák, a kézikönyvek/a nélkülözhetetlen adattárak és szöveggyűjtemények (az adósságot még mára sem sikerült fölszámolni). Az összehasonlító
irodalomtudománynak van Tieghem által népszerűsített osztályozási kísérlete: az általános és összehasonlító irodalomtörténetre tagolás nem adott választ a Közép-Európából
érkező kérdésekre, tudniillik arra, hogy a köztes helyzetetnek, a nemzeti és a világirodalom közötti területet képviselő régiónálitásnak valójában hol és miféle státusa
lehetséges. Hiszen inkább általános, mint az összehasonlító irodalomtudományba tartozhat olyan módon, hogy nem kizárólag közvetlen, tényszerűen kimutatható kapcsolatok historikuma, amelyben két irodalmi jelenségnél több vesz tevőlegesen részt;
ugyanakkor többé-kevésbé földrajzilag és még inkább kulturálisan meghatározható,
dinamikusan változó egységet alkot, amelyben az irodalomtörténeti folyamatok hol
követik a „nyugati" tendenciákat, többnyire módosult formában, hol eltérnek tőlük.

tiszatáj

Egyáltalában, „szélesebb, egész Középeurópára kiterjedő irodalmiság" leírása volna
szükséges, hangoztatja Baróti Dezső, de ennek ekkor nem látja nyomát. Az az anyag,
amelyre Németh László elképzelései épültek, például Dieterich „kelet-európai" irodalomtörténete, nemcsak adathibáktól hemzsegett, hanem szemléletében is elavult volt,
sokkal fontosabb és igazolhatóbb forrásul szolgált a népköltészet, amelyben az érintkezések, a motívumátvételek, a közös „kultúrhérosz"-ok stb. már régóta tárgyai a magyarfországi) etnográfiának. Németh László mindazonáltal messzetekintőn körvonalazta egy megszületésre váró tudományág szükségességét és lehetőségeit, és az ő (meg
Bartók Béla) alapvetésétől elindulva az Apollo című folyóirat (valamint a Láthatár és az
idegen nyelvű Archívum Europae Centro-Orientalis) megkezdték a közép-európai irodalmiság leírásához szükséges tanulmányok publikálását. Ezáltal egyfelől a regionális
tudat történetének dokumentálását (ezen a téren kapcsolattörténeti tanulmányok közzététele is fontosnak bizonyult), másfelől azoknak a tendenciáknak fölvázolását, amelyek
jogosulttá tették a közép-európai irodalmiság tételezését. Az összehasonlító irodalomtudománynak az 1930-as esztendőkben elterjedt módszerei kevéssé kedveztek a regionális irodalomköziségnek, hiszen jószerivel hiányzott az a fogalmi apparátus, amely lehetővé tette volna a közép-európai szerzők közös gondolkodását. Sem a régió megnevezésében nem volt meg az alapvető konszenzus (ahány nemzeti irodalomtörténet,
annyiféle Közép-Európa-fogalom, s még egy nemzeti tudományon belül sem volt egyetértés Közép-Európa tartalmáról), sem az egyes irodalomtudományok között nemigen
volt meg az elemi belátás a másik fél metodológiájának-irodalomtudományos felfogásának eltűrésére. Az Eckhardt Sándor képviselte magyar Közép-Európa-kutatás olyan
kapcsolattörténeti felfogást képviselt, amely a magyar hatásokat regisztrálta a kisebb
szláv, illetve a román irodalomban. Innen nemigen volt képzelhető átjárás például a cseh
strukturalizmushoz és megfordítva. Gáldi László tájföldrajzi irodalomszemlélete éppen
az erdélyi román irodalom problémaköre tárgyában ütközhetett bele az egységes román szellemiséget igencsak történetietlenül hirdető román elképzelésekbe. Mindennek
ellenére egy közép-európai irodalmiságnak, pontosabban szólva egy regionális irodalomköziségnek mint közös kulturális emlékezetnek kutatása nem tartozott az utópiák
közé, és nem csupán azért, mert akár a mai magyar és a külföldig Monarchia-kutatást
tekintjük, akár a regionális irodalomközi együtteseknek Dionyz Durisin szorgalmazta
beillesztését a világirodalmi folyamatok teremtette egyetemesebb irodalomköziségbe,25
valójában az 1930-as esztendőkben megalapozott elemzések problémafölvetéseire készült feleleteket regisztrálhatunk. Legyen szó a komparatisztika tárgyát illető kételyekről és válságkezelési eljárásokról, a Monarchiának, mint közösen alkotott irodalmi-kulturális szövegnek állandó új ráolvasásáról, akár a közép-európai szövegköziségnek új
formáiról.
Baróti Dezső hozzájárulása a vitához nem mondható jelentéktelennek. Jó érzékkel az 1930-as évek alapproblémájára tapintott rá:
„A középeurópai irodalmak egységes, összefüggő folyamataként való tárgyalása
[...] problematikusnak látszik, mert egy ilyen irodalmiság alapfeltételei, középeurópai
írók és olvasók, a múltban és a jelenben is hiányoznak. [...] A középeurópai irodalom
kialakulása a jövő eredménye lehet: a gondolatot zászlajukra tűző írók, tudósok munkája eredményeképp."
Az alkalmazott terminológia megtévesztőnek tetszik. Hiszen a közép-európai
irodalom tételezése félrevezet; amiről inkább volt szó, a közép-európai irodalmi tudat,
annak belátása, hogy az adott nemzeti irodalom nemcsak a földrajzi elhelyezkedést te-

1997. március 102

kintve, nemcsak azért (esetleg azért «!), mert a Habsburg Birodalomba tartozott valaha, közép-európai. Ilyen értelemben megírható a közép-európai irodalmi tudat története nemzeti irodalmi keretben. Erre résztanulmányok formájában történt is kísérlet
az 1930-as évektől kezdve. Ennél azonban lényegesebbnek tetszik, és valójában a kutatás ezt igyekezett megcélozni, hogy a közép-európainak mondott irodalmak összehasonlító története szülessen meg (erre tett kísérletet Gáldi László A Dunatáj irodalmi
fejlődése című vázlatában, igaz, már 1947-ben!), s ebben a felfogásban a kapcsolattörténet nem játszik oly meghatározó szerepet, mint a kétoldali érintkezéseket, egybevetéseket elemző kutatásban. Amit Baróti Dezső jó szemmel vesz észre: a közép-európaiság
fogalmi körének tisztázatlansága. Meg az is, hogy e fogalmi tisztázatlanság akadálya a továbblépésnek. Viszont korántsem teljesen reménytelen a közép-európai irodalomtörténet létrehozása. (Máig nem született meg!) Ahhoz, hogy legyen közép-európai irodalom, azt meg kell szervezni - véli Baróti Dezső, s lényegében ehhez hasonlót állított
Németh László is akkor, amikor Közép-Európa jövőjének tervezéséről szólt. Az általa
fölvázolt Közép-Európának azonban van, létezik közös története, ez a német nyelvű
Közép-Európával, a Habsburgokkal szemben élt cseh-magyar-lengyel (közös) történelemben lenne leírható. Németh többször hangsúlyozta ezt, olykor még az efféle történelemkönyv „tartalomjegyzékével" is szolgált. Baróti a továbbiakban a kortársi kutatások dilemmájáról szól, hiszen az irodalom- és a kapcsolattörténészek vagy az európai
szintézishez, vagy pedig a nemzeti irodalmi szintézishez szállítanak anyagot. Egyelőre
nem látszik pontosan: hol törhető út a közép-európai szintézishez. S egyáltalában:
módszerében megkülönböztetné-e bármi a világirodalmi vagy európai irodalmi szintézis munkálataitól. Aforisztikusan fogalmazza meg a kérdés summázatát a maga számára: „Tárgyában középeurópai lenne ez a kutatás, végső célkitűzésében európai."
Amit akár úgy is lehetne érteni, hogy a regionális szintézis mintegy előkészülete lennelehetne az európai szintézisnek. Ám nem csupán előkészülete, hiszen beletartozhat
a kapcsolattörténet. S itt igazán a magyar kompetencia körébe vág a magyar hatások kimutatása a szomszédos irodalmakra. Ez s a Barátinál ezt követő okfejtés lényegében
Eckhardt Sándor tézisét mondja tovább.
Az úgynevezett „közép-európai" irodalmiság vagy irodalom kérdéseire az 1930-as
esztendők óta folyamatosan érkeznek a legkülönfélébb válaszok. Milán Kunderától
a szlovén Drago Jancarig, Peter Handke „meteorológiai jelenségétől" Esterházy Péterig.
A kérdést nem eldöntendő, inkább az 1930-as évekre jelenünkből fényt derítendő idézem Danilo KiS egy fejtegetését, amellyel mintha Baróti Dezső kételyeit is új megvilágításba helyezné:
„Mért van az, hogy amikor a lengyel Kuszniewiczet [!] (1904) vagy például a magyar Esterházy Pétert (1950) olvasom, azonnal felismerem bennük, a kifejezésmódjukból, hogy egy valamilyen közép-európai poétika képviselői, s emiatt olyan közelinek
érzem őket? S milyen mellékzönge, miféle vibráció az, amely egy művet ennek a poétikának mágneses terébe helyez? Mindenekelőtt a kultúra immanens jelenléte, megannyi
illúzió, reminiszcencia, az egyetemes európai örökségből vett citátumok alapján, a mű
tudata, amely azonban mit sem von le spontaneitásából, az ironikus pátosz és a lírai kitérők légies egyensúlya. Ez nem sok. Ez minden."26
Akár itt be is fejezhetném fejtegetésemet, hiszen ennél hitelesebb, megszenvedettebb mondatokat aligha sikerülne papírra vetni. Azonban éppen e fejtegetések utánra
hagytam egy lényeges mozzanatot, amelyről följebb csak érintőlegesen volt szó. Nem
azt hangsúlyoznám, hogy Baróti Dezső nem egyszeri alkalommal nyilatkozott meg

120

tiszatáj

a közép-európai, kelet-közép-európai problémákról, a Könyvtári Szemlében két ízben is
rábukkanhatunk olyan ismertetésekre, amelyek román, illetőleg szláv kulturális jelenségeket tárgyalnak.27 Arról van szó, hogy eddig nem szenteltem annak figyelmet:
Baróti Dezső írása a Magyarságtudomány című folyóiratban látott napvilágot, amelynek
első, programadó cikkét Ortutay Gyula bevezető írása után Németh László fogalmazta
meg, és amely cikkben Németh egy új diszciplína lehetőségét körvonalazta, a magyarságtudományét, a hungarológiáét. Dolgozatom szempontjából egyetlen - bár kardinális
- tényezőt emelek ki Németh László „terv"-tanulmányából: a magyarságtudomány
Közép-Európa-tudomány is, a magyarságtudománynak szerves része a szomszédos népek, a magyarsággal sok évszázadon keresztül egy államtestben élt népek kultúrájának
ismerete. Németh László ezt a későbbiekben, más hangsúlyelosztásokkal nem egyszerűen elismerte, hanem egyes részterületeket alaposabban átvilágított. Erre azonban
nem abban a folyóiratban került sor, amelynek tudományos „vezércikkét" megírta.
Baróti Dezső tehát Németh László programtanulmányához szól hozzá, úgy gondolkodott a közép-európai irodalomtörténetről, irodalmiságról, hogy a magyarságtudomány
(vagy ha úgy tetszik: a hungarológia) egy fontos területével kapcsolatos nézeteit közölte. Ebben a kontextusban más kicsengése lesz azoknak a bekezdéseknek, amelyeknek - írtam: Eckhardt nyomában járva - a közép-európaiság magyar feladatait, kötelezettségét gondolta át. Hogy itt hatáskutatásról szólt, ez következik a korszakban használatos terminológiából, a pozitivista értelemben vett hatásnak a dialógust feltételező
recepcióval való fölcserélése nem oly régi fejlemény. Az azonban minden bizonnyal figyelemre méltó, hogy a franciás érdeklődésű Baróti Dezső a regionalitás érvényét kiterjesztette; a Szeged-európaiság kör részének tudta a közép-európaiságot. Persze, a közép-európai irodalomtörténet kérdésének fölvetése Eckhardttól, a romanistától indult
el, jóllehet, a francia összehasonlító irodalomtudománytól erre kevés ösztönzést kaphatott. Inkább az a szándék jelentkezett, s ez érlelődött tovább Baróti Dezső írásában,
hogy a kisebb közép-európai népek művelődését is a „nyugati" kultúrák közé s ezáltal
az európai irodalomközi folyamatba lehessen beiktatni. Ennek útja - hitték többen a közép-európai irodalomtörténet megalkotásán át vezethet. Hiszen, ha egyfelől demonstráltatik, miként fogadta be a magyar művelődés az angol, a francia, a német meg az
olasz impulzusokat, akkor másfelől hihetővé válhat, miként adta tovább a kisebb középeurópai kultúráknak. Ennek tudatosítását - szintén Eckhardt nyomán - Baróti Dezső
sem tartotta elhanyagolhatónak. A regionalitás-kutatás ekképpen a magyarságtudomány
segédtudományává válhatott, de egyben kiléphetett a szűkebben megrajzolt művelődési
körből, mint ahogy ki is lépett, s egy küldetéstudat pátoszával töltődött föl, és lett részben napi politikai jellegű, részben meg egy utópisztikus közeledés-idea átértelmeződése
- méghozzá messze nemcsak a magyar tudományosságban és irodalomban.
Baróti Dezsőnek szkeptikus, inkább feladatokat kijelölő, kétségeket fogalmazgató
írása jelzi szemléletének racionalitását. A felvilágosodás kutatójaként szerzett (viszonylag korán) nevet, és az ő felvilágosodás-fogalmába mind az érzékeny magatartás, mind
pedig a rokokó-kultúra belefért. S bár tanulmányt nem írt a romantikáról, a XIX. század második felének francia és magyar irodalmáról szólva legalább is a kései romantikát korszerűtlen jelenségként minősítette, sokkal inkább a racionalitás híve maradt.
Hogy az impresszionizmust irodalmi irányzatként mutatta be, ebben egyfelől Zolnai
stilisztikai kutatásai felől érkezhetett impulzus, másfelől indokolta az a törekvése, hogy
az igen rétegzettnek megismert modernségben föllelje Juhász Gyula helyét, egyszóval
a regionalitást képviselő költőt elválassza az uralkodónak gondolt és Ady Endre lírájával jelzett szimbolizmustól.

1997. március

121

Baróti Dezső irodalomtörténész pályája a nagy lehetőségek ígéretében indult,
a kortárs francia és német irodalomtudománnyal való dialógusa szerencsés módon egybeesett a magyar közép-európai, kelet-közép-európai összehasonlító irodalomtudomány fölívelésével, Zolnai Béla igyekezete, hogy nyelvészeti kutatásai mögé-mellé művelődéstörténeti komponenseket vázoljon föl, szintén segítette a nyelvi műalkotásokat
értelmező ifjú irodalomtörténészt. Ez a pálya 1945 és még inkább 1948 után megtört,
majd 1956 után a jól ismert okok miatt befejeződni látszott. Börtönből való kiszabadulása után térhetett csak vissza (nem nagyon könnyen) a tudományos életbe, s folytathatta egyrészt a felvilágosodással, másrészt a klasszikus modernséggel kapcsolatos kutatásait, amelyeket Radnótiról szóló művei egészítettek ki. Ez a fajta diszkontinuitás,
többszörös, egyáltalában nem önkéntes pályamódosulás volt a fő oka, hogy a tudományosan eredményes pályakezdést nem követhette egy szívósabb-módszeresebb életműépítkezés. Az a fajta, korszerűnek mondható tájékozódás, amelynek segítségével mind
az (irodalom)-pszichológia, mind a stilisztika, mind pedig a közép-európai komparatisztika módszertani eljárásait máig megfontolást érdemlően alkalmazta korai írásaiban,
nem teljesedhetett ki: s például a felvilágosodás stílusaival, a rokokóval foglalkozó értekezései olykor merész, máskor inkább meghökkentő probléma-fölvetéseik ellenére
nem kapcsolódhattak be az 1960-as, 1970-es esztendők megújuló, nemzetközi irodalomtudományos törekvéseibe. Itthon pedig Szauder József határolta el saját szemléletét
(a szükségesnél talán több indulattal) a Baróti Dezsőétől. Ami pedig a klasszikus modernségre vonatkozó újabb tanulmányait illeti, ötletekben, szellemes gondolatfutamokban ott sincsen hiány. Motívumtörténeti elemzései azonban inkább egy előző korszak
összehasonlító irodalomtörténet; eljárásait idézik, még akkor is (vagy azzal együtt?), ha
sűrűn hivatkozik Gaston Bachelard-ra.
Mindezzel együtt Baróti Dezső nem méltatlan képviselője a szegedi illetőségű, főleg Zolnai Béla előadásain, szemináriumain felnőtt irodalomtudományos iskolának.
Mert külső körülmények ugyan megtörhették a pályát, valójában az életmű mégis öszszeállt, még ha nem egészen abban a formában és „nagyságrendiben, ahogy azt a pályakezdés előlegezte. A külső körülmények említése mellett azonban egy általánosabb
és nemcsak Baróti Dezsőre vonatkoztatható megjegyzéssel szeretném kiegészíteni a pályakép megtörésének magyarázatát. Ugyanis ez a fajta szellemtörténeti elkötelezettség,
talán a korszerű bölcseleti iskolázottság hiányára vagy töredékességére visszavezethetően, nem tartalmazta minden kétséget kizárólag a továbblépés, a megújulás lehetőségét. Sokkal inkább azt, hogy szellemes levezetések, ötletek felvillantása, valamint a sematikussá válható korszellem-keresések „irodalomtudománya" legyen. Meggondolandó, hogy az 1930-as esztendők jól induló magyar irodalomtudósai közül sokan miért nem találtak vissza a pályakezdésben mutatkozó lehetőségeikhez, vagy miért nem
tudtak módszertanilag megújulni akkor, amikor ennek már nem volt jelentős akadálya.
Kivételek bizonyára itt is akadnak; ám Baróti Dezső tanulmányait, könyveit olvasgatva, óhatatlanul vetődik föl a kérdés: irodalomtudományunk újrakezdései nem anynyira a nemzetközi tudományosságban oly gyakran emlegetett „válságjelenségekkel
függnek össze, hanem azokkal a külső (és részben belső) tényezőkkel, amelyeknek
eredménye tudósi pályák időleges félresiklása, a magyar irodalomtudomány megannyi
elméleti bizonytalansága. A kettő talán összefüggésbe is hozható egymással. Az azonban bizonyos, Baróti Dezsőnek és több, az 1930-as esztendőben indult (sors)társának
munkássága, gátló és vitatandó mozzanatok ellenére, nélkülözhetetlen mai, olykor
nem kevésbé bizonytalan, kereső irodalomtudományi-irodalomtörténeti munkáink
számára.

122

tiszatáj

Ugyanakkor a kérdéskörnek egy másik vetülete az, hogy legmaibb kritikai vitáink mily kevéssé merítenek az 1930-as esztendőkben indult kritikusok-irodalomtörténészek tévedéseiből és eredményeiből. Mintha (olykor úgy érzem) a teljes feledés borítaná a hatvan év előtti irodalomtudományi kísérleteket; mintha még Thienemann Tivadar Irodalomtörténeti alapfogalmak című könyve, a reprint-kiadás ellenére sem, kapta
volna meg méltó tudománytörténeti helyét. Pedig feltehetőleg nemcsak a kritikatörténet teljesedne ki e részben elfelejtett elődeink munkásságának feltárásakor. Regionalitás
és (közép-)európaiság ma sem kevésbé időszerű összefüggései kaphatnák meg a szükséges távlatot, mint ahogy a Széphalom szerkesztői törekvései sok tekintetben a Tiszatáj
számára szolgálhatnak tanulságul.
JEGYZETEK
1. Dolgozatom rövidített formában 1996. október 22-én előadásként hangzott el a Baróti Dezső emlékére rendezett tudományos ülésszakon. Baróti Dezső élete és munkássága a József
Attila Tudományegyetem történetének fontos fejezete, 1956-ban ő volt a rektor, rektori tevékenységéért ítélték el, majd szabadulása után nem kaphatott egyetemi állást. Élete utolsó
éveiben az Egyetem díszdoktorrá avatta. Az ülésszak beleilleszkedett az Egyetem alapításának 75. évfordulójával kapcsolatos ünnepi rendezvények sorába.
2. Marót Károly: A klasszika-filológia válsága. Széphalom, 1928. 37-44.
3. Zolnai Béla: Modern irodalmunk és az irodalomtudomány. Uo. 8-19.
4. Uo. 1930. 144-146.
5. Pukánszky Béla: A százéves magyar irodalomtudomány. Uo. 1928. 81-93.
6. Zolnai Béla: Szóhangulat és kifejező hangváltozás. Szeged, 1939. Acta Litterarum ac Scientiarum Reg. Universitatis Hung. Francisco-Josephinae, Sectio Philologica, Tom. XII.
7. „már azzal, hogy kimondtam a nevet, hatalmat nyertem fölötte, egyrészt, mert így sikerült
kiszakítanom álmaimból, másrészt, mert így életet, zengő és tárgyilagos életet nyert tőlem."
Gyergyai Albert ford. Zolnai: i. m. 170.
8. Baróti Dezső: Dugonics András... Szeged 1934.
9. Uő: Juhász Gyula. Szeged, 1933.
10. Kenyeres Imre: Kratochfil Baróti Dezső: Dugonics András... Irodalomtörténeti Közlemények 1935. 208.
11. Sőtér István: Dugonics András... Egyetemes Philologiai Közlöny, 1936. 83. Vö. még: Szinynyei Ferenc: Szegedi doktori értekezések. Irodalomtörténet, 1935. 28-29. (Óvatosan elismerő vélemény)
12. Szerb Antal: Az intellektuális költő. Széphalom, 1927. 124-139.
13. Baróti Dezső: Dayka Gábor. Magyarságtudomány, 1935. 238-250.
14. Uő: Szentjóbi Szabó László. Szép Szó, 1936. 337-344.
15. Uő: Dugonics, Shakespeare, Metastasio. A Színpad, 1936. 77-79.
16. Uő: Csokonai és a franciák. Széphalom, 1933. 104-105.
17. Vö. még: Uő: Estike Jegyzet Csokonai Vitéz Mihály az En poézisom természete c. verséhez).
Szegedi Füzetek 1935. 36-43.
18. Uő: D'Ors és a barokk. Széphalom, 1933. 77-78.
19. Kifejtve: Barta János: Néhány szó újabb irodalomtudományunk elméletéhez. Athenaeum,
1932. 201-212.
20. Baróti Dezső: Színháztörténeti kérdések egyetemeink doktori értekezéseiben. A Színpad,
1935. 105-106.

j 1997. március

123

21. Erről részletesebben könyvemben: Kelet- és Közép-Európa között. Budapest, 1986. (Alapos
bibliográfiával.)
22. Baróti Dezső: A középeurópai irodalomtörténet problémái. Magyarságtudomány, 1935. 35-42.
23. Erről és az alábbiakról: a 21. sz. jegyzetben i. m.
24. Zolnai Béla: Az összehasonlító irodalomtörténet mai állásáról. Minerva 1923. 70-84.
25. Durisin, Dionyz a kolektív: Osobitné medziliterárne spolocenstvá 3. Bratislava, 1991. Vö.
még: Literarische Polyphonie. Szerk.: Johann Strutz, Peter V. Zima. Tübingen 1996.
26. Kiä, Danilo: Változatok közép-európai témákra. Ford.: Borbély János. In: A kételyek kora.
Pozsony-Újvidék, 1994. 170.
27. A román könyvészeti irodalomról. Könyvtári Szemle, 1935. 16. sz. 127-129.; A szegedi ferencesek könyvtára. Uo. 5. sz. 33-34.

FARKAS ÁRPÁD ÉS ANNUS JÓZSEF

tiszatáj

124

MONOSTORI IMRE

A „Tiszatáj" fél évszázada
GYURIS G Y Ö R G Y KÖNYVE
A 20. századi magyar irodalmi folyóiratok történeti (tehát nem valamiféle ideológiai) szempontú és irodalmi értékrend szerinti feldolgozása - talán meglepő a fogalmazás - még mindig csak a kezdeteinél tart. Természetesen számos kísérlet, szakmai vállalkozás történt már egy-egy fontos irodalmi, irodalomtörténeti jelentőségű periodika
tartalmi vizsgálatára, elemzésére, jelentőségének, értékeinek, művelődéstörténeti súlyának a meghatározására. Sőt, e tekintetben egyenesen azt mondhatjuk, hogy valamennyi
jelentősebb (vagy kevésbé jelentős) háború előtti (vagy közvetlenül azt követő), a trianoni határokon belüli magyarországi irodalmi jellegű folyóiratról készültek már tanulmányok. Hogy csak néhány példát említsek: közelebbi (de még mindig nem monografikus) megvilágítást kapott a Nyugat (Ilia Mihály, Kiss Ferenc, Kenyeres Zoltán);
a Válasz (K. Nagy Magda, Bata Imre, Pomogáts Béla, Széchenyi Ágnes, illetve a háború
utáni évfolyamokról Bíró Zoltán); a Szép Szó (Agárdi Péter, Lengyel András, Nagy Sz.
Péter); a Tanú (Grezsa Ferenc); a Kelet Népe; (Sinka Erzsébet, Salamon Konrád, Görömbei András, Bakó Endre, Tasi József); a Magyar Csillag (Béládi Miklós) - és még
tovább is sorolhatnánk ezeket az irodalom- egyszersmind sajtótörténeti résztanulmányokat. Résztanulmányokat említünk, mivel - talán csak az egyetlen, Grezsa Ferenc elsőrangú 7k««-monográfiája kivételével (K. Nagy Magda lőa/ítsz-monográfiája ma már
inkább talán csak adatai miatt érdemel figyelmet) - az igazán jelentős irodalmi folyóiratainkról ez idáig még nem született átfogó, monografikus jellegű és igényű feldolgozás. Még inkább érvényes ez a megállapítás a háború után vagy éppen az ötvenes és
a hatvanas években indult folyóiratokra; jóllehet, jó néhányuk vonatkozásában igencsak meglenne már a történelmi távlat arra, hogy a sajtótörténet-írás szabályai szerint
dolgozzák fel történetüket. (Ilyen lapok lehetnének pl.: Újhold, Magyarok, Csillag, Irodalmi Újság Új Hang.) Arra pedig végképp csak próbálkozások (illetőleg repertóriumelőszók) születtek, hogy ma is élő folyóiratok történetének egy-egy szakaszát dolgozzák fel a kutatók.
Mindezen tények és megfontolások alapján azt mondhatjuk tehát, hogy Gyuris
György szóban forgó tanulmánya az igen kis számú monografikus feldolgozások közé
tartozik, egyszersmind pedig valóban egyedülálló a tekintetben, hogy egy ma is élő
irodalmi folyóirat sajtó- és irodalomtörténeti feltárását és feldolgozását adja. Méghozzá
a föllelhető dokumentumok, adatok, tények, visszaemlékezések, recenziós szemlék és
egyéb fogadtatástörténeti adalékok (és így tovább) birtokában, láthatóan a teljességre
való törekvéssel, kiváló filológiai, bibliográfiai és nemkülönben mintaszerűen jó szerkesztői összteljesítményként.
A szerző nem esik abba a hibába egy pillanatra sem, ami pedig sok-sok helyismereti, helytörténeti szerző és annak munkája jellegzetes tünete: az apologetikus mentegetés, illetőleg a túlértékelés, az egészből kiszakítottság és felnagyítás hibája. Gyuris
György mindvégig tárgyilagos hangvételű, kiegyensúlyozott és egyenletes színvonalú,

1997. március

125

tömör mondatszerkezetű, stílusának, fogalmazásának sodrásával is vonzó, összességében kiemelkedő színvonalú tanulmányt írt a Tiszatáj történetéről.
Gyuris könyvének további atmoszférikus erejű jellegzetessége a korhűség megteremtése úgy, hogy ez nem vált át muzeális emlékezéssé, hanem éppen a mából megvilágítva lesz elevenen élő valóság a ma olvasója számára. Az egyszerre korban (történelmi korban) levés és a „maiság" egymás mellé vetítése különös feszültséget ad ennek
a könyvnek, s intellektuális rangját még csak növeli, hogy a szerző folyton-folyvást
mérlegel, értékel, véleményt mond, kommentál. S teszi mindezt oly magától értetődően - nyilvánvalóan a birtokában lévő bőséges mennyiségű forrásanyag biztos ismeretében - , hogy szinte teljesen eggyé válik a dokumentum, továbbá a történetek leírása,
elbeszélése, valamint a mégiscsak személyes kutatói, írói állásfoglalás.
Szépen és következetesen vonul végig - egymást váltogatva, de gyakran egymást
színezve, árnyalva is - e tanulmányban legalább négy fő szál. Az első a Tiszatáj történetének rekonstruálása. A második az egyes korszakok, rövidebb-hosszabb időbeli ciklusok tartalmi kérdései: azaz, milyen is volt a folyóirat maga. A harmadik vonulat
a Tiszatáj fontosabb periódusainak, lapszámainak, éveinek a különböző dokumentumokra támaszkodó, illetve azokat feldolgozó recepciója. S végül a negyedik: a szerző
személyes jelenlétéből fakadó atmoszféra, a már említett maiság, a patinázó vagy éppen
leleplező, ismét máskor meg leheletfinom iróniát is sugalló értékelés.
Utaltunk már e munka szerkezetének pontos megtervezésére: a struktúra szilárd
és arányos, gazdaságos és változatos. Mindvégig tömör vezérgondolatok és a hozzájuk
rendelt évszám, évszámok alkotják ezt a rendszert, egyszersmind partok közé is szorítják a természete szerint szétfolyni kívánó hatalmas tényanyagot. így azután a fő fejezeteken belül arányos tagolásban kapnak helyet és kapcsolódnak össze az egyes alfejezetek, nagyobb bekezdések.
Természetesen lehetetlen számbavenni a tanulmány tartalmi kérdéseinek az egészét, itt most csak néhány sarokpont megvilágítására szorítkozhatunk.
Nagyon érdekes például az előzmények, azaz az irodalom, illetőleg az irodalmi
vonatkozású témák felkutatása a szegedi lapokban, a Délvidéki Szemle, valamint az
egyetem szerepe, méghozzá meghatározó szerepe a Tiszatáj létrejöttében. (Még úgy is,
hogy szervezetileg ennél jóval szélesebb kört ölel fel a folyóiratot akarók értelmiségi
tábora.) Élvezetes a lapalapítás lelkes hangulatának, ámde bürokratikus útvesztőkkel is
terhes folyamatának rajza és a legelső lapszámok tartalmi elemzése is. A „beszűkülés"
éveiről (1948-1956) is korrekt Gyuris György beszámolója, a már említett finom irónia nem válik egy pillanatra sem bántó gúnyolódássá a még egyébként legbornírtabb
esetek, szövegek elemzésekor sem.
Elsőrangú kutatói teljesítményként kell megemlíteni Gyuris György bizonyítási
eljárásait, amelyek azt is igazolják, hogy a Tiszatáj élen járt a kora-kádári időszak politikai konszolidációjának a segítésében. Előbb a népi írók megbélyegzéséről szóló
MSZMP-határozat elő-laboratóriumaként (Király István, Kiss Lajos és Szabolcsi Gábor
jóvoltából), majd Karácsonyi Béla és mások bekapcsolásával és közreműködésével az
ötvenes évek végén és a hatvanas évek elején.
Persze ekkortájt már jelentős szakmai erők is kezdtek fölsorakozni a Tiszatáj
köré. Nevezetes dátum továbbá 1963, amikor is először jelenik meg a határon túli magyarság szellemi életével kapcsolatos írás: Ilia Mihály cikke, Tíz éves az „Igaz Szó" címmel. Szintén ekkortájt lesz a folyóirat munkatársa Kovács Sándor Iván is, sőt az egye-

126

tiszatáj

tem további olyan kiváló tudósai, mint például Szauder József, Csetri Lajos, Tamás
Attila, Nacsády József, Horváth István Károly. A szellem ereje és az alkotók hite erősebbnek és hatékonyabbnak bizonyul az örökös politikai nyomásnál, és az akkori középszerű költő-főszerkesztő valódi szerkesztői értékeinél: a hatvanas évek második felében oly mértékben megizmosodik a Tiszatáj, hogy méltán válik országosan is jegyzett
irodalmi orgánummá, melynek legerősebb oldala (nem függetlenül az imént felsorolt
munkatársak tevékenységétől persze) az irodalomelmélet és -történet, a tanulmány és a
kritika. Gondos statisztikai kimutatás is utal arra, hogyan szorult ki - nem minden
perpatvar nélkül - a lapból a helyi dilettantizmus (a nem Budapesten szerkesztett folyóiratok örök problémája mind a mai napig a „helyi" értékek, illetve értéktelenségek
szétválasztása, valamint az ellenállás a dühödt dilettantizmusnak); s ugyancsak statisztikai módszerrel értékeli a szerző a kritikai rovat színvonalas teljesítményét. Úttörő jelentőségű a határon túli magyar irodalom egyre természetesebb jelenléte a lapban.
Megszaporodnak a majdnem mindig külön értéket jelentő tematikus számok.
A Tiszatáj kétségkívül Ilia Mihály rövid főszerkesztősége idején, a hetvenes évek
első felében ért fel első szellemi csúcspontjára. Joggal írja Gyuris György, hogy a 'Tiszatáj akkor „szegedi helyett országos arculatot öltött, sőt, ha az 1973 júliusi számmal
kezdődő Kelet-európai néző rovatot veszem figyelembe, még azt is el lehet mondani,
hogy kelet-európai profilja lett". (93. 1.) Majd később így folytatja: „A valóság kialakításáért, a valóságról leírt szóért való írói, szerkesztői felelősségvállalás volt az, amely
ezt a szivárványos fénytörést okozta a folyóirat körül." (96. 1.) Ilia Mihály valójában
a nagy szintézisteremtő főszerkesztők sorába tartozik: népiséget és urbánusságot, magyarságot és európaiságot volt képes számról-számra összeötvözni. Valahogy akképpen,
mint a Választ szerkesztő Sárközi György, vagy a Magyar Csillagot szerkesztő Illyés
Gyula. Ilia Mihály gyakorlati példát mutatott a korszerű nemzeti gondolkodásra, szellemi viselkedésre. Szellemi erejének hatékonyságát mi sem bizonyítja jobban, mint az a
tény, hogy kényszerű kiválása után a Vörös László-Annus József-Olasz Sándor szerkesztői hármas még több mint egy évtizeden át képes az ő szelleme szerint és az ő
színvonalán tovább szerkeszteni, tovább éltetni a folyóiratot. Egyetlen - de annál többet mondó - tény, adat mindehhez: 1975 és 1986 között egy évben sem hiányzik a lapból Illyés Gyula, sőt több évfolyamban is ő a legtöbbet közölt szerző. S ezzel párhuzamosan (ismét) sikerül visszaverni a dilettantizmus újraélénkülő ellentámadásait is.
Gyuris György kiváló oknyomozó kutatómunkával rekonstruálja a korszak
egyik legpregnánsabb kelet-közép-európai politikai abszurdjának budapest-szegedi
fejezetét: a nyolcvanas évek pártirányítási mechanizmusának egyre szövevényesebb,
ámde egyre zavarodottabb, egyszersmind a félelmesből egyre inkább a nevetségesbe
csúszó folyamatát. Persze akkor, az idegeket pusztító, örökös készenléti állapot, procedúrák és meghurcoltatások közepette korántsem volt nevetséges a dolog. De azért az
évtized vége felé mégis csak érezni lehetett, hogy a régi regula nem tartható már sokáig.
A Tiszatáj történetének különös korszaka a Kaposi Márton főszerkesztőségével
jegyzett két és fél évfolyam. Valami sajátos, hosszan tartó fuldoklás - éppen az imént
említett végkifejlet sejtése miatt is. Meg az egész hajmeresztő szituáció, egyáltalán eme
ellenszerkesztőség puszta léte miatt is. Egyébként majdhogynem tiszteletre méltó szerkesztői erőfeszítés - egy morálisan teljesen elfogadhatatlan ügy érdekében. Ezek a folyóiratszámok magukon viselik a méltatlan ügyhöz képest túlontúl is nagy energia ráfordítást, a görcsös állapotot tükröző szerkesztői törekvések „ellentervezéseit" éppúgy,

1997. március

127

mint a valódi értékek megjelenését, a pillanatnyi részsikereket. Ez a történet egyszersmind súlyos szociálpszichológiai téma is: hogyan bírják idegekkel és meggyőződés-tartalékokkal az új szerkesztők, s hogyan kezd körülöttük megváltozni a politikai légkör
is: miként taktikázik, majd vonul vissza - persze mosva kezeit - az MSZMP-kultúrpolitika a Tiszatáj körüli hadállásaiból.
Gyuris György eredetileg disszertációnak készült könyve mellékleteiben van mit
tanulmányoznia az olvasónak, illetve a majdani kutatóknak egyaránt. Például a Tisza táj
impresszumának (kolofonjának) adataiból megelevenedő folyóirat-életrajz sok fontos
tudnivalót, jellegzetes momentumot elárul az egyes évfolyamok szellemiségéről.
Ugyancsak hasznos és ugyancsak sokat mondó a tematikus számok, emlékezések, köszöntések kiemelése és időrendbe állítása.
Meglehetősen nehéz helyzetbe kerül a kritikus, midőn bírálni valót keres Gyuris
György folyóirat-monográfiájában. Jószerivel inkább csak a még nagyobb elérhető teljesség vonzása és szakmai kívánása, kívánalma szülhet egyfajta hiányérzet-felsorolást.
Érdemes lenne például elgondolkodni azon, hogy nem kellett volna-e bővíteni és
szaporítani az időnkénti párhuzamokat, kitekintéseket a Tiszatáj és az adott, az éppen
szóban forgó periódus néhány más irodalmi lapja életében lezajló egy-egy hasonló esemény (vagy éppen ellentétes tendencia) leírását-értékelését. Ekként válhatna igazán
plasztikussá, szemléletessé az a ma már közismert politikai valóságelem, amely azt példázza, hogy az 1956 utáni központi kulturális pártstratégia a megfélemlítés finomabb
eszközeivel manipulálva ugyan, de alapvető célját tekintve nem különbözött lényegesen
a korábbi diktatórikus stílusú beavatkozásoktól. Mert például nemcsak a nyolcvanas
években provokáltatott Mozgó Világ-, Új Forrás- Tiszatáj-ügy, hanem már jóval korábban is lezajlottak efféle ügyek; például a hatvanas években a Jelenkor és az Aljöld főszerkesztői ellen. (Azt pedig már valóban csak a teljesség vonzásának jelzéseként jegyzem
meg, hogy a nyolcvanas években a pozsonyi Irodalmi Szemle, az újvidéki Új Symposion,
sőt a kolozsvári Echinox szerkesztői ellen is támadást intézett a hatalom, fényesen demonstrálván önnön internacionalista jellegét is.)
Ugyancsak tér- és időbeli párhuzamok kínálkoznának a Tiszatáj és egynéhány
más, nem Budapesten szerkesztett irodalmi folyóirat élete, működése, fenntartása, terjesztése, példányszáma, előfizetői stb., egyszóval életterei, állapotrajzai között. Ha nem
is e valóban egyedülálló fél évszázad során végig, de legalább egy-egy sorsdöntőén fontos időperiódus vagy időpont körül.
Ugy gondolom továbbá, hogy az 1986-os politikai botrány és boszorkányüldözés
- egyébként mintaszerűen pontos és dermesztően hangulatos - bemutatása mellett
(illetőleg után) nagyobb teret kellett volna biztosítani a Kaposi-korszak folyóiratszámainak részletesebb bemutatására. Természetesen Gyuris György értékeli ezt a periódust is, de talán még érdekesebb lenne és sajtótörténetileg is kuriózumot jelentene
annak az alaposabb vizsgálata, hogy ezek a szerkesztői törekvések, mennyiben voltak
politikailag és mennyiben szakmailag megalapozottak, azaz miféle értékek és preferenciák határozták meg ennek az időszaknak a lapszámait. Volt-e, megnyilvánult-e a főszerkesztői deklaráció nyomán egy ténylegesen is konstatálható szakmai értékrend,
avagy csak politikai kirakatként működött tovább a lap? Netalántán ezek a szempontok, illetőleg jellegzetességek keveredtek, vegyültek egymással?
Talán túlságosan is visszafogott a szerző a Tiszatáj valós érdemeinek - ha nem is a
felsorolásában - egy feltételezett országos összehasonlítási értékskálán való elhelyezé-

128

tiszatáj

seben. Ki kellene, illetve ki kell jelenteni, hogy a Tiszatáj a hetvenes és a nyolcvanas
években a néhány legjobb és legfontosabb kulturális folyóirat közé tartozott Magyarországon - s manapság is oda tartozik. Értékeit és rangját szinte egyedülálló módon évtizedekig képes volt megőrizni. Köszönhetően a pionírok: Péter László és Madácsy
László lelkes buzgalmának, aztán Kovács Sándor Iván könyörtelen szívósságának, Ilia
Mihály korszak- és modellteremtő munkásságának, Vörös László hősies ellenállásának s a maiak - vagy közelmúltbeliek - Annus József és Olasz Sándor csöndes megszállottságának.
És ez már ismét a jelen...

Áprilisi s z á m u n k tartalmából:
D A R V A S I L Á S Z L Ó kisregénye: A berlini fekete füzet

DANYI MAGDOLNA, GÖMÖRI GYÖRGY,
JÁNOSHÁZY GYÖRGY, LÁZÁRY RENÉ SÁNDOR versei
Beszélgetés Bibó Istvánról
SZŐKE KATALIN: Apokalipszis - 1917
Májusban:
Új regénykorszak? Ezredvégi gondolatok a regényről.
A Tiszatáj körkérdésére válaszol:
CSÁNYI ERZSÉBET
MÁRTON LÁSZLÓ
SÁNDOR IVÁN
SZILASI LÁSZLÓ és
THOMKA BEÁTA

'

Folyóiratunk megjelenésének 50. évfordulóján két könyvet is ajánlunk
kedves olvasóink figyelmébe.
A Helikon Kiadó Orpheus panasza. Pályaképek Balassitól Nagy Lászlóig
címmel a Tiszatáj diákmellékleteiből jelentetett meg válogatást. A kötetben
- Olasz Sándor szerkesztésében - huszonkét magyar költőről olvasható tanulmány.
Gyuris György A Tiszatáj fél évszázada c. munkája a Somogyi-könyvtár kiadásában jelent meg.

