tiszatáj
IRODALMI. MŰVELŐDÉSI ÉS TÁRSADALOMPOLITIKAI FOLYÓIRAT

Főszerkesztő
KAPOSI MARTON

Főszerkesztő-helyettes
LENGYEL A N D R Á S

A szerkesztőbizottság elnöké
TÓTH BÉLA

A szerkesztőbizottság tagjai
Berényi Bogáta, Besenyi Sándor, Borvendég Béla, Csatári Dániel,
Kaposi Márton, Szentpéteri István

A szerkesztőség tagjai
Csatári Dániel, Nikolényi István, Szabó Tibor,
Tóth Béla, Zsoldos Sándor

Tartalom
XLI. ÉVFOLYAM, 6. SZÁM
1987. J Ü N I U S

OLTYÁN BÉLA: Máglyák és csillagok (Sütő András etikája)
KOVÁCS ANDRÁS FERENC versei: As You Like It;
Helyzetdal két verssor között
MIROSLAV ANTlC: Vajdaság (vers, Fehér Ferenc fordítása)
TÓTH BÉLA: P 7 (novella)
.
POLNER ZOLTÁN: Hommage à Juhász Gyula (vers) ...
BÓLYA PÉTER: Változatok egyazon témára (novella) ...
LABANCZ GYULA versei: Vázlat a hegyen; Ki egy szóban; Hanem ez a „Hisz"
KESZTHELYI REZSŐ: Történet történet nélkül (vers) ...

3
13
14
21
27
27
41
43

TANULMÁNY
TANDORI DEZSŐ: „ . . . aki nyomtalanul lépi a nélkülözhetetlen nyomokat" (Keszthelyi Rezső verseiről)
45
CSAPLÁR FERENC: A Kassák-kutatások néhány kérdéséről
54
BÁRDOS LÁSZLÓ: Alkat és emlékezet (Kassák kisepikájának egy típusáról)
57

ESZMECSERE
ÁGH ATTILA: A magyar fejlődés pragmatikus jellege
és az ideológia
61

KELET-EURÓPAI TÜKÖR
ENYEDI SÁNDOR: Magyar színház Bukarestben

68
1

MŰVÉSZET
NIKOLÉNYI ISTVÁN: Hová omlottak a falak? (Jegyzetsorok a szegedi operafesztiválról)
73

KRITIKA
FÜLÖP LÁSZLÓ: Csűrös Miklós: Színképelemzés
VASY GÉZA: Czakó Gábor: A lélek fele
HIMA GABRIELLA: Galgóczi Erzsébet: Magyar karrier
HORVÁTH DEZSŐ: Hová lett A juss? (Szenti Tibor:
Parasztvallomások)
MARÓTI EGON: Az ókortudomány számadása
PETROVICS ISTVÁN: Petrus Ransanus: A magyarok
történetének rövid foglalata
Híreink

78
80
84
87
90
92
96

ILLUSZTRÁCIÓ
Kassák Lajos grafikái a 20., 40., 67., 72., 95. és a 96. oldalon

A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 87-2503 — Szegedi Nyomda — Felelős vezető:
Surányi Tibor igazgató.
Szerkesztőség: Szeged, Tanácsköztársaság útja 10. — Táviratcím: Tiszatáj Szeged,
Sajtóház. Telefon: 12-370. Postafiók: 153. Terjeszti a Magyar Posta. Előfizethető
bármely hírlapkézbesítő postahivatalnál, a posta hírlapüzleteiben és a Hírlapelőfizetési és Lapellátási Irodánál (HELIR), Budapest V., József nádor tér 1. — 1900,
közvetlenül vagy postautalványon, valamint átutalással a HELIR 215-96-162 pénzforgalmi jelzőszámra. Egyes szám ára: 16 Ft. Előfizetési díj negyedévre: 48, fél
évire 96, egy évre 192 forint.
Kéziratot nem őrzünk meg és nem küldünk vissza.
ISSN 01331167
2

OLTYÁN BÉLA

Máglyák és csillagok
SÜTŐ ANDRÁS ETIKÁJA
1
Sütő műveinek plasztikus egysége látszólag egyetlen pillantással felmérhető, tónusgazdag árnyalatai, folyamatosan tárulkozó titkai mégis hosszas
meditációkra késztetnek.
Teremtett világának alapja az etikum s a visszafogott lírai pátosz ötvözetét
tükröző nyelve, oly típusú veretes-képes beszéd, mely kristály-logikájának
rejtett sugallatával talál célba. írói létének táptalaja szülőföldje, a belékapaszkodó bizalom, s az innen sarjadzó szolgálatvállalás, de a termés egyetemlegesen is élvezhető, mindnyájunk figyelmére jogosult.
Sütőnek sikerült a varázslat, minden bűvészkedés nélkül esztétikai értékké
tudta párolni a saját, s minden emberi közösség egyik legközvetlenebb, legszívrehullóbb problémakörével kapcsolatos állásfoglalásait. Mióta ugyanis
„ember emberrel találkozik", s az emberiség önmaga sorsának tudatára ébredt, azt tapasztalja, hogy az egyed csak szervezett közösségben biztosíthatja
életfeltételeit. Következésképp: az egyén és hatalom viszonya, e kapcsolatrendszer kedvezőbbé formáihatóságának keresése, sok gondolkodó legfőbb
törekvései közé tartozott. A kérdéskör persze kettős irányulású, s ennek megfelelően fogalmaz Sütő is egyik rádiónylatkozatában, mely szerint pl. drámatetralógiájában (Egy lócsiszár virágvasárnapja;
Csillag a máglyán; Káin és
Ábel; A szúzai menyegző) egyaránt vizsgálja: „hogyan bánik a hatalom az
egyénnel, s az egyén a hatalommal". (Magyar Rádió — Petőfi adó. 1081. IV. 6.)
Az író vallomásaiban több helyen beszél e társadalom-etikai érdeklődés
élménygyökereiről. A kelet-európai népi származású értelmiség nagy élménye
az 1945 utáni időkben, hogy a korábbi történelmi időszakhoz viszonyítva, amikor is zömmel csak kívülállóként szemlélhették a vezetés megnyilvánulásait,
most, a politikai mozgalmakban, hatalmon belülre kerülve, sokszor saját (különböző szintű és rangú) gyakorlatukban érhették tetten annak egyéniség-kiterjesztő, vagy humánumot romboló hatását. S belső ellentmondásossága miatt
e helyzet, rögtön egy elemzendő feladatot is jelentett.
„Kolozsváron bekerültem az irodalmi, politikai életbe, az akkor létező Magyar Népi Szövetséghez, ahol ifjúsági aktivistaként dolgoztam — mondja erről
Sütő András. — Kezdettől fogva olyanókkal kerültem kapcsolatba, akiknek ebben az új születő rendszerben valamiféle hatalom volt a kezükben és kezdettől
fogva figyelhettem, miként élnek ezzel, miként fogják föl eleven alkotó gondolkodásként ezt a hatalmat, miként telítik humánummal vagy pedig miként
válnak rideg végrehajtókká..., akik anélkül, hogy az ellenvéleményt meghallgatták volna, szigorúan és kíméletlenül hajtották... bele az emberekbe az
Köszöntjük a 60 esztendős Sütő Andrást!
3

új nézeteket. Mondanom sem kell — teszi hozzá Sütő —, hogy magam . . .
mindenkor amellett voltam, hogy senkit sem lehet bottal kergetni a paradicsomba." Az embereket egy célnak „csak megnyerni" lehet. (Irodalmi Szemle,
1981. 3. sz., Nagy Juditnak adott nyilatkozat.)
Sütő fenti élményei, s e kérdésekkel kapcsolatos életbeli vitái, mint idézett interjújában jelzi: „nem egyszer kínos-kellemetlen konfliktusokba való
keveredései" fölötteseivel, kortársaival, munkatársaival, magyarázzák az egyén
és hatalom viszonyára vonatkozó nézetei sajátosságait. „Hatalmon belüli" ideiglenes helyzetei segítik felmérni a „történelmi tettnek" a „magánélet"-től különböző álláspontját. Ez teszi képessé és hajlamossá a kálvini feladattal való
bizonyos fokú azonosulásra is: „Jómagam átéltem Szervét nyugtalanságát és
ugyanúgy Kálvin, józanságának szenvedéseit is, miként mindenki átéli, ha valamiképp közügyi dolgokba k e r ü l . . . " (Évek — hazajáró lelkek. Kriterion. 1981.
228.)

Mindez távolról sem jelenti drámája Kálvinjának minden tettével való
azonosulását, már csak azért sem, mert mint láttuk, elképzelése szerint az optimális hatalmi gyakorlatban, „az emberhez szelídített eszmék" jegyében, a
türelem, a személyiség jogaira is tekintő humanizáló tendencia, s a felesleges,
öncélú szigorúságtól való tartózkodás feltétele is érvényesül.
Az egyén és hatalom viszonya persze bármennyire is alapvető, nem egyetlen meghatározója az emberi életnek, közérzetalakításnak. Sütő témái és formái is sokkarú öleléssel fogják be a világ összhangzatát. Ebben pendül meg,
kezdetben csak halk hangként, az egyén és hatalom találkozásaiból adódó
disszonanciák jelzése. Az emberi kiszolgáltatottság oldaláról nézve pl. a bürokratikus, lélektelen hivatali gesztusok, jelenségek játékos-komoly, szatirikus
megfricskázása, hogy majd az önéletrajzi elemek közvetlenebb műbe áramoltatásával, a hatalmukkal visszaélő típusok markánsabb rajzai, s az általuk
okozott gyötrelmek ábrázolása vegye át uralmát a könyvek lapjain. De még
ekkor sem a jóvátehetetlenség tragikumát sugalló végkicsengéssel, inkább a
feloldhatóság és feloldottság utórezgéseivel.
A Sütő család 1952-es vesszőfutása, mely során az író apját egy használhatatlan, s csak anyagi ráfizetést hozó cséplőgép miatt „kuláklistára teszik",
először fikcionált formában a Félrejáró Salamon című kisregénye Andrásának
kálváriájában fogalmazódik meg, majd kendőzetlenül az Anyám könnyű álmot
ígér című „naplójegyzetében", egy nagylélegzetű múlt-jelen ábrázolás részeként, egész faluja mozgásképletébe ágyazva. Sütő, a lírai játékosság, életbölcsesség, a keserű s reménykedő hangulattónusok gazdag skáláját zendítő e
regényében már nemcsak Tamási örökségének legjobb továbbvivőjeként, hanem teljes értékű nyelvteremtő írói egyéniségként jelenik meg.
Fenti könyvei hatalomtól megrészegült figuráinak: Patkósnak s az Elnöknek mása, az író Pompás Gedeon című színpadi játékában dicstelen címszerephez jut. S mindnyájan előfigurái a történelmi drámák hatalmi önistenítőinek.
Mint ahogy a jelzett művek kiszolgáltatottjai: Salamon és „Vizeslepedős" is
rokonai a drámák elbukóinak: a Kolhaasoknak, Szervéteknek.
Azzal a döntő különbséggel, hogy a történelmi drámák előtti művekben a
végveszélybe kerülők szövetségesekre lelnek a hatalom berkein belül is, s a
torzult gyakorlat képviselői lelepleződnek, s ők buknak el. Patkós és Pompás
Gedeon elnyerik büntetésüket, az Anyám könnyű álmot ígér Elnöke pedig
nemcsak rossz vezetőként, hanem - elcsapottan, máshoz sem .értő- dilettánsként
is megszégyenül.
----- 4

A feloldás persze nem teljes. De nem is lehet, hisz például az Anyám
könnyű álmot ígér anyai panaszlevelében a görög sorstragédiák fojtott zokogásának oly mélységei sűrűsödnek, melyek lehetetlenné teszik a felhötlenséget.
S megsejtetnek valamit abból, hogy a világban, a valóságalakulás nem mindig
e művekben oldó egyensúly irányába mutat. Mindez, e ponton, s e vonatkozásban, az íróban zajló belső küzdelmekről, feszültségekről is árulkodik. Sütőt
tág szemhatárú hajlandósága, az életöröm, s a világ minden rezdülése iránti
vonzalma, az emberi élet teljességének ábrázolására ösztönözné, melyben a
tréfa, az incselkedő évődés hangja épp oly fontos szerephez jutna, mint a tragikus felhangú dikció. Tapasztalati valóságának monoton szuggesztiója azonban
ismételten ez utóbbival összeforró tartalmak felé sodorja, s a hatalom és egyén
viszonya, ez utóbbi kiszolgáltatottságának problémái minden mást kiszorítón,
egyre nagyobb teret foglalnak el világában, hogy végül is történelmi drámáiban szinte kizárólagossá váljanak. A konfliktusok
tragikussá
fokozódásának
egyik műbeli megteremtője, hogy az embertelen gyakorlat korábbi
képviselőinek helyi s részleges hatáskörével szemben, a történelmi drámák
kulcsfigurái
egy mindent átható, egyetemlegesen törvényt szabó hatalmi központ
megtestesítői. Döntéseik ellen nem lehet (s nincs is hová) érvényesen fellebbezni. Sütő
mindezt úgy teszi elviselhetővé, s az eddigieknél is általánosabb érvényűvé,
hogy a konkrét, helyi jelenségrendszert elhagyja, s egy tágabb és távolabbi
történelmi színpad (vagy mítoszvilág) fikciórendszerével jeleníti meg mondanivalóját.
Sütő világa azonban nemcsak a költő etikája, hanem az etikus lírája is.
S alkotója nem nyugszik bele a dolgok ilyetén alakulásába. S ha a művekben
megjelenített hatalom természete ki is szikkasztja maga körül az emberi élet
sokrétűségét, ha a Lócsiszár...
középkorában, Kálvin Genfjében, a meghódított Perzsiában s a Paradicsomon kívüli végvidéken hiányzik is az önfeledt,
boldog nevetés, a megvalósult álom; egy jobb korról, az elkerített Édenről
való látomás szivárványívei mégse tűnnek el a művekből.
S az anyaföld illatú nyelv sodró vegetációja sem fakul meg. Sőt: a szavak
eddig nem látott érzékletességgel izzanak fel a drámai hősök ajkán. S az
Anyám könnyű álmot ígér egyik szereplőjének „fűszál filozófiáját" a fenyegetettségben felmagasodó emberi tartás egészíti ki. „A fű lehajlik a szélben és
megmarad" — hangzik az évszázadok kemény történelmi tapasztalatait sűrítő
keserű intelem. S e szavak súlya megnő, ha tudjuk, hogy mindezt egy oly
ember mondja, akiről Sütő azt írja: még „a feléje hajított kések is megpördültek és elkezdtek énekelni", vagyis, aki nem gyávaságból, hanem fejlett
életösztönétől vezérelve fogadja el a világ által rákényszerített szabályt. De ha
jobban meggondoljuk: e fűszálak esetében nem is annyira földhöz lapulásról,
inkább csak a zordabb szélfutamok előli elhajlásról, majd vissza-visszarugalmasodásról van szó; drámái egyes hőseinél (például Káinnál) pedig kimondottan a tiltó isten villámaival való egyenes derekú szembenézésről.
2
Sütő Félrejáró Salamon című kisregénye 1956-ban, Marosvásárhely után
Budapesten is megjelent, de a kritika annak idején nem figyelt fel kellőképp
jelentőségére. Az Anyám könnyű álmot ígér azonban már szenzációszámba
ment; történelmi drámáival pedig Sütő a magyar s az egyetemes irodalom
legsűrűbb problémabokrában nyitott tért magának, s vállal figyelmre méltó
részt a közös gondból.
5

Az ötvenes évek buktatói után az egyén fokozott felelősségérzettel figyeli
saját megnyilvánulásai erkölcsi rugóit, egyben keresi a jobb közélet-alakítás
elvi biztosítékait, s a kettő összefüggéseinek törvényszerűségeit is. S a fentiek
vizsgálatát megszabó fő kérdés: lehet-e a hatalom humánusabb gyakorlatát
szavatoló etikai normákat találni, vagy pedig erkölcsről csak a magánemberi
kapcsolatok szintjén lehet szó — a 60-as évektől (miként Sütőnél) az egész
magyar irodalom egyik nagy feladványává lesz.
Az úgynevezett „kettős erkölcs" tárgyköre nem új keletű, s Sütő élményforrásaként már említett azon körülményből ered, hogy egy-egy közösség sorsáért felelős hatalom helyzetében más a cselekvés oksági és feltételrendszere,
mint az egyén szűkebb életkörében. E probléma tudatosítása a reneszánszban
kezdődik, s eredetileg úgy vetődik fel, hogy a minden keresztényre nézve kötelező erkölcsi parancsokat (például a „ne ölj!" tiltást) az állama érdekében
cselekvő uralkodó nem mindig tarthatja be, s kénytelen egy más elv, a politikai realitások követelménye szerint cselekedni.
A kérdés megítélése ma sem egyöntetű, s a materialista alapozású filozófiai gondolkodást is újabb és újabb erőfeszítésekre sarkallja. Az általánosan
elfogadott köznapi erkölcsi normák értelmében — fejtegeti ismert etikusunk,
Ancsel Éva — a történelem menetének egésze (melyben mindig van legyőzött,
s emberi fájdalom) sohasem lehet teljesen „bűntelen", s tudomásul kell venni,
hogy: „Az értelmes történelmi cselekvésben nem vezethet más, csak annak
eldöntése, mi az, ami a progresszió érdekében szükséges és lehetséges, még
akkor is, ha nincs, mert adott pillanatban nem lehet összhangban az éthosz
(fogalomértelmezésében: a bennünk élő erkölcsi jellem) princípiumával." (Három tanulmány, Bp. 1983. 338.)
E megállapítás nem zárja ki, hogy a történelem értékrendje oldaláról
nézve, ne beszélhetnénk a hatalom valamiféle erkölcséről. Még akkor is, ha az
egyén minőségében a morált, s az „önállósult" politikai szférában a rációt
tartjuk meghatározóbbnak. A többség sorsára tekintő perspektíva ugyanis,
mint egy emberi létállapot javításának feltétele (bár nem küszöbölheti ki a
részleges emberi sérelmeket) magasrendű társadalometikai tartalmat is nyerhet. Természetesen csak akkor, ha a hatalom teljesíti is hivatását, s az egyén
korlátozása nem haladja meg az egész fejlődéséhez szükséges mértéket. „Ha —
mint Eötvös József mondja — a kormányzati forma nem cél, h a n e m . . . csak
eszköz, s pedig két célnak az elérésére: hogy az egyedi szabadság biztosíttassák — és hogy az államnak egysége, a lehető legnagyobb szabadság mellett —
feltartassék." (Vallomások és gondolatok. Bp. 1977. 359.)
A fenti gondolatok egyenes folytatásaként is felhangzón, Szervét, a fegyelmezés túlzásos voltával, az elemi szabadságjogok eltiprásával vádolja
Kálvint; Kálvin viszont foglyát, a történelmi Egészre nem tekintő perspektívahiánnyal: „Ha százszor igazad lenne — mondja Szervétnek —: akkor sem
hagyhatom el az EGÉSZET annak RÉSZE miatt." De kérdés, s az egész mű
nyitó kulcsa, hogy Kálvin valóban a szükségszerűség határán belül marad-e,
vagy érvei más jellegű indítékot is lepleznek?
Az irodalom színes, gazdag világához mérve a történelemfilozófia bármily
távoli és szikár tartománynak tűnjék is. a Sütő-hősök történelmi lépéseinek
értékét csak a hatalom és erkölcs fenti vonatkozásainak figyelembevételével
lehet körvonalazni. Csak így jogosult Kálvin nagyságáról, erkölcsi igazáról
vagy bukásáról beszélni. Magatartását történelmi feladatához (a hatalom mo6

ráljához) való viszonya minősítheti elsősorban, ennek függvénye Szervéttel
vívott küzdelme is.
A lehetséges történelmi alternatívák értelmében ugyanis Kálvin tettei
vagy egészében véve objektíve szükségszerűek; vagy e minőséget a személyi
torzulás öncélúságával vegyi tők; esetleg: egy minden ízében téves, zsarnoki
gesztussorozat jelenségei.
A lócsiszár virágvásár nap ja, A százai menyegző s a Káin és Ábel hatalombirtokos személyeinek s rendszerük lényegének minősítése kevésbé látszik
problematikus feladatnak. A hatalom (illetve a hatalommal szövetséges valamely szintű vezető) részéről nem annyira a cselekvéseiket indokló érvekkel,
inkább követeléseik deklaratív kinyilvánításával találkozunk. Igaz: A lócsiszár
virágvasárnapjá-ban
Luther és Kolhaas párbeszéde Kálvin és Szervét vitáját
is előlegezi, s Luther „egyetemes, hatalmas" igazságának, s Kolhaas „porszemnyi" igazságának ütközéséről esik szó, s Kolhaas az emberi méltóság s személyi jog érdekében, Luther hajdani szavaival, az „itt állok, másként nem tehetek!" formulával érvel a jelenlegi Luther ellen. De e műben, a megtévesztő s
manipuláló módszer, a hiszékenység tőrbe csalása oly hangerővel robban, hogy
könnyebben leleplezhetővé teszi e hatalom embertelen, kiváltságos jellegét.
A hatalom ördögi köre és csapdája: hogy csak azután figyel fel Kolhaas sérelmére, s szolgáltat neki formális igazságot, mikor Kolhaas lázadó rombolással hívja fel magára a figyelmet, ezzel azonban egyben jogcímet szerez Kolhaas
halálos ítéletének kimondására is.
A százai menyegző-ben a hatalom önmaga erkölcsét is megsértő, egyetemesen bénító természete még hangsúlyosabban hatja át a dráma egész alapszövetét. Bizalmatlansága, hideg merevsége nemcsak a szembefordulókkal, a
Bétiszekkel, hanem az uralmon belül lévő, erkölcsösebb „hódítói" gyakorlatot
követelőkkel is leszámol. Az abszolútummá növekvő torzulás metaforájaként
Alexandros már csak égi hangként szól alattvalóihoz; hogy ez az égi hang
(történetileg persze korábban) a Káin és Ábel-ben már a világ mindenható
Isteneként testesítse meg a zsarnoki uralmi szerkezet modelljét.
A Csillag a máglyán-ról szóló egyes értelmezések szerint a kálvini hatalom
jellege a fentiektől gyökeresen vagy részben különbözik; Kálvin hatalmi helyzete kötelező parancsát teljesíti. Csak így és ily módon biztosíthatja közössége
protestáns lelkiismereti s valiásgyakorlati szabadságát, egy haddal fenyegető
ellenreformációs gyűrűben. A drámában a történelmi személyiség s az alkotó
egyén értékrendje csap össze. Szervét tragikuma, hogy a ténylegesen alakító
történelmi erők útjába kerül; Kálvin tragikuma s gyötrelme: a „hatalom erkölcse" s a Szervét iránti rokonszenv, a „magán emberi lelkiismeret" önmagában is átélt ellentéteiből fakad. E kritikák két, következetesen végigvitt s indokolt igazság érvényesülését látják e műben. E felfogáshoz közelítőn több
írásban ugyan nagyobb hangsúlyt kap a dogmatikus merevség jeleinek számbévétele, de sokszor egy azonossági körből kilépőn, úgy esik szó Kálvin erkölcsi bukásáról, hogy tetteinek egésze mégis igazolást nyer. Érvként még a
művön kívüli társadalomtörténet tanulságai is elhangzanak, nevezetesen: hogy
a történelem folyamán a kálvini reformáció erősödött meg, vagyis Kálvin
igazsága győzött, s a szer véti máglyát a történelem hagyta jóvá.
A kálvini módszer bírálatára épülő elemzések tükrében viszont Kálvin
elárulta hajdani forradalmi eszményeit, s kérlelhetetlensége nem az egységteremtés nélkülözhetetlen eszköze, hanem pusztán személyisége előtérbe helyezésének, önös céljainak leple. Semmiféle (hatalmi vagy más) erkölcsöt nem
7

képvisel, s a (fáreli kegyetlenségben csúcsosodó, de Kálvin felelősségét terhelő)
kíméletlen hatalmaskodás, s (csak) a szervéti pólusban meglévő erkölcs oly
vitájának lehetünk tanúi, melyben ez utóbbi — bár eszmeileg felmagasztosul
— gyakorlatilag alul marad.
A magunk részéről (anélkül, hogy bármely más értelmezés jogosságát
kétségbe vonnánk) Kálvin tetteit nem egységes, azonos minőségű
tömbnek
látjuk. Nem egészében igazolható, vagy minden vonatkozásában elhibázott
gyakorlat megjelenésének. Ügy véljük: Sütőt, a Csillag a m.áglyán-ban
nem
pusztán a hatalom s a magánemberi erkölcs klasszikus, tiszta képletű ellentéte
izgatja. Ez is lehet nagy tétje az irodalomnak, fájdalmas gócok feltárója, de
még tragikusabb, az eredményekkel együtt megjelenő felesleges szenvedést
fakasztó torzulás. Sütő vizsgálódási területe az a bizonytalan átmeneti
szféra,
ahol a hatalom szigorúsága túllépi a szükséges mértéket, s az Egészet óvó jogos érv át-átcsap egy belső labilitást is eláruló nyugtalanságba, amikor a szükségszerűségre való hivatkozás, a presztízsféltés, hiúság, sértettség szubjektív
elemeivel motiválódik. Az egész mű izgahnassága, fájdalmas igazságainak
ütőereje, lélektani mélysége s esztétikai összetettsége abból táplálkozik, hogy
Kálvin minden megnyilvánulásában külön-külön is egyaránt tetten érhető az
indokolt, s az önkényes jelleg
vegyülete.
A vázoltak természetesen a műbeli Kálvinra vonatkoznak, de maradjunk
egy pillantás erejéig mi is a kritikákban oly sokszor hivatkozási alapként szereplő valóságos Kálvin alakjánál, illetve a pályáját monografikusán feldolgozó
irodalomnál. Kálvin ezekben is összetett, eredményei és tévedései egységében
megidézett hős, s a „Szervét-ügy" végigvitele, még a protestáns szemléletű
munkákban is hibás lépésnek minősül: „Szervét máglyahalála iszonyatos
dráma — írja Jean Cadier, a francia Kálvin Társaság „nagy öregje" —, . . .
Kálvin tévedett, amikor úgy vélte, hogy az eretnekséget . . . halállal kell büntetni . . . " Szervét „máglyájának füstje e perctől kezdve állandóan homályt vet
Kálvin emlékére." (Kálvin. Bp. 1980. 141—154. Ford.: Zsigmond Gyula.) Szervét ereje különben sem egy szervező-politikusi minőségben, hanem leírt szavai
nyomán kialakult szellemi tekintélyében rejlett. Műve kisugárzó erejét pedig
a tűz nem porlaszthatta szét, inkább felerősítette. A kálvini mozgalom nem
Szervét (s a Szervétek) halála árán, hanem az ily esetek fékező szerepe ellenére erős, tényleges társadalmi bázisa alapján jutott* diadalra. Mert Kálvin eszméi képviselték leghatásosabban (vallásetikai téren) a feltörekvő polgárság
érdekeit.
E kálvini „kettősség" Sütő viszonyulásának árnyalataiból is kiderül. A Sütő-irodalom bőven idéz az írónak a kálvini helyzetet megértő kijelentéseiből.
Magunk is utaltunk erre, de találkozhatunk a hatalomra nézve is veszélyes
kálvini tettet elítélő véleményével is: „Az én írásaimban . . . a kisemberek
valamilyen formában elbuknak, de ugyanakkor meg is dicsőülnek, arra gondolok, hogy Szervét Mihály például tűzre vettetik, valójában mégis a türelmetlenség veszít erkölcsileg akkor, amikor őt elbuktatja... ezek a morális veszteségek felgyűlve egy idő után valamiképpen a (hatalom) saját bukását okozzák."
(Irodalmi Szemle, 1981. 3. sz. 252.)
S bár mindez még mindig egy művön kívüli nyilatkozat része, már általánosabb törvényszerűséget summáz (hisz konkrétan Kálvin vesztét nem okozzák), s jelzi, hogy Sütő számára a történelmi anyag és nevek csak egy sűrítettebb, modellizáló közeg építőköveit adják.
A dráma világán belül: az írói nézőpont, az ábrázolási perspektíváik, a
8

nyelvi jellemzés módjai szemléletesen fejezik ki az író figuráival kapcsolatos
értékítéletét. Az eddigi elemzések — értelmezésünk vonalába is illeszthetőn
— említik, hogy az írói eszközök Kálvinnal kapcsolatban a közeledés és távoltartás ambivalenciáját tükrözik, hogy a Szervéttel való azonosulás egyértelműbb, s Szervét ábrázolása a nyelvi anyag színesebb, gazdagabb atmoszférájával áthatott.
A hűvösebb objektivitás azonban nemcsak a viszonyulást, hanem a kálvini
természetet is jól megjelenítő modor, és ez, az általános helyzet jellemzéssel
együtt, a túlzott kálvini szigor érzékeltetését is szolgálja. A fegyelem, összefogottság s az eszmei egység minden harcban álló közösség önvédelmének
legfőbb biztosítéka. Az adott közösség tudja s el is fogadja ezt. Kálvin Genfjében azonban a magabiztosság érzését egy általános félelem- és fenyegetettségtudat váltja fel, ami mindig jelzi a hatalmi torzulás megjelenését. A vállalt
fegyelem, s a rákényszerített (az „erőszakos térítést" kísérő) merevség átcsapásait, határait jól exponálják Perrin Kálvinnak mondott szavai: „Kidobtuk
templomainkból a festett és faragott képeket, misekönyveket és tabernákulumokat. Ti kidobtátok az orgonaszót is ; elnémítottátok a harangokat i s . . .
Rettegnek tőletek a gonoszok és félnek a jók, mert egy meggondolatlan szóért
bármikor őket is gonosszá nyilváníthatjátok." A börtönök, kivégzések a gyűlölt inkvizíció módszereit idézik, s a testvért a testvér ellen uszító megfigyelési
s feljelentési kötelezettség alapjaiban mérgezi e közösséget. Az olvasó előtt
mindez azért is tűnik már-már funkcióját vesztett eljárásnak, mert Kálvin és
Fárel jelenléte, hatalma oly elementárisán kiterjedő s előtérben álló, hogy
alig érzékelhetjük e rendszer tényleges megtámadhatóságát, veszélyhelyzetét.
A fentieket bizonyítja s egészíti ki Kálvin érzelmi rezonanciáinak
önminősítő jellege, cselekedetei nem szükségszerű összetevőinek az ábrázolás
perspektívájában történő lelepleződése is. A történelmi személyiség az elkerülhetetlen
döntést (még ha belső konfliktusokkal is), végső fokon egyéniségét meghatározó szilárdsága, tartása megőrzésével hozza, s belső gyötrelmeit a közösség
helyes érdekképviseletének tudata semlegesíti. Kálvin magatartása azonban
egy ponton belső egzaltációt árul el, önbizalma megrendül, s mindebben a
Szervét iránti be nem vallott féltékenységének, ellenérzésének megsejtése
nyer formát.
Belső torzulása látható jeleire felesége, Ideiette hívja fel Kálvin figyelmét,
rámutatva a saját kezére rakatott bilincs demagóg voltára: „Hadd vessem le
csuklóidról a szégyent — mondja Ideiette férjének — . . . Megalázó, mert nem
igazi. Nem valóságos . . . (Szervétre mutatva) A másiké. Az valóságos." S Kálvin kérdésére: ,,— Már te is komédiásnak tartasz?" — oly észrevételeket tesz,
melyek nemcsak e színjáték Kálvin abszolutisztikus hatalmát feltáró voltára,
hanem a nyíltabb, közvetlenebb politikai módszerek eltűrésének okára, s Kálvin önmagába vetett hitének megingására is utalnak: „A bizonytalanságoddal
tusakodsz... Szakadék támadt benned. Iszonyat ül szemedben: félelem, félelem, amit sohasem ismertél. Rettegsz valamitől, azért vagy olyan vakmerő,
hogy bilincsben hurcoltatod m a g a d . . . Szavad, hited, célod, igazad nem elég
már. Megtoldod még egy szereppel... Halj meg inkább, de hamis kártyával . . . " S végül annak kimondása Ideiette részéről, hogy Szervét személye különös szuggesztivitásával hökkenti meg, s vonja magára a Genfben csak abszolút hódolatot elfogadó Kálvin haragját: „Már a munkád egészét is veszni
hagynád egy részletkérdésért. Csak őt látod. Mintha saját gyöngeségedre találtál volna."
9

Ideiette megvilágításában: Kálvin nem a hatalmi helyzetében következetesen cselekvő Történelemformáló, s Szervét nem az EGÉSZ biztonságát fenyegető RÉSZ, hanem Kálvin életét részletkérdésekkel zavaró bíráló. Szervét
végig nem tagadja meg alkotói minőségét, Kálvin viszont megsérti a hatalmi
gyakorlat kötelező erkölcsi elveit is. Történelemformáló ereje nem válik kétségessé, erkölcsi feddhetetlensége igen.
A beavatkozó erőszak deformáló aránytalanságai e kapcsolatban rajzolódnak ki legszemléletesebben. Erről árulkodnak Kálvin már-már eszelős indulatú azon felkiáltásai is, melyekben nem a barátja helyzete miatti sajnálat, hanem a Szervét léte miatti felháborodás „rájátszásai" uralkodnak: „Lemondok
e z e n n e l . . , minden tisztségemről, üljön Szervét a székembe, hogy onnan lökjem
félre az eretnekségével. Őrség! Vissza azzal a spanyollal!... Vegye csak át a
város parancsnokságát!" Ez alapján a Csillag a máglyán-t részben a hatalomféltés drámájának is nevezhetnénk.
Kálvin oldaláról nézve ezért a Csillag a máglyán egyszerre a történelmi
nagyság, s a nagyság megbicsaklásának,
egy társadalmi
szerkezetben
testet
öltött alkotó gondolat, s a gondolatot megfojtó politikai konstrukció
parabolája.
Sütő alakjai méltányosak a hatalomhoz. Nem keresik az összeütközés
alkalmát. Míg a rend urai kommunikálnak velük (vagyis amíg elhiszik, hogy
a hatalom manipulatív kijelentései megegyezésre irányuló kísérletek), a „perbe
fogottak" minden igyekezetükkel megegyezésre törekszenek. Kolhaasnak épp
e vakhit lesz a veszte. Szervét alig akarja tudomásul venni, hogy tényleges
eljárás indul ellene, amiből többé nincs kiút, s Parmenion sem tudja elképzelni, hogy egyéni döntésekre, állásfoglalásra még a hatalom árnyékában s oltalmában sincs mód.
E szembenállók akkor válnak tényleges lázadókká, mikor megértik, csak
abszolút alávetettségükről s nem egyezkedésről lehet szó. Káint Isten egy eleve
elrendelt, hierarchikus világa várja, melyre részéről már csak végletes tagadással válaszolhat. Az emberi szuverenitás, az élő, hatékony gondolkodás, személyi jog és igazság e megtestesítői a való világ elháríthatatlan szorítása elől
az álom, a látomás szféráiba menekülnek. De kiderül: e birodalom csak részleges és ideiglenes menedéket adhat, s nem érvényes ugrópont a történelem
erői ellen. Vissza kell lépni a földi talajra, mint Káin, aki felismeri és vállalja ennek következményeit. Talán nem véletlen, hogy egyedül ő az, aki
életben is marad az említett lázadók közül. S ezzel visszahatóan jogosulttá
válik álmai kristályfájának Édenére is.
A drámák a hatalom és kiszolgáltatottság pólusait gazdag metaforarendszerrel motiválják. A máglya lobogása, mint fenyegető vészjel, először Szervét
álmaiban jelenik meg; majd Kálvin hivatkozik arra, hogy máglyát rakott
magában a tévelygő ifjúnak, aki egykor maga volt; míg végül Szervétet elemésztő „valóságos" lángként csap magasra. A jelzett Kristályfa, a jobbra
törő vágyak vonzó szimbólumaként csillámlik: a címbeli csillag pedig az olvasó tudatában alakul metaforává, e törekvő hősök alakjával forrva össze, az
emberi remény megtestesítőiként vetítve elénk őket.
3
E reménycsillag Sütő újabb drámájában, az Advent a Hargitán-ban mintha egyszerre el-elhomályosulna, de fel is csillámlana. Az előbbi az írói kedélyállapotról, aggodalmakról; a felszikrázás: a költői lelemény és erő megújulásairól ad hírt.
10

A mű Sütő minden eddigi teljesítményétől eltérő sajátossága, hogy a
történelmi drámák központi hatalmi szerkezetének modellje, a korábbi „vidám
játékok" formajelenségei vei ötvöződik (amelyekben — mint jeleztük — a
visszaélés csak részleges és megszüntethető volt). Mintha Tamási ragyogó
testvérvilága térne vissza a színre: a folklorisztikus kavalkádban a havasok
levegője, a helyi színek, az alkalmi mondókák, dalok, a népmesék, mítoszok,
a jó és gonosz varázslatok, az eltűnések, feltámadások, átváltozások, s a játékba épített játékszituációk dús rétegei fonódnak egységgé. De mindezt az
eddigieknél is keserűbb sóhaj járja át.
E végleteket összefogó tulajdonságából adódóan az Advent...
a különböző
olvasatokban a történelmi drámákhoz viszonyítva vagy még tragikusabb hangvételűnek, vagy feloldottabbnak tűnhet.
önmagában az emberellenes, tiltó erők természetét tekintve: az Advent.. .ben a korlátozás még szorosabb hurkai béklyóznak, pedig a Káin és Ábel
egének Uránál nehezen lehetett szigorúbb irányítást elképzelni. De a Nagy
Romlás magasodó hóhegyei alól nézve, az ottaniak már nem is látszanak oly
iszonyúnak. A teremtő körülzárta Édenét, de a kívül maradt részen megvolt
a szabadabb mozgási lehetőség, ahol nem kellett suttogva szólni s lábujjhegyen
járni. Maradt rés a kiáltások elhangzására, s Káin döntésével megakadályozhatta az ábeli áldozat végrehajtását
Az Advent.. .-ben viszont már az emberi lakóhely parányi területe köré
vonódik a tiltó fal. s nemcsak a hangos kiáltás, lépés, de még a hallható lélegzetvétel sem engedélyezett. Az időszerkezet képlete is e teljes bezártság
képzetével összhangban alakul. A történelmi drámákban valami ki nem mondott jövőperspektíva érvényesült, az elbukó hősök által képviselt emberi értékek valamikori megvalósulásának ígérete. Az Advent.. .-ben ezzel szemben
mintha minden egy elmulasztott s vissza nem térő pillanat idősíkjában jelenne
meg. A jövő ígérete elillant, mielőtt még valóra válthatta volna önmagát.
„Kimerítettük már Isten csodáit, és többé nem számíthatunk senkire, semmire,
csak önmagunkra" — hangzik Dániel összegezése a mű játék- és csodaelemeinek kimerülését állapítva meg, s erre visszhangzik a korábban ezzel a nézettel
még vitázó Bódi jelzése is: „Több csodára már nincs reményünk. Ha lenne is:
a reá való alkalmatlanságunk immár teljességgel megmutatkozott."
E tényezők kiemelése ezen a szinten megfelelne a történelmi drámák
belső struktúrájának is. Azokban a hősök álmai, itt a mese s a játékapparátus
egésze a menekülés eszköze és helye, s eszerint a valóság mindkét esetben
visszarántja s legyőzi a menekülőket. „ . . . Ahogy kidugom a fejem a játékból
— mondja a látomás és menekülés kapcsolatát bizonyítóan Réka is az
Advent...
játékszférájáról —: szemembe vág a zimankós idő", vagyis a jelen valósága.
A motívumok, a formanyelv, a megjelenítés egészének összhatása azonban
mégsem azonos a történelmi drámák hatásmechanizmusával. A konkrét helyi,
jelenbeli vonatkozások, a népi költői hagyomány beolvasztása, az emberi kapcsolatok (szülői érzés, szerelem, hűség, féltékenység
stb.) alapérzéseinek,
ütköztetéseinek lélektani hitelességű és feszültségű ábrázolásai e műben, az emberi pólus, életesség oly bázisát hozzák létre, mely sok vonatkozásban eltér a
történelmi drámák
képletétől.
A tetralógia darabjainak cselekménye nagyobbrészt a (fiktív) történelmi
valóság keretén belül zajlik. S csak részelemként vált át a látomás, az álom
síkjára. Az Advent...
történésszerkezetét viszont a játék, a csoda határozza
meg, s ebben mintha a látomásvilág szívná magába a „keserű valóságot".
11

A látomás és a (realitást tükröző, műbeli) valóság határai elválaszthatatlanok,
s így például a mitikus Nagy Romlás bármennyire is rémületes, e látomásvilág része. E szinten pedig minden lehetséges. Nemcsak az örökös fenyegetés,
hanem az ismételt megújulás örökléte — mint Dániel és Gábor példája sugallja —, a többszöri feltámadás eshetősége is. Ha egyszer már megtörtént, nemcsak a gonosz, hanem az üdvös varázslat is megismétlődhet, s e lebegés —
a direkt módú kijelentések ellenére — végig megmarad a műben. S vigasztaló
Réka elpusztíthatatlan energiája is. Húsz éven át kaparja, melengeti a havat,
jeget Gábort keresve, s nem eredménytelenül. Átrepül a Nagy Romlás felett,
semlegesítve annak hatékonyságát, s dinamikus, sugárzó, villódzó alakja,
töretlensége láttán Bódi is így csodálkozik: „Isten tudja csak, honnan bugyognak még a tartalékai." S ha Gábort (Rékával együtt) másodszor is betemeti
az omlás, él még Kisréka, s ő sem tehetetlenebb anyjánál.
Ehhez járul, hogy a képsorok a társak s a világ gondjait vállaló kis közösség látószögében, s refelxióitól kísérve jelennek meg. „Nincs üresség, ahol
várnak valakire" — mondja a messze ment lányára váró Bódi, s ez általánosabb értelemben, az emberi érzelem és intellektus életfolytonosságot biztosító
tulajdonságát is kifejezi. S ha a fiatalok szülői házból való szétrajzásáról s
vissza nem téréséről elhangzó panasz egyben egy etnikum morzsolódását is
fájlalja, az ebből fakadó, erre vonatkozó asszociációk tónusai az irodalmi alkotáson belül természetesen nem oldhatók fel, de a konkrétság teljesebb hálórendszere az Advent.. .-ben, a mű öntörvényein belül mégiscsak kikezdi az
absztrahált hatalompólust.
A Nagy Romlás Isten (az abszolút hatalom) akaratának végrehajtója, de
ugyanez az Isten a kis közösség játékbeli hiedelemvilágában, beszédében (több
tucatszor felemlítve) egyben a bibliai hagyomány istenfogalmaként is megjelenik. A templomok, a kötelező szertartások, a jegyesség, házasság, a gyónás,
a betlehemi játékok, az esetleges megbocsátás Isteneként is, mely során a biztató jeleket is ő küldi, s akivel Réka folyamatosabban és bátrabban néz szembe, mint (hűtlensége bűntudatától kínozva) Gáborral. A Romlás a lehetőségekkel, a felajánlott csodákkal való élni nem tudásból is következik. Mindez, s a
Réka és Gábor szerelmi párhuzamának a játékon átsütő komolysága elmozdítja a nyomatékot az Egyén és Hatalom küzdelmének a történelmi drámákban
megvalósuló kizárólagos vonalvezetéséről. A Nagy Romlás abszolút
érvényét
bár a mű alapkoncepciója szerint e jelkép egy közösséget sorvasztó
minden
negatívum sűrítője — a tartalmi-formai
egység jegyében alakuló arányok (a
nyelv, az esztétikum közegén belül) megkérdőjelezik.
Lehetővé teszik, hogy
az emberit őrző láng, a játék lámpásaiban fel-felvillanó fény — ha a mesében
ismételten ki is alszik — tovább éljen az olvasó képzeletében.
Mint ahogy tovább sugárzik Sütő pályájának minden eredménye is. S az
emberi teljességre való törekvésünkben nemcsak a leírt szó erejébe vetett
bizalma, nemcsak műve világképe, hanem emberi alakja, magatartásának
etikája is példázat lehet.

12

KOVÁCS ANDRÁS FERENC

As You Like It
Nem válik tőlem lélekké a lélek,
nem érik másban felnőtté szavam —
mínuszba írok és mínuszba
élek
egy sorsjátékban,
mely nincs, bárha van.
Jól megkevernek
cselvető
szokások,
sipista eszmék — blöff ős zsókerek,
cinkelt cédák, vörös királyok,
ászok
körébe vetnek. Vesztek vagy nyerek —
honnan tudnám, ha bármelyik lapon csak
én vagyok, s hány hatalmas
pakliban
kell tétjeimnek
értelmére
rontsak,
hány szín alatt osszák-kapják,
s mi van,
ha tétlenül lakóit várja már
a lelkes szó, a rozzant
kártyavár?

Helyzetdal két verssor között
Talán dünnyögj e g y új m e s é t . . .
a tét, a tét, a tét, a tét
csak annyi: hittel
elfeledd,
hiéna jár szíved felett —
két dobbanás közt surran át,
eszmék árnyéka rejti őt,
s gyerekpupillákból
terád
leselkedik remélt
jövőnk
ködéből, mint új értelem,
akárha dühtől fénylene —
a felnövekvő
félelem,
szabad szavaknak
szégyene
szívek felett, hol más mesét
( § - § - § - § - )
üvölt a vád, s hogy
végigéld:
Járkálj csak, halálraítélt!

MIRÖSLAV ANTIC

Vajdaság
i
Hiszek ebben a gazdátlan,
egyedülvaló
határban,
az ezerszer
köpdösött
szentséges
anyákban;
ebben a sólében forgó,
búzás, boros
Vajdaságban, —
de hitetlenné is tesz a hite,
bársonya, vére, átka.
Csak száll hozzá szájamnak
hörgő, vak, rozsdás fohásza,
mert áldott mint úrvacsora,
s miként áldott az áprilisi eső.
Míg torkomba áll leheletének
villadöfése
és fejemre záporoz akácainak fehér virága,
vagy míg búzával birkózom
s hull rám az ég csillagverése —
ő szemerkélő eső,
pisla láng
meg kemény halál,
mert szépség és rútság fönsége szívébe áll,
s a szíve ázott
és szivárog drága vére.
Jaj, te sík verem,
balsejtelem!
Arany sörét a csecsben!
Jaj, én kocsmás, templomos
mindenhatóm!
Kislányom, lelkem, ki csüngesz
meredten,
arannyal borítva,
csitris
szeplőtelen,
megcsalattatva,
törékenyen...
Az égboltig
s lettél oly

14

értél,
végtelen.

meztélláb,

II

Szeretem egével,
istállóival.
Szeretem sarát és
búzaföldjeit.
A cigány kezében síró vonót
s az ünnepek
miatyánkjait.
Szeretem ezt a
cséplőgépzúgásos,
halottsiratós
tájat.
(Színét a lányok hajukba
fonták.)
Szeretem
csárdáit,
nincstelenjeit
s a düht,
amit poharukkal a sarokba vágnak.
Valakinek mindig a fejét
vették.
A másikat halálba
énekelték.
S azok a tipegő öreg szülék,
ahogy tíz körmüket a küszöbbe vájták
Ezt a tájat mindig
szájába gyömöszölte
akik itt éltek, sorra
de szerették,
szidták,
imádták.

...

leszüretelte,
az éhség;
dögöltek,

Szeretem ezt a fohászos,
ezt az istentelen,
boros Vajdaságot:
tűzvész kormánál
feketébb,
bárányka gyapjánál
világlóbb.
Szeretem ezt a
nagyboldogasszonyos,
szvetinikolás
Vojvodinát,
ezt a
Versec—Temesvár,
Zombor—Aracs—Szeged
közötti
dorbézolásos
átlót...
Dal nem szólalt még úgy tömött bajusz
mint ha szólalt ez a raboskodó,
májuselsejés
népség,
akit agyba-főbe
vertek,
s akinek fogát
kiverték.
Ez itt az ásós Vajdaság,
a borotvás,
imás,
pofonos világ;
belepte
szenvedély,
hazugság,
harc,
árulás,
szerelem.

alól,

Szeretem, mert mindnyájunk
Nagy árnyak —
lebegünk gyöpein
mint az elátkozott.
De milliónyi csillag
bíborló, röpdöső raja
fáradt fejünk fölül nem tűnik

hozzá

hasonlatos.

soha.

III
Bőgnek a hasas szőlődombok.
Kádakban tajtékzik az ősz.
Szalonnazsíros
zápfogakkal
bolyongnak rozsdás szelek.
Apád nemzett.
Fiad megölt.
Test és vér a testvér s néha testvér.
A legmagasabb fák a fejfák.
S hegyek a halmok a sírok felett.
Szájszélen tömjén és ostya.
Orrcimpán ürömnek pora.
Mormoló szertartás.
ősök kurjongatásba csorbult
Jaj,
Jaj,
Jaj,
Jaj,

foga.

te sík szépség!
rémség!
gazdátlan
szegénység!
koplaló kétség, rátarti vénség, iccés

Búzám meg aratásom,
esküm,
szomorodásom.
Es jaj, Vajdaság —
Vajdaság — te sose
Tertyedt Duna.
Tágas puszták.
Táguló, kútsötét

szűkesztendő!
veszendő!

szemek.

Szent
Carnojevictől
a szent révészig a Tiszán,
mi atyánk, ki vagy
bocskorodbán,
nyűgökben,
láncos béklyókban,
mi atyánk, ki vagy is, meg nem is.

mérték!

ÍV
És szeretem
koldusosan,
templom
küszöbén
vasárnap
rongyokban.
És menyegzősen.
Asztrakán
prémesen.
Kíntól nem fonnyadtan.
S a vásárok, harmonikák Vajdaságát is ...
A szelídet,
az elszabadultat.
Azokkal együtt, kik hajnali kocsmák
nyeszlett asztala alá hulltak ...
S az a bécses, vármegyés
Vajdaság,
seregek idegen zászlóival.
Azok a káundkás
regimentek.
Amikor árokba ölték,
megerőszakolták a történelmet.
Meg az a szaloniki, korfui Vojvodina.
Szuronyok alatt.
Mikor a szürkezubbonyos
halál
tágította a sírfalakat.
Azt is szeretem, az
áprilishatodikásat,
a gyűjtőtáborost,
az agyba-főbe
vertet,
a póznákra
akasztottat,
a homlokon lőttet,
a harckocsi-taposta,
vérbe dermedt
Vajdaságot...
S a partizánokét is:
akkor nyílt október falusi

kikeletje.

Szeretem, mert olyan, amilyen.
Nem vágyom se jobbra, se szebbre.
Barackfáinak

hajában sziporkázzatok

csak,

A tetők sorjázása mindig végtelen.
S ami bíborló, az csak bíborlóan ragyog.

csillagok!

II

Szállnak a Fruska Gora fölött,
gémeseknek,
tornyoknak
magasában
kibodorított, szárnyatlan,
dicstelen
paraszti angyalok.
Csillagról csillagra, majd vissza
fehéren
mint a holtak,
pödrött a bajuszuk,
hatsinges gatyájuk föllobog.
Szállnak,
s csorgó vérű görögdinnye a fejük helyén.
Az arcuk
mézeskalácsból,
s tor főtt búzája a nyelvük
hegyén.
Száll ez az ezerszer leöldösött
s váltig élő-szép Pannónia,
a megbocsátó, s a sír mélyén is emlékező
hadak fia.
Ez a száncsengős, dukátokkal csörgő
régi Vojvodina.
Jaj, szép síkom!
Ünnepem!
Te vizekkel, fűvel

térséges!

Jaj, kékséggel ékes!
Fejfádhoz érek —
véres.
Sorsomnak sárga tája,
te halott,
te gyertya!
te kéve.
Jaj, bor meg hegedűszó!
szoknya meg virág
szédítő szépe.
Mentem rád késsel meg kenyérrel.
Vártál sóval meg bárddal.
Rugdostalak
istenemmel.
Pöröltél rozmaringgal,
anyámmal.
Egy volt a zabtarisznyánk,
egy lett a sírhelyünk,
nemzettek, születtünk, eladtak, ég

velünk.

Azt a négy jófarú lovat a nótádba
A négy égtájat köldökzsinórunkba

fogtad.
róttad.

Hej, Vajdaság, te zokogás,
te kalács,
te trágyaillat.
Négy a hited,
ötödik a cigányé.
Hatodik, amit a tambura

ríkat.

S vagyunk, mint kinek szégyene
Vagyunk, akár az isten!

nincsen.

VI
Járjad csak,
forogjál, földem — én meztéllábos
szépem,
rongyokban szipogó arám, jó mindenségem.
Te, ki istent imádod,
te, ki istent gyalázod —
minden tartozásod megfizetve

régen.

Egészségünkre!
Fogd a poharad!
Üsd szét az asztalt!
Hadd bizseregjenek a csontok:
a határt nótáddal áldd meg ...
Szeretem, hogy ilyen
ilyen makrancos,
ilyen kócos,
ennyire bolondos!
Szeretlek.
Nagyon.
Bocsáss meg.

vagy,

Vagy merő dac, szemérem —
vagy ékességes,
tetves,
elringatsz, sírba rejtesz,
sárga fogaddal nevess merészen!
Ríkass részegen rácul,
magyarul,
tótul,
oláhul,
s dalolj ruszinul,
crnagorai nyelven,
élj ott bunyevácban és likai

szívekben.

Csak így: míg világ a világ,
én rám súlyosuló
földem,
zúdítsad a muskátli szagát,
fürdessél
lépben,
vérben,
könnyben.
Az szült — a paraszti szépség,
az öröm,
a szitok,
a remény.
Tépd föl az inged — csak igyál!
Ez a rendelés most az enyém!
(FEHÉR FERENC fordítása)

TÓTH BÉLA

P7
Éjszakánként sűrű csönd ül a könyvtárban. A Dóm gerincén tanyázó galambok tollászkodása is behallatszik. Szobám szomszédságában szokatlan zaj.
Benyitok. Jól öltözött férfi ül az asztalnál, göndör fürtű feje tenyerébe hajtva.
Üveges tekintettel fordul felém.
— Ki az?
— Könyvtáros, aki jó estét kíván önnek.
— Azt sem kérdezi, ki vagyok, mit keresek a Vasváry-gyűjtemény bezárt
szobájában?
— Fölösleges, ö n az amerikai új hírlapírás atyamestere, aki maga tanítja: tömören, pontosan! Nem szaporítom a szavakat.
— Bravó! Mindent tud rólam.
— Túlzás. Néhány képi ábrázolás meg számtalan glorifikáló újságcikk
alapján felismerem önt.
— Ha jól értem, hazug dicsfények, csalóka görögtüzek öveznek.
— A tér- és időbeli távolságok gyakran fölnagyítják az egyéniségeket.
— Mekkora bűn! Hamisítás! Gyanítom, hogy millióim tolják alám az
emelvényt!
— Nálunk pénz a legkevesebb!
Tudtommal az ön által alapított nagybecsű díjat három magyar származású író, művész vehette birtokba. De azért a dicsőségét fényesítő írások nem
hazudnak. Esetleg elhallgatnak kedvezőtlen momentumokat.
— Például?
— Mondjuk: azt, hogy nem sok tanújelét adta. a szülőhaza iránti érdeklődésének.
— Nem így igaz!
A kivándorolt magyaroknak kórházat alapítottam, Munkácsy Mihályt családi otthonomban fogadva ünnepeltem, inkognitóban többször hazalátogattam. Hivatalosan is.
Ám készséggel elismerem hibámat. Tollforgató létemre nem gondoltam
hiteles sorstörténetemmel. Gyorsírók vettek körül, Edison beszélő gépe. Mulasztásommal sokféle ferdeségnek utat nyitottam, gyanúsításokra adtam alkalmat.
Tévedésekre számtalan lehetőséget.
őszintén sajnálom.
A szememre lobbantott elhidegülés több szál fonadéka. Ha megengedi,
most érzékenyen érintett megjegyzése, szívesen beszélek. Elmondom sorsomat.
—r Kitüntet, bizalmával.
. . . . .
— Makón kiváló nevelésben részesültem. Az írás-olvasáson túl idegen
nyelvek, zene, elmés játékok. Sakk.
Pestre költöztünk, még javában tanultam, amikor szeretett apánkat elragadta a halál. Létünk alapja lehanyatlott. Szegény jó anyám négy árva gyereke érdekében erős férfikézre vágyakozott. Beváltott szándéka engem teljes
árvaságra juttatott. Mostohaapámat egy évig alig szenvedhettem el. Azt érez21

9

tem, jobb lenne nem élnem. Ahhoz meg kellett volna halnom. Tizenhét évesen messzi voltam attól. Neveltségem, hitem tiltotta, hogy ö n k e z e m m e l . . .
Szorongásaim között elhatároztam, olyan foglalkozást választok, ahol
minden pillanatban osztogatják a halált. Ez a háború.
Nem vágyódtam én sem rézgomboktól csillogó ruhák után, sem tábornoki
sarzsira. Sohasem állott természetembe a vitézkedés.
De engem osztrák katonának úgy nem vettek be, mint porosznak, franciának vagy angolnak. Az orvosok gyöngének minősítették a szemem.
Szüleimet, testvéreimet szerettem. Ez hajtott el a környezetükből. A szeretet.
i
Szokványos indíték. Hány magát halálra szánó fiatalember azért szalad akármely seregbe, hogy élete elől elmeneküljön. Eszme, zászló, eskü?
Mellékes motívumok. Akkori sorsomat földíszíthetném utólag. Nem cifrázom.
Szerencsétlen embernek tartottam magam, aki elvesztette élete értelmét, családját, hónát. Visszanyerhetem-e, nem kerestem tenyérjósoknál, kártyavetőknél, templomokban, kocsmákban.
Hamburgban Lincoln polgárháborújához katonákat toboroztak. N e m válogattak, nem nézték a szemem. Bostonban katonai orvosok vettek volna vizitáció alá, de én a hajóról ruhástól ugrottam az öböl vizébe. Mélyebb a Marosnál. Nem értem el lábujjammal a fenekét.
A toborzóm örült csalafintaságomnak. Beosztott a New York-i huszárezredbe. Féltem a lovaktól. Most a legvadabbakat nyergeltem.
Éjszakai földerítői járőrözésekbe önként jelentkeztem, pedig a hősködéstől is olyan messzire jártam, mint bátyus zsidó Jézus Krisztustól, ahogy Makón az ebbéli távolságokat mérték. A háború négy ütközetének első vonalaiban rohamoztam.
A fütyülő golyók, az ágyúlövedékek repeszei karistolást sem ejtettek rajtam.
Kilenchavi katonai szolgálat után befejeződött Észak és Dél háborúja.
Béke, megegyezés, szövetség. Gyász. Lincoln elnököt meggyilkolták. Tizenkilenc dollár végkielégítéssel leszereltek.
A sereg lovait, fölszerelését elárverezték, öszvérkupec mellé szegődtem
hajcsárnak. Jártunk vásárról vásárra. Közeli halál sehol. Inkább a viruló élet
kacsingatott felém. Az ezredünktől szélnek eresztett legszebb kantinosnő intett magához.
— Ha mi ketten összefogunk, miénk a világ!
Nem kellett nékem a világ, Dolli meleg öle, pénze, sátoros szekere, friss
cipója.
Amikor elkeltek kiszuperált vad öszvéreink, és egy sem rúgott agyon,
földobtam a kalapomat, hogy amerre viszi a szél, arra megyek. Néhol marasztaltak barompásztornak, máshol tanyacsősznek vagy csapiároslegénynek. Egy
kocsmáros boltját, lányát adta volna örök áron kezembe. Nem volt maradásom.
Magányos kóborlásomban, május közepe táján, arra figyelek föl, óriási tömeg kocsikon, lóháton, gyalogszerrel rohan St. Louis felől. A városban dühöngő kolera elől menekülnek. Én egyedül velük szemben az úton.
Itt az alkalom, teszek még egy rohamot az életem ellen.
Egész utcák, egész városnegyedek lezárva. Orvosa alig akadt az élőknek,
elhantolója a halottaknak.
Jelentkeztem a városházán üldögélő funerátornál. Nem kérdezte, ki va22

gyok, miért vállalkozom a biztos véget jelentő hullaszállításra. Lovas kocsival fuvarozó, pálinkától örökké részeg emberekkel kerültem egy bandába. Heteken át hordtuk a halottakat.
Katonasorsom alatt is temettem, ha parancsolták. Ennél szomorúbb foglalkozást nem talált föl a teremtő.
Kongó ürességű házakból egész családokat karba venni, kocsira rakni, fuvarozni, sírba ereszteni, hallgatni a német város katolikus templomaiban kongó harangok jajgatását, a fáradt szavú lelkészek hangját, zsolozsmáját.
Később tudtam meg, tizenkétezer áldozattal lakott jól az epidémia. Ezernél többet én öleltem magamhoz, vittem a temetőbe. Védőmaszkot, fertőtlenítőszereket nem használtam. A járvány úgy múlott el felettem, hajamban,
szakállamban egy ezüstös szálat nem hagyott.
Éltem. A temető csőszházában. Nem haragudtam magamra, fölmenő családfámra, a kolerára. Megmaradtam, ahogy megmaradt a város háromnegyede.
Az elmenekültek kezdtek visszaszivárogni.
Megtettek temetőcsősznek. Egyedül laktam az egyszerű házat. A halottak kertjéből gyakran utaztam a centrumba cérnáért, lámpaolajért, ennivalóért.
A járvány utáni hetekben látom egy előkelő vendéglőre írva: Leszerelt
Katonák Egyesülete. Kékruhás obsitosok, rézfejű sárgazubbonyosok, az Unió
ex katonái tömegeinek a márványtermekben. Obsitos ruhám láttán úgy fogadnak, mint bajtársukat, összeakadok Albert Sukkal, egyik ezredtársammal,
ö már civilben, fodros ingmellényben, előkelően, ahogy lapszerkesztőkhöz illik. Beszélgetünk, megtudom: itt született, innét vonult be a New York-i huszárokhoz, most hazajött, a Tribunának dolgozik.
Biztatott, hogy sakkozzunk. A seregben is sakkoztunk, hideg pajták huzatában, pislogó lámpa mellett, csatározások, vonulások szüneteiben.
Nekiültünk. Háromszor is zsinórban elvertem, mire a zárórát kiáltotta az
egyesület gondnoka. Sukkot bosszantotta a vereség. Vigasztaltam.
— Ha mindenáron meg akarsz verni, akkor láss neki ököllel! Vékony
dongájú legény vagyok, te meg erős testű férfi. Elbírsz velem.
Bosszantotta a szavam. Csillapítottam.
— A kedvedért hagyhatnám magam. De akkor fölismernéd szándékos
hátrálásomat. Semmivel nem akarlak megalázni. Ezzel sem.
Nem hagyta nyugton, összejártunk munka után minden este. Sakkozás
közben is beszélgettünk. Háborús élményeinkről. Addig merülköztünk emlékeink mélyeibe, gyakran fölraktuk a figurákat, s nem léptünk egyet sem. Zárásig mondtuk a sorsunkat.
Sukkot fölöttébb érdekelte az én hullaszállító s temetőcsőszi foglalkozásom. Riporter volt, szenzációra éhes. Faggatott, mi hozott ide. Az igazat nem
mondtam meg neki. Ne tartson nagyobb ökörnek, mint amekkora vagyok!
Semmi köze az én belső bajomhoz. Talán ki is nevetne érte. Kemény világ
ez, kemény ítéletek. Az óhazából hozott érzelmemet meg sem értené.
Találgatta, hogy valami nagy pénzért dolgozom. Aztán megbánta gyanúsítását, s maga helyesbített: akkor nem járnál ebben a kopott katonagúnyában, nem laknál a temetőcsősz házában, hanem, ahogy annyi kiszolgált katona, képességed szerinti hivatalban ülnél.
Lehetnél vámtiszt, postamester, hajóskapitány, szenátor. Vagy újságíró!
A Lincoln ezred hadiújságjában láttam a neved, néhány színesebb szi23

porka alatt. Lehetnél szemfényvesztő, bűvész, gitár- vagy hegedűművész, szólóénekes.
Nem épp ok nélkül biztatott, mivel a harcok és vonulások szüneteiben
látott bűvészkedni elfáradt katonák köreiben, hegedülni, énekelni hallott,
bendzsózni. Annak sem tudta mozgatóját: ha élek, legalább rövid időkre elfelejtsem árvaságomat.
Biztatott, hogy a városi kolerajárvány heteiben látottakat, megélt emlékeimet írjam, adjam oda, ő a maga neve alatt leközli. Fizet érte. Százezer ember mohó kíváncsisággal enné a lapot. Mindenkit érintett a tragédia.
Nem mondtam igent.
írni? Játékból írtam, ahogy játékból sakkoztam, hegedültem, énekeltem.
Nem vártam, nem kaptam én önkéntes föllépéseimért pénzt. Hanem annál több emberi melegséget. Kiejthetetlen nevem akkor értelmezte át a soknációbéli katonanyelv szőr Pulinak. Annyira szájbaillőnek, kimondhatónak
minősült, hogy a szállásmesterek, kenyér- és ruhaosztó altisztek így írtak rá a
menázsilistákra, így szólítottak a tisztek, a civilek.
Sukk ajánlatán azért elmorfondíroztam. Volt rá időm. Magamban éltem.
Nappal a gyászolók megrendelései szerint dolgoztam hat-nyolc társammal.
Sírokat ástunk. Raktárra is tucatjával. Temetések, szertartások szolgálata.
Hantolások. Ki, be.
Sukk bogarat dugott a főiembe. Birtokában vagyok olyan ismereteknek,
amelyeket ebben a városban 30 ember érthetett meg. Azok közül tíz nem tud
betűvetést, tíz már nem él, tíz örökké részeg.
Hazamentem az Egyesületből, megindult a tollam. Nekiültem kőolajlámpám mellett.
A temető alkalmas hely erre. Éjszaka. Békés világ.
Magam előtt láttam újra, amit átéltem. Hallottam a leírt szavakat, a
gyászlovak nyerítését, körmük kopogását, a templomok harangjainak sírámát,
fáradt pap énekét. Vitte annyira a tollamat, belékapaszkodva tudtam vele
lépést tartani.
A valóságot írtam. Élményeimhez nem tettem. Csak válogattam, csokroztam, ahogy anyámék szedték bokrétába Makón a virágokat. Az idők múlásával annyira belefedkeztem, az egyesületi időzéseimet is elhanyagoltam.
Estéről estére írtam, írtam. Hajszolt a föltóduló élmények sokasága.
Tíz nap is eltelhetett, amikor éjszaka rám zörgetik az ablakot.
Kimegyek drótvédős olaj lámpásommal, Sukk áll ajtóm előtt és egy számomra ismeretlen úr, a város legnagyobb lapjának tulajdonos-szerkesztője,
Sukk Albert barátja, ahogy pillanaton belül értésemre adják.
— Többször beszélgettünk rólad. Napok óta vártunk az Egyesületben. Türelmünk elfogyott, kijöttünk; mi történt veled, hogy nem jelentkezel? Ne legyen harag közöttünk! Miért nem mutatod magad?
— A kolerajárvány emlékeit írom.
— Olvass föl belőle!
—> A félig főtt ételt magam is utálom!
Sajnálkoztak, de nem erőltették.
Beültek kocsijukba, elparoláztak.
Másnap éppen méregettem az új parcellák nyomvonalait, mellém hajt az
este látott bérkocsin az este látott lap tulajdonos-szerkesztő. Egyedül.
— Olvasatlanul megveszem az ön írását, Zev Puli!
24

Tudtommal nem ígérte senkinek, előleget sem vett föl senkitől, tehát szabad kézből eladó!
— Tessék megvárni, amíg elkészülök. Azután tessék elolvasni, a z u t á n . . .
Türelmetlenkedett.
— Sukknak előjoga lehet rá, ő indította meg a kezemet. Biztatása nélkül
sokáig nem adtam volna rá a fejem, hogy írással piszkoljam a szép tiszta papírokat.
— Mondják-e maguk felé, hogy nem azé a madár, aki elszalajtja, hanem
azé, aki megfogja?
— Makón mondták, tisztán emlékszem rá, mintha tegnap mondták volna!
— Egyetértünk, tehát megegyeztünk. Beülök a szobájába, s kívánsága
szerint elolvasom. Rendben?
Járatos ember módjára tűnt el a szomorú házban, s ott időzött vagy
három óra hosszáig. Beült a bérkocsiba, az én kéziratommal integetve búcsút
a lovak közé üttetett.
— Az utolsó lapot asztalán találja, hogy tudja, hol hagyta abba. Folytassa!
Futottam a kocsi után.
— Várjon! Nem gilt, minek ez a nagy kapadozás?
De nem győztem lábbal a kocsit. Amúgy is kezdődőben volt egy nagyobb
szertartás. Temetőcsősz nélkül nem mozdulhatnak. A tömeg már fölsorakozott.
Visszasiettem azzal a gondolattal, hogy este az Egyesületben kitudom én
a laptulajdonos-szerkesztő hollétét. Visszakövetelem az írást.
Temetői omnibuszon órányi út vezet a centrumig. A város közepe táján,
ahogy szokás, a szemfüles rikkancsok az esti lapokat kiabálják. Őriási szenzáció! Hiteles szemtanú írását folytatásokban közli Herald a kolerajárvány
megdöbbentő eseményeiről! Öriási szenzáció!
Veszek egy lapot. A rikkancs nem blöffölt. Tárcára szedve az első oldalon az én írásom.
Zaklatott életemet fölkorbácsolta, örültem is. Belépek az egyesület halijába, ahol mindig nagy tömeg nyüzsög. Beszélgetnek, újságot olvasnak egymásnak, üzletelnek.
Most sűrűbbek az embercsoportok.
Középütt Sukk Albert szónokol, amikor meglát, rám üvölt, hogy mit csináljak a jó magyar kurva zsidó édesanyámmal.
Hegedő sebeim fölszakadnak, szinte belevakulok. Sukkhoz csörtetek, s belevágok a pofájába. Farzsebéhez kap, előrántja forgópisztolyát, célzás nélkül
sütötte rám.
A temetőcsőszöknek is van szolgálati fegyverük. Sírháborítók, kriptarablók ellen. Ha akkor nálam van, lövéssel válaszolok Sukk lövésére.
Másodszorra nem tudta elsütni a fegyvert. Megfogták a kezét, s engem is
megmarkoltak erélyesen, féltőn tuszkoltak ki az egyesületből.
Nem tudtam aludni.
Kimentem viharlámpámmal, hogy egy malypangosra rendelt sírt kiássak. Vittem a forgópisztolyt. Ismertem ezredtársamat. Ha néha megdühödött,
lelövöldözte táblánkról a sakkfigurákat. Gátlástalan tudott lenni.
Én meg, ha akartam, kerestem is a halált, nem az ilyent. Hogy vak haragból érjen. Válogatós voltam mindig. Nem veszett ki belőlem, hogy adjak
magamra.
25

Kemény akarttal ástam a kövecses sírhelyet. Ástam magamban. Lázadoztam.
Arra jó voltam, hogy fönntartások nélkül rohanjak hideg véres sarakban, életem nem kímélve, hogy bohóckodjam csüggedt katonatársaim előtt,
hogy tűrjem az önként vállalt nélkülözés mellett a megvetést, hogy piszkos, zöld hasú strangernek nevezzenek, hogy félrelökjenek, hogy én mindig
subagallér legyek! Féreg, nulla, aki után egy kutya nem vonyít föl a csillagos egekig.
Nem kuncsorogtam fényes állásokért. De nem is szolgáltam rá semmiféle meggyalázó elmúlásra.
Jól ismertem Sukkot. A sír malypangjávai is elkészültem már, azaz a fenékből oldalt olyan mélyedés kiásásával, ahová elfér egy koporsó. Praktikus.
Újratemetésnél nincs útban. Már nyesegetem, szépítem a gödörfalat, nappali
világosig, amikor a sírpartról árnyék rebben a mélybe, s az ismert hang förmed rám:
— Hiába menekülsz előlem, a föld alatt is megtalállak, te mocskos patkány, eladtad riválisomnak a szenzációmat, vagyont érő óriási ötletemet!
Mire a pisztoly zörren, behúzódom a malypangba.
Semmilyen szögből nem érhet golyója. Kiabál, hogy bújjak elő.
— Bújj te ide a pokol kapujába, ha olyan nagy hős vagy!
— Állíts létrát!
— Mi neked nyolclábnyi mélység? Ugorj! Számoljunk el itt egymással!
Nem ugrott.
— Kihívlak amerikai párbajra!
— A fekete golyó parancsára sem akarok elmúlni!
— Gyerünk szabályos pisztolypárbajra!
— Szégyelld magad! Temetőbogárral párbajoznál?
Elhaladó léptei zaját hallom, ahogy a fűszálak susognak lakkcipőjének
csapódva.
Fogtam azt a könnyű acéllétrát, nekitámasztom a külvilág falának. Haladok fölfelé. Elhagyom a sír száját, a létra nyúlik a magasba, át falvak, városok fölött, s nekitámaszkodik New York város déli csúcsán a World-ház
kupolájának. A ház négy nagy hírlap nyomdagépeitől remeg.
Beszédes vendégem mintha kifogyott volna a szóból. Fáradtan ül az éjszakázástól, jobb kezét a P 7 iratgyűjtőn nyugtatja. Mintha bibliára esküdne.
Mondani akartam, örülök. Nem volt kinek.
Amikor helyére teszem a gyűjtőt, a templomi galambok már az Apáthy
kollégium tetőpárkányán napoznak. Nagyokat nyújtózkodnak.

26

POLNER ZOLTÁN

Hommage à Juhász Gyula
Elmennek a nyarak, mint nősülő fiúk
a családi asztaloktól, de Anna
arca átragyog a mindenségen.
Készülődik újra az ősz:
dübörög az ég
betonrengetege,
mintha vaslemezeket
dobálnának
a csillagok mögött, mintha egy város
menekülne fejem fölött a hídon.
Vadul zörögnek az ablakokba
csapódó levelek, mint
börtönlázadáskor
cellaajtón a rabok.
Szalad a polgármester,
loholnak
a tisztviselők is, futnak
a kereskedők és nagyságák elé
bukdácsolnak a cselédlányok.
Teremtést foglyul ejtő őszöket
képzelek ilyenkor. Látom őt
sötét nagykabátban, amint beszél
esőnek, szélnek, udvarok fölött
elsuhogó
vadlibáknak.
Ha kivilágítaná a sörkertet még
a nyárvégi hold isten árváját
meglelhetné a tengermély
homályban.
Esténként gyertyát gyújtok érte,
mintha csak halottak napja volna.

BÓLYA PÉTER

Változatok egyazon témára
i.

Az a gödör
1.
— Sokat dohányzott és mindent sózott — sírta a zsebkendőjébe Bódiné,
Kolos bágyadtan ült Bódiék nappalijában, és Bódi Endre lepedővel letakart
testét figyelte: hátha megmozdul, felül, és szidni kezdi a „libásokat".
27

Kolos medikusként töltötte napjait Szeged városkában. Albérletben lakott,
század eleji nagyságú szobát bérelt, és éjszakánként órákon át hallgatta a szobaadó öregasszony köhögését. Az ablaka egy gesztenyefára nyílott, az ágak között tér látszott, sétáló pár, labda és kölyök, tanuló diákok. Még ősz volt
ugyan, de már nyilvánvalóvá vált Kolos előtt, hogy hamarosan tavasz lpsz,
mindenfajta téli átmenet nélkül. (Kolos tizenkilenc éves volt, fáradt és ideges,
s már csak azokban az eseményekben és találkozásokban hitt, amelyek — szerinte — nem erre a világra tartoznak.)
Bódiék a szomszédos lakásban laktak, Kolos gyakran látta őket a lépcsőházban. Az asszony festett-szőke volt, párnás arcú, kedveskedő, a férfi magas
termetű, emeletes homlokú, komor és kimért, s valahogy úgy menetelt felfelé
a lépcsőn, mintha a vérpadra indulna. (Ha vérpad nem is, néha kínpad lehetett számára az otthona, hiszen Kolos — miközben az ágyán hevert, és azon
gondolkozott, hogy mi lesz holnap és holnapután — gyakran hallotta Bódiék
ordítozását: az asszony visít, a férfi mély hangon kontráz, ütések zuhogása,
csörömpülés, menekülő ajtócsapódás — aztán csend, békülő vagy sértődött
csend, és Kolos tovább gondolkozhatott, hogy tulajdonképpen mit is keres
ő itt, Szeged városkában, ahol semmi nem érdekli, sem az egyetem, sem az
egészséges kisvárosi lotyók, sem a fűszeres vendéglők, de még az ablakban
látható tér sem, aztán jönnek sorban a kérdések, miért és mit és mikor és minek . . . Aztán elaludt.)
Egy meccs (labdarúgó-mérkőzés) ismertette meg a Bódi házaspárral. Becsengetett, köszönt Bódinénak és illedelmesen megkérte, „ha meg tetszene engedni, hogy megnézzem a meccset", Bódiné félreáll, a nyitott szobaajtón át
Kolos máris láthatja Bódi Endre széles hátát, fütyül a bíró, zúg a közönség,
Kolos halkan kopog az ajtófélfán.
Végignézte a meccset, jól szórakozott Bódi „zsidózásán" (MTK—FTC
meccs volt), aztán egy pohárnyi bort is lenyelt Bódiék társaságában, „jöjjön át
máskor is", mondta Bódiné búcsúzóul, Bódi helyesel, „mi szeretjük az egyetemistákat", és kezet nyújt.
. . . Kolos gyakori vendég lett Bódiéknál; nem azért, mert hiányzott neki
a házaspár fecsegése, hanem mert mégis csak jobb volt Bódiné aprósüteményeit rágcsálni, mint hanyatt vagy esetleg oldalvást fekve heverni az alkonyati-szürke albérletben, a tankönyvek érintetlenek, pénz nincs, az ivócimborák egyre hülyébbek, hazautazni nem érdemes, Kolos feláll, átmegy Bódiék
elé, megnézi a névtáblát, mintha még soha nem látta volna, aztán becsenget.
Megismerte Bódiék élettörténetét, pontosabban Bódi Endréét, az asszony
általában csak ült és hallgatott, semmi nem volt benne, ami a sajátja lett
volna, inkább csak Bódi kiegészítőjeként, szőke és nőnemű testrészeként szerepelt, néha pedig kiosont a konyhába, „készíteni valamit". „A feleségemnek
ragyogó konyhatudása van", jelentette ki Bódi, „igazán?", csodálkozott Kolos,
„jöjjön át vasárnap délbeh, majd meglátja", „eljövök" ígéri Kolos, hát, hogy
a fenébe ne jönne el egy élve beszerzett falusi csirke kedvéért, és egyébként
is: Bódiné mestere lehet a nőiség és a „konyha szakmájának, hiszen szeretkezés közben túlvilági hangokat hallat (az albérleti falon át jól hallatszik a
hajnali vagy esti hangorgia), és aki mester az ágyban, az nyilvánvalóan elkészíti majd Szeged város legjobb uborkasalátáját, a salátát, amely még napok
múltán is vissza jelentkezik apró böffentések formájában. — Ezeket gondolta
Kolos, az álmatag egyetemista, miközben vasárnap délelőtt lett, a téren és a
28

háztetőkön őszi napsütés táncolt, a szobaadó öregasszony misére készülődött,
és, „érdekes", gondolta Kolos, „vasárnap soha nem köhög."
. . . Az ebéd — borsóleves, paprikás csirke, uborkasaláta — igazolta Bódiné konyhatudását. „Mi történne", gondolta Kolos a csirke combját rágcsálva, „mi lenne, ha egyszer bejelenteném, hogy a másik fajta szaktudását is szeretném megismerni?" . .. Hiszen Bódiné fiatalos volt, a pongyola gyakran nyílt
szét a combján, és Kolos már hónapok óta nő nélkül élt, csak fővárosi utazásai során feküdt össze egykori barátnőjével, Erzsébettel, aki szintén festettszőke, félig-meddig süket és teljesen agyalágyult, dehát ez mellékes, Kolos
úgysem szólt egy szót sem találkozásaik alatt.
— Az a miénk, amit megeszünk — mondta Bódi csámcsogva, aztán bort
töltött, böffentett, hátradőlt a széken, és történetekbe kezdett: dicsérte a múltját, szidta a jelenét, régi diákcsínyekre emlékezett, amikor még jurátus volt,
és fogalma sem volt arról, hogy a doctor iuris utriusque néhány év múlva
szart sem fog érni; kemény katonatörténeteket mesélt, amelyekben ő volt a
legbátrabb karpaszományos; ha a felesége a konyhába ment, még nemi bravúrjait is elsuttogta Kolosnak, a harmadik pohár után rátért a zsidók szapulására, aztán ásított, Kolosra nézett, Kolos feláll, megköszöni az ebédet, „este
átjön?", kérdezi Bódiné, „kezét csókolom", mondja Kolos, Bódi kezet nyújt,
„magából komoly ember lesz, meglátja", és már indul is a másik szoba
felé.
„Álmában nyilván hatalmasakat fog szellenteni", gondolta Kolos kifelé
menet.
Egyik este — a tévében „harcos" film ment, Kolosnak való — Bódiné
riadt külsővel nyitotta az ajtót.
— Kórházban van — mondta, meg sem várva Kolos kérdését.
Igen,- Bódi Endrét szívroham érte a délutáni órákban. — Azt hittem,
meghal — jelentette ki B ó d i n é . . . Aki ezek szerint minden percben várja a
férje halálátí „huhh", borzongott meg Kolos, „lehetséges, hogy t ezért eteti három ember helyett?" Bódiné házastársi életének koronája lesz, amikor özvegyi
ruhát ölthet, és hátralevő éveiben „szegény férjem"-ről mesélhet az ismerősöknek? . . .
— J ö j j ö n beljebb — lehelte Bódiné.
2.

Kolos óvatosan surrant végig a pihenő osztály folyosóján. Benyitott a 76-os
kórterembe. Az ablak melletti ágyon: Bódi Endre. Alszik.
Az éjjeliszekrényen: kompót, csokoládé, keksz, virág, befőttesüvegben levesmaradék. Kolos az ágy szélére ült, Bódi kinyitotta a szemét, elmosolyodott, kezet nyújtott.
— Hogy van? — kérdezte Kolos suttogva (csendóra van, a másik oldalon
szívbajosan hortyog egy kövér férfi).
— Mozdulatlanul kell feküdnöm — mondja Bódi.
— Az helyes.
— De azért éjjel felkelek.
.
— Minek?
— Cigarettázni.
— Honnan szerzi?
— Hozott a feleségem.
29

— Tilos, hiszen tudja . . .
— Volt nálunk mostanában?
— Nem.
|
— Miért nem?
— Majd ha maga hazajön.
— Menjen át. A feleségem rendes asszony.
— Tudom. Mindennap bejön?
— Igen. Tele az éjjeliszekrény. A múltkor meg egyébként is rendbehozott, a kezével, a takaró alatt.
— Ügyes asszony.
— Az.
Kifelé menet Somos nem köszönt a portásnak.
3.
— . . . Három Dolorral tud csak elaludni — suttogta büszkén Bódiné, odabent a szobában halkan fújtatva nehézlélegzett Bódi Endre, az asszony a konyhában áll, a gáztűzhely előtt, a konyhaasztalon könyvecske: „Szív- és érrendszeri betegek diétás könyve".
Esténként... Bódiné és Kolos az asztalnál ült, bizonyos féloldalas tartással, hogy a képernyőn kívül közük legyen a hátuk mögött fekvő Bódi Endréhez is, „nyom, nagyon nyom", nyögte néha Bódi, „soha nem lesz már egészséges", mondta a konyhában Bódiné, Kolos az ajtófélfát támasztja, ő is a szívét tapogatja.
— A szív, barátocskám, nem fáj, főleg a maga korában nem — mondta
a tanársegéd, és kezében a leletekkel, kirúgta.
4.
. . . Kolos bevált a ház kapuján, felmegy a lépcsőn, hangot hall, megtorpan,
Bódiné a folyosón zokog, mellette néhány lakó áll, Kolos gyorsít, „Koloskám,
nézze meg, nézze meg!", sikítja Bódiné, Kolos a szobába siet, Bódi a díványon
fekszik homlokáig húzott lepedő a l a t t . . .
Bódi Endre töltött káposztát ebédelt, Bódiné főzte, a beteg kívánságára,
„nem kellett volna", morogta Kolos, „úgy csináltam, ahogy szerette, erősen,
dagadóval", sírja Bódiné, „nem szabadott volna", mondja Kolos, „azt kívánta",
hüppög Bódiné, „ilyenkor tilos a töltött káposzta", emeli fel a hangját Kolos,
„olyan jól evett pedig, már örültem", Bódiné leül, Kolos mereven áll, a halottat nézi, felordít, „tilos, érti, tilos a káposzta, a só, a feleség, az atyaúristen
is tilos, érti?!"...
Leült.
— Van még? — kérdezte.
— Micsoda? — nézett fel Bódiné.
— Káposzta.
. . . Kolos eszik, lassan komótosan, „nagyon jóízű", gondolja, erőspaprikák
is lapulnak benne, borsos töltelék, piros szaft, amott szalonnabőrke... Bódinéra néz, aki a konyhaasztal másik oldalán ül, kezében zsebkendőt gyűröget,
„ízlik, Koloska?", „jól fog állni neki a fekete ruha", gondolja Kolos.
Fogy a káposzta, a kenyér.
— Volt már itt az orvos? — kérdezi Kolos.
— Igen. Azt mondta, várható volt.
Kolos kettévágja az utolsó tölteléket.
30

— Mikor lesz a temetés?
— Egy hét múlva gondoltam — mondta Bódiné. — Addigra mindent el
tudok intézni.
— Köszönöm szépen — tette le a villát Kolos. — Nagyon jó volt, és még
holnap is jó lesz, meg holnapután, mert, kedves Gizi asszony, a töltött káposzta annál jobb, minél régebbi.
Bementek, leültek.
— Iszik valamit? — kérdezte Bódiné.
— Nem. Illetve... Kérek.
Bódiné a pohárszékhez ment. Bódi Endre csendesen feküdt a lepedő
alatt.
— Likőr jó lesz? .
Bódiné tálcára teszi a poharakat meg az üveget.
— Süteményt kér?
— Nem.
Az asszony leült, kifújta az orrát.
— Sokat dohányzott és mindent-sózott — mondta a zsebkendőjébe. Kolos
bágyadtan figyelte Bódi Endrét, „meleg van", gondolta, és az üvegért nyúlt.
5.
Néhány nap múltán díszes parte-cédula érkezett Kolos levélszekrényébe:
„Dr. Bódi Endre, a leggondosabb és leghűségesebb férj, életének 53-ik,
boldog házasságának 21-ik évében eltávozott közülünk. Gyászolja vigasztalhatatlan felesége, valamint..."
Táviratcím.
Másnap újabb nyomtatott levélke:
„Köszönöm férjem elhunyta alkalmából kifejtett jókívánságait.
Bódiné."
Harmadnap: „Kedden 10-kor indulok a temetőbe, a rokonokkal,
jöjjön
velünk, özv. Bódi Endréné."
. . . Bódi nyakig betakartan fekszik a ravatalon, lobognak a gyertyák, Kolos Bódiné mellett áll, érettségi öltönyét vette fel.
— Mintha aludna — suttogja Bódiné.
Aztán az elsőosztályú temetés, a fekete fogat, a cirádás koporsó, gyászhuszár és gyászlovak, pap kántál, ministráns csönget, kétoldalt üres sírgödrök, kötél a koporsó alá, Bódiné dobja az első göröngyöt, fényképész kattogtat,
fogy a földkupac a sír mellett, Bódiné oldalt néz, Kolosra, „jöjjön át este, lesz
egy kis halotti vacsora a rokonokkal", Kolos megszédül, utat nyit a gyászolók
között, leghátulra áll, körülnéz, szökni akar, szökni innen, szökni Szegedről,
szökni mindenhonnan . . .
Hátralép, leomlik a föld a talpa alatt, hanyatt zuhan a másik gödörbe.

II.

Az a lálogatás
1.
„Meglátogatom Beát", határozott Kolos egy tavaszi reggelen. „Hátha gyereket szült, és rólam nevezte el."
31

Kolos hajnal felé aludt el pesti ágyában, és Szeged városkáról álmodott,
ahol valamikor egyetemi polgár volt, a város hamis gyöngyszeme, a rendőrök
jó ismerőse, a táncos bulik megbízható résztvevője. . . . Lassú álombeli léptekkel járta be a várost, a Tiszán is átgyalogolt, hallgatagon üldögélt a túlsó
part fövenyén, a vízből néha kigurult egy hullám, körülnyaldosta a bokáját,
aztán női alakot öltve visszarohant a vízbe; a városka felett két Nap állott,
sárga ragyogásban fürödtek a házak, a dóm tornya az égig ért, s a hídon Bea
közeledett Kolos felé. Fiatal volt, fiatalabb, mint amikor Kolos megismerte,
zöld ruhát viselt, a haja lebegett az álom szelében, „szeretlek", suttogta, megsimította Kolos arcát, „de hiszen mi m á r . . . " , nyögte Kolos — és felébredt.
2.
Beáék háza Szeged külvárosában állott: öreg, hámló épület, hatalmas ablakokkal, tenyérnyi kerttel. A vaskapu mellett húzós csengő, az utolsó az
országban.
Bea anyja nyitotta a kaput.
— Jééé, Kolos, n a h á t . . .
— Kezét csókolom.
— Még i l y e t . . . Jöjjön beljebb.
Felmentek a lépcsőn.
— Bea . . . Itthon van? — kérdezte Kolos.
Az asszony benyitott a lakásba.
. — Jöjjön hozzám egy kicsit — susogta az előszobában.
Kolos belépett, tanácstalanul megállt.
— Üljön le — mondta az asszony.
„Mi a fenét akarhat?", töprengett Kolos, és lezöttyent a fotelbe.
— Hogy van? — kérdezte az asszony, ő is leült, szemben Kolossal.
— Én? Jól.
— Pesten él?
— Többnyire.
— És . . . Hol dolgozik?
— Egyelőre sehol.
„Furcsa", gondolta. „Beának már régen be kellett volna száguldania, ki
se bírná, hogy . . . "
— Bea beteg — mondta az asszony, mintha kitalálta volna Kolos gondolatát.
— Mi baja? — Kolos elégedetten állapította meg, hogy csak kíváncsiságot
érez, semmi mást.
— Tudja . . . — Bea anyja cigarettáért nyúlt, Kolos tüzet adott, „köszönöm", mondta az asszony. — Tudja, Beának volt egy vőlegénye, á Keresztes
Feri, talán maga is ismerte, ötödéves jogász.
— Nem ismerem.
— Nagyon szerették egymást.
— Az helyes.
— És ez a fiú meghalt, múlt kedden.
Kolos hallgatott, az asszony gyűrűit nézte, az idegesen táncoló köveket.
— B e e s e t t . . . vagy beugrott a villamos alá, itt nem messze — mondta
az asszony.
Kolos rágyújtott.
— Most már bemehet — állt fel Bea anyja.
32

. . . Kolos óvatosan nyitja az ajtót. Megmozdul a szőke fej a párnán, Bea
arca Kolos felé fordul.
— Szervusz — mondja, mintha tegnap látta volna Kolost utoljára.
Kolos leült az ágy szélére.
— Hogy v a g y ? . . .
— Köszönöm, jól. Zúg egy kicsit.
— Micsoda?
— A villamos. Zúg. Mindig.
Az ablak napos, világos, tavasz van.
— Elviszel? — kérdezte Bea.
— . . . Tudod, hogy ki vagyok?
— Persze.
— Most nem vihetlek el — mondta Kolos.
— Miért nem?
Kolos megigazította a paplant.
— . . . Emlékszel a gólyabálra?
— Csak egyszer voltam gólyabálon.
— Egy fekete srác vitt el, együtt mászkáltunk akkoriban.
— Én voltam.
— Pezsgőt is ittunk, és hullára táncoltam magam.
— Velem.
— Á, te nem voltál ott.
— Ott voltam.
— Lehet. Akkor még nem ismertelek. De szerintem nem voltál ott, mert
észrevettelek volna.
„Lehet, hogy igaza van?", rémült meg Kolos.
— Te, Feri — suttogta Bea, Kolos felé nyúlt. — Fájt?
— Micsoda?
— A villamos.
— Milyen villamos?
— Amelyik alá ugrottál.
Kolos:
— Miért kérdezed?
— Csak.
— Ne beszéljünk róla. Az a fő, hogy itt vagyok, nem? . . .
Bea felült, átfogta a térdét.
.
— Te most már nem öregszel egy percet sem, ugye?
„Halott vagyok", gondolta Kolos.
— Nem — mondta. — Most már nem.
„Vagy halhatatlan?"
— Elviszel? — kérdezte Bea.
— Akrasz jönni?
— Igen. Elviszel?
„Hová?", gondolta Kolos. „Hiszen . . . "
— Ugye elviszel?
— Ha a k a r o d . . . — mondta Kolos. — De h á t . . . Én már meghaltam.
— Tudom. De elviszel, ugye?
— . . . El.
— Mikor?
.
• • •
•
33

— Holnap.
— Biztos?
— Igen.
— Reggel gyere, korán.
Bea visszafeküdt a párnára, a mennyezetet nézte.
„Megcsókolom", gondolta riadtan Kolos.
Száraz, mozdulatlan volt a szája, a szeme nyitva maradt, Kolos a gólyabálra gondolt, Bea zöld ruhájára, nyári-barna bőrére, a tükrös teremre, a rikoltó zenére. Aztán a hajnali séta hazafelé, Bea dudorászik, kopog a cipője,
Kolos derekát karolja... Távolodnak, szürkülnek, eltűnnek.
— Ha holnap nem jönnék — mondta Kolos —, az nem jelent semmit,
valami közbejött. Holnapután, vagy egy-két nappal később biztosan érted
jövök.
Bea lehunyta a szemét.
— Siess — mondta.
3.
Kolos görbén állt a villamosmegállóban. Várt. Az Alsóváros felől érkezik
a villamos, a m e l y i k . . . amelyik a pályaudvarra viszi.
Végleg elbúcsúzott Szeged városkától.
III.

Az a szoba
1.
— Szervusz, tanársegéd úr — morogta Kolos.
Szente doktor felnézett a tányérjából, „áhh, szervusz", mondta, és kezet
nyújtott az asztal felett.
. . . Kolos aznap a Gulyás vendéglőben ebédelt. Piros asztalnál ült, egyedül,
körülötte fecsegő diákok és csámcsogó öregasszonyok, felette bugaci képek és
halott lámpák, hatalmas ablak nyílik az utcára, odakint a pesti ősz, fényes,
tiszta idő. Szente lépett be az ajtón, körülnézett, zsúfolt a helyiség; Kolos
hallgatag és magányos, Szente az asztalhoz áll, „szabad?", kérdezi, „tessék",
mondja Kolos, ismerős, nagyon ismerős, „megvan, Szente doktor", Kolos egykori oktatója, elmeklinikai tanársegéd.
. . . — Jól elbújtál a szakállad mögé — mondta Szente. A sóért nyúlt.
— Hol dolgozol?
— író lettem.
Szente felnézett. — És az jó?
— Ott vagy még a klinikán? — kérdezte vissza Kolos.
„Á nem", mondta Szente, vidékre került, főorvos az n.-i elmeintézetben,
a könnyűek osztályát vezeti, „inkább csak fegyelmezetlenek, mint betegek".
— Ott aztán találnál témát bőven — mondta. — Mindegyik ápolt egy regény.
Kisregény, nagyregény, rémregény, családregény, amit akarsz.
Letette a kanalat, zsebkendőt vett elő, megtapogatta a száját. — Örülök,
hogy láttalak — mondta Kolosnak fizetés közben. — És sok sikert. Harmincból
kérek.
34

2.
Magas fal, rácsos kapu, mögötte őspark, közepén a kastély. — Szente doktorhoz jöttem — mondta Kolos a bamba portásnak. „Nyilván ő maga is ápolt
volt", gondolta, „és ittragadt."
Kavicsos út vezetett a kastély bejárata felé. A padokon a betegek. Mereven hallgatnak. Amott keszeg férfi sétál hátratett kezekkel, a platán alatti
székben ősz asszony horkol, a levegő éles, izgató.
— Jó utad volt? — rázta meg Kolos kezét Szente.
A vendégszoba: fehér vaságy, fehér szekrény, fehér telefon. Az ablak a
parkra nyílik. A fali rádióban ellopott autók rendszámát közli a riporter.
Kolos lezuhanyozott, felvette a fehér köpenyt, leballagott Szente részlegére.
— Kapás doktor megmutatja neked a megmutatnivalókat — mondta
Szente.
Kapás: alacsony, duzzadt férfi. „Pesten végeztem", dünnyögte, és előrement.
Az osztály: hét kórterem, társalgó (ebédlő), kezelők, orvosi szobák. „Mindig tele vagyunk", mondta Kapás, „néha az az érzésem, hogy előbb-utóbb mindenki begőzöl ebben az országban".
Vizit. Elöl Szente, utána Kapás, majd Kolos, fehér köpenyben, végül
Mari, a főnővér. „Jó reggelt", nyit be a főorvos a hetes szobába, a betegek
vigyázzban állnak az ágyak mellett, öt férfi, közülük négy pizsamás, az ötödik
öltönyt, kihajtott fehér inget visel, az ágy vasára támaszkodik, kibámul az
ablakon.
A szobafelelős jelent, „főorvos úr kérem, az éjszaka semmi különös esemény nem történt".
— Helyes — mondta Szente. — Szalai, kérem.
Az öltönyös fiatalember Szente felé fordul. Sápadt arc, közönyös szemek.
— Vegye le a kezét az ágyról — mondta a főorvos. — Hogy aludt az
éjjel?
— Nem aludtam — mondta Szalai.
— És mit csinált?
— Olvastam.
— Hol?
— A helyemen.
— Mit olvasott?
— Keresztesek.
— Jó — mondta Szente. — Délután kettőkor lesz oly szíves befáradni
hozzám.
Szalai kinézett az ablakon.
Vizit után Kolos a kezelőben álldogált, Kapás mögött.
— A szúrás többet ér, mint az injekció maga — mondta az orvos.
A főnővér kék-fedeles füzetből olvassa, ki mit kap, névsor szerint állnak
a betegek, a sor vége a folyosón, Gizi nővér felszívja a gyógyszert, Kapás
kezébe nyomja a fecskendőt.
— Akkora adagokat kap, hogy egy bivalynak is elég lenne — mondja
Kapás az egyik betegnek.
— Sürgősen ágyba — mondja a másiknak.
— Ha ettől sem gyógyul meg, állást változtatok — mondja a harmadiknak, aztán hátrafordul, Kolosra néz, „és akkor mi van?" súgja.
35

Sorállás a diétásnővér kocsija előtt, gőzölög a leves, halk kanalazás az asztalok mellett, Szente kidugja a fejét az orvosi szobából, „jóétvágyat!", dörgi,
„köszönköszönjükköszönszönjükszépköszönszépenpen." Sorbanállás a második
fogásért, „otthon olajjal főzünk, mert az nem rongálja az ereket", hallja Somos az egyik beteg hangját, a szomszédja bólint, tovább eszik.
Fehér a vendégszoba, tiszta, idegen.
— Beszélgetések — mondta hangosan Kolos.
Lekapcsolta a rádiót, kinézett az ablakon. A park üres, csendóra van.
Kolos az ágy vasára támaszkodott, a platánok korát találgatta, „eső lesz",
gondolta, a kezére nézett, elkapta az ágyról.
3.
— Mindjárt kezdjük — nyújtotta a kezét Szente. — Foglalj helyet.
Kolos leült, Szente felvette a telefonkagylót. — Mari kérem, a Szalaival
kezdeném, köszönöm.
Kolos felé fordult. — Érdekes eset — mondta.
„ . . . harmadéves orvostanhallgató, kórbonctani kollokviuma után hazament, bezárkózott, mondhatni begubózott, azóta senkivel nem hajlandó érintkezni, még a szüleivel sem, irtózik az emberektől, otthon ül, zenét hallgat,
írogat, rajzol. Az apja hozatta be, de itt is elkülönült, talált magának egy
lyukat, ott üldögél naphosszat, és olvas, kizárólag romantikus könyveket."
„Évek óta csak Jókait olvasok", riadt meg Kolos.
„ . . . és, kérlekszépen, hiába küszködök vele, semmit nem találok. Az ilyen
esetekben kell valahol lenni egy szálkának, ami böködi az illető tudatát vagy
tudatalattiját, de ennél a fiúnál semmi. Jómódú család, értelmiségi indíttatás,
hibátlan szexuális élet, sikerélmények. Erős, jóvágású férfi, olyasféle alkat,
mint te, azt hinné az ember, hogy egy kiegyensúlyozott sikerlovag, pedig csak
egy ázott veréb, tökéletes belső bizonytalanság, szorongás, emberkerülés, képtelen mindenfajta önálló cselekvésre. Hihetetlen. És titokzatos."
Kopogás.
— Tessék! — süvöltötte Szente.
Szalai lépett be. Öltönyt, kihajtott kék inget viselt.
— Foglaljon helyet — mondta a főorvos.
Szalai leült a fotelba, keresztbe vetette a lábát.
— Gondolkozott azon, amit legutóbb mondtam? — kérdezte Szente.
— Nem.
— Miért nem?
— Elfelejtettem, amit mondott.
— Arról beszéltem, hogy . . . senki nem akarja magát bántani.
— Tudom.
— Akkor mitől fél?
— Semmitől nem félek.
— Másképpen fogalmazom — morogta Szente. — Miért kerüli az embereket?
— Nem kerülöm az embereket.
— A jelek azt mutatják.
— Jelek nincsenek.
— Magára feladatok várnak, ezzel tisztában van, igaz?
.. .
— Nem vagyok tisztában vele, hogy feladatok várnának rám, ez igaz.
36

— Egyetem, munka, család, ez semmi?
— Nem az én dolgom.
— Hát kié?
— Nem tudom.
— Tudomásul kell vennie, hogy maga nem beteg.
— Tudomásul veszem.
Szente elhallgatott, Kolosra nézett.
— Van kérdésed?
— Hallottam, hogy írni is szokott — mondta Kolos.
— Válaszoljon kérem — mondta Szente.
— Igen — mormolta Szalai, erősen nézte Kolost.
— És mit ír? — kérdezte Kolos.
— Ami jön.
— Novellát is?
— Igen.
— Miről szólnak?
— Hülye kérdés.
— Éz igaz — egyenesedett ki Kolos.
— Elmehet — mondta Szente.
Az ajtó becsapódott Szalai mögött.
— Félelmetes — szusszantott a főorvos.
4.
Reggel van, kávéfőző szörcsög az orvosiban. — A fegyelem a legfontosabb
— mondta Szente befejezésül.
Vizit.
— Szalai, forduljon erre, legyen szíves — mondta Szente a hetesben.
Kezelő.
— Szalaikám, maga nagyon erős férfi lesz ettől az adagtól — mondta
Kapás, és a tűt Szalai tomporába vágta.
Ebéd.
— Jó étvágyat! — süvölti Szente.
— Köszönjük szépen — suttogta Kapás, és Kolosra vigyorgott.
Szalai fáradtan kanalazza a levest, aztán feláll, a mosogatóba viszi a tányért, a hetes felé indul.
— Hova megy?! — kiabál utána a nővér.
Szalai eltűnik a kórteremben.
. . . Kolos végigballagott a részleg folyosóján, benyitott a szer számoskamrába.
Szalai előrehajolva ült a széken, olvasott. Körülötte seprők, vödrök, rongyok, tisztítószerek. Felette rácsos ablak.
— Zavarom? — kérdezte Kolos.
— Olvasok.
— Mit?
— Keresztesek.
— Jó itt?
— Igen.
—
Somos halkan behúzta az ajtót.
Látogatás, őszes, idős asszony beszél Szalaihoz, néha megsimogatja a kezét. Szalai a semmibe bámul.
37

— A Szalai következik — mondta Szente. Kolos az ablaknál áll, a főorvos
háta mögött.
Kopogás.
— Tessék!
Szalai nyit be.
— Jöjjön csak — mondta Szente. — Hírem van a maga számára.
— Figyelek.
— Ma elbocsátjuk Kozlovszky Dénest, a hetes szoba felelősét.
— Helyes.
— Magát nevezem ki helyette szobafelelősnek.
Szalai arca megmerevedett.
— Nem vállalom — mondta.
— Ezt hogy érti?
— Így— Maga a legalkalmasabb erre a posztra — mondta Szente.
— Nem vállalom.
— Mitől fél? A többiektől?
— Nem ismerem őket.
— Három hete közöttük él.
— Az nem jelent semmit.
— Tisztelik magát.
— Lehet — mondta Szalai. — De ők betegek, igaz?
— Igen.
— Maga azt mondta, hogy én egészséges vagyok.
— így igaz.
— Akkor viszont nem vállalhatok felelősséget elmebeteg sutyerákokért.
— Ember, lehet, hogy maga gyógyítja meg őket!
— Vállalnia kell — szólalt meg Kolos.
— Raksát nevezzem ki, azt a részeges senkiházit? Vagy Kerekest, akinek
egyetlen értelmes mondata sincs?!
— Például.
Szente felállt. — Nézze kérem. Maguk öten vannak abban a szobában.
Kozlovszky elmegy, nem tudom, ki jön helyette. Raksa részeges művészalkat,
Kerekes beszűkült prosztó, Gellei gyáva entellektüel... Csak magát nevezhetem ki.
— Nem lesz nehéz, higgye el — mondta Kolos.
— Nem vállalom — mondta Szalai.
Szente visszaült az íróasztal mögé.
— Nem tudom, miért vitatkozom magával — mondta. — Amíg itt van,
én határozom meg, hogy mi a dolga. Magát nevezem ki a hetes szoba felelősévé.
Szalai hallgat.
— Ismeri a feladatait — folytatta Szente. — Maga a felelős a házirend
betartásáért, tehát ébresztő hétkor, tisztálkodás, vizitre való felkészülés, jelentkezés a kezelőben, ebédidő, evőeszközök tisztítása, csendóra, este kilenckor
villanyoltás. Ellenőrzi a gyógyszerek beszedését, alkohol tilos, minden rendellenességet jelent nekem, különös tekintettel a szexuális kilengésekre. Világos?
Csend.
— Sok sikert. — Szente felállt, kezet nyújtott.
38

— Menni fog, meglátja — mondta Kolos.
— Maga csak tudja — mondta Szalai.
i

5.
— Fantasztikus! — ordított Szente, a főnővér sápadtan állt előtte. — Ilyen
még nem volt!
. . . a hetes szoba házibulit rendezett az éjjel, a távozó Kozlovszky hozta
be a pálinkát, ittak, énekeltek, nem engedték be az éjszakás nővért, s mire az
ügyeletes orvos feljött, addigra már mereven, alvást színlelve feküdtek a sötét szobában, az orvos visszament a helyére, újra kezdődött a buli, a nővér
most már fütyült az egészre, lefeküdt aludni, a hatos szoba felelőse szerint
hajnali háromig tartott a zenebona, rádió szólt, széken doboltak, fésűn zenéltek, táncoltak, ordítoztak, kipisáltak az ablakon. — Ez fantasztikus! — süvöltötte Szente. — Küldjék be a Szalait!
Nyílik az ajtó, Szalai dugja be a fejét.
— Jószerencsét — mondja.
— Maga is ivott? — kiabált Szente.
— Csak háromig.
— Ki hozta be az alkoholt és hogyan?
— Kozlovszky. Azt mondta a portán, hogy itt felejtette a borotváját.
— És maga?
— Mi van velem?
— Magának mint szobafelelősnek ezt azonnal jelentenie kellett volna!
— Miért?
— Mi az, hogy miért! — ordított Szente. — Hát mi lesz abból a szobából,
ha ilyen felelőse van?!
— Az a szoba megvan felelős nélkül is — mondta halkan Szalai.
— Maga különb, mint ők — szólalt meg Kolos. — Hasson rájuk.
— Felesleges — mondta Szalai. — Hülye ösztönbanda, mennek a maguk
kis ügyei után.
— Magának meg kellett volna akadályozni ezt a disznóságot! — fújtatott
Szente. — És a többi szoba? Az nem zavarta magukat, hogy a többiek pihenni
akarnak?!
— Én nem is ittam.
— Hát mit csinált?
— Röhögtem.
— Kin?
— Hát a többieken. Meg azon, hogy holnap reggelre mennyire be lesznek szarva.
— Cinikus alak maga — mondta Kolos.
— Maga is, le se tagadhatja — nézett rá Szalai.
— Soha semmiért nem vállal felelősséget.
— Váltsanak le.
— Ott maradsz a helyeden, amíg élsz — tegezte le Kolos.
— És odakint? — kiabált Szente. — Odakint mi lesz?
— Itt maradok, beosztott betegnek — mondta Szalai.
— Itt nem marad, mert egy hét múlva úgy kidobom, hogy lába se éri a
földet! — süvöltötte Szente.
— Felelős leszel — mondta Kolos. — Otthonfelelős, munkafelelős, emberfelelős. Vagy megdöglesz, a takarítószerszámok között.
39

— Olvasni, irkálni, borongani, azt igen! — ordított Szente. — A többit
csinálja meg más, az ételt majd megfőzik a konyhán, az ágyat felhúzza a nővér, az orvosokat le lehet szarni, és ezzel kész, igaz?
— Felelős vagy — mondta Somos, Szalai maga elé mered, a fotel karfáját
markolja.
— Szeretném, ha továbbra is ellátná a szobafelelősi tisztet — emelkedett
fel Szente.
— Felelős vagy — mondta Somos.
Szalai felnéz, a tekintete szürke, zavaros.
— Felelős vagy — mondja Kolos, Szalai újra a földet nézi, Szente kulcsra
zárja az íróasztal fiókját, „hát akkor úgy gondolom", Szalai feláll, megszédül,
„te vagy a felelős", suttogja Kolos, „elmehetek?", kérdezi Szalai, Szente újra
megforgatja a kulcsot, „tessék, elmehet", Szalai megfordul, lassú léptekkel
kimegy.
— Ez mi volt? — bámult Kolosra Szente.
Kolos sápadt, izzad. Az ablakhoz áll, a fűtőtestre támaszkodik.
6.

Délután benyitott a hetesbe, „Szalai?", „az odvában ül, gondolom", mondja
Gellei, Kolos végigmegy a folyosón, pihen az osztály, az ablakban az őszi park,
egyetlen csíkos köpeny sétál a platánok alatt, Kolos megáll a szerszámoskamra
előtt, a kilincsre teszi a kezét, „mit mondjak neki?", benyit, „úristen!", a torkához kap, Szalai az ablakrácson lóg, lepedőből csavart hurkon, az arca halott
és sima és belenyugvó . . .
Kolos megroggyan, erősödő szorítás a nyakán, zúgó sötétség taszítja a
földre, Szalai talpa alá.

LABANCZ GYULA

Vázlat a hegyen
Süt még az őszi nap
meg-megborzol
hegyen
tél előítélete: a szél.
Órák óta vagyok itt
s nem lukasóráns mert
egy sárkányrepülő
—
megeredt
aranytollhegy
íráshoz feszülő test,
ősi vágy és cél,
tetten ért pillanat
s nem gyűrt
sugárvesszős
völgykosárba
dobott
papírhegy
mi a föld lesz nem sokára;
s vajon az lesz-e
halálos
készség?
Petőfi: világos
beszéd,
Illyés: pusztába kiáltott szó,
Bartók:
antenna-csodaszarvas.
És este, mint a mesében
Tv-albérlet-világ
szabadság és szerelem
felszarvazott
Magyarország.

Ki egy szóban
Ébren tartani egy igét
amiben a világ még
tetszés
szerint^álmodozhat
A csönd
bármi mély
nem a föld
holtnyelve
Rámlegyint útszélen a fa
vidd az árnyam ostoba
Költő az
ki egy szóban
a világot lakja be
de
szórakozottságában
azt az egy szót keresi

Hanem ez a „Hisz"
Arcomat, mielőtt
bármit
elérhetnék,
a jövőnek adom, tudjon mivel
válaszolni a múlt.
Leszerel az álom,
fényesre dörzsölt
szempilla-szurony
minden határon,
tehát a vérengzés
így is úgy is elkerülhetetlen,
dohogom
önmagányi
ragyogással
jön az út hazafelé
— le a kalappal —
kikéri magának a hold,
kikéri magának a nap,
s magam is, ki végképp
világgá menni
igyekszem.
Hanem ez a „hisz" — Isten mentsen!
S hány meg hány
visszaadott tudás,
folyó-méter
könyvpolc
horgászzsinór
könyvjelző.
Van belátásom: nem lehetek
cinikus, bűnöm, lábaim
mérhetetlen kíváncsisága; por
felforrt aszfalt,
maga a csiganyálas
linzer-füves út.
S hogy
lélegzetemnek
legyen elég hely,
tenyeremmel — kezdő mellúszó —
széttolom az összeragadt partot
és isten-isten
koccintanak rám a fák.

KESZTHELYI REZSŐ

Történet történet nélkül
t... mert nem szólhattam arról, amit látok,
bár éreznem kellett volna az érzéseimet...
és miért nem jó érezni őt, hol nincs itt,
amikor itt van minden... és én az életemben
élek ekkor, de mondhatni nem mondható már...
ó, hát így vagyunk, érzéseink valóságossága
nélkül, de amikor mik is valóságunk érzései,
amikor így érezzük őket... és hát csakugyan
így vagyunk... és ha majd lennének, mi az
ő átélése ... csak állandóan előjön rá
a szó: érezni, és előjön rá ennek a szónak
az élete: nem tudom ...
. . . és most annyira eljutunk magunkkal, hogy
nincs más élni, és ilyenkor van, amit élünk,
és magunkban lenni egymással, és már ennek
sem lehet mondani.
. . . de hát én nem tudom, a kocsi mozgását,
ahogyan lassúságra tartom, de a nap alacsonyabbra
világít mégis, és eltelik, de szépen, és szebben,
minálunknál, de mégsem egészen nélkülünk, és ezt
lenni együtt, amikor már nincs ugyanolyan
világosság megkerülni a tavat...
„... ahogy rövid hátul, a tarkómon a hajam, mert,
hogy is mondjam, talán nem bírtam a súlyát, ahogy
emlegette, szereti a mély hajakat, és
régesrég is mondta, mindig: leélhetetlenül
szépek,
és én nem bírom ki az ilyen szépséget, mert szeretheti,
láthatja, érintheti, lehet szeretni, mert, ó,
mennyire haj, mennyire boríthatja magára magát, és
én hagytam vágni, nevetgélve is, tálán, időközben,
amikor még vágtak belőle, és nem úgy,
ahogyan kérhetném most, tegyen még a tűzre, amikor
ez nem az az idő már, amikor
fahasábokat lehet rakni a parázsba, hanem meleg van
a fűtőtestekből, és ezt nem lehet nézni, de, ó,
megint olyan fecsegősen vagyok, ahogyan nem érinthet
már a hajamból, olyanképpen annyira hajat, de
azért szeretem magát, de kell olyan esemény ebben,
amelyben nem kell szeretnem, hát higgye el ezt, amikor
honnan tudhatnánk, mennyire
szeretem,
és szeretem annyira."
És beszélt még tovább, egészen halkan, amikor nem
sikerülhet megmondania, tálán semmikor, amit mond,
de én most arra vagyok, amiket beszél, ahogyan érzése
után érez magáról az érzés, és ebből csinálni meg,
valami egészen bensőségesen, egyedül neki szólóan,
az alakját, és gyorsan megérinteni, és
43

ebben a hirtelenségben maradni, érintés nélkül
tartani a hirtelenséget, és nem elkövetni belőle
semmit, ahogyan most, november legvégén, a két hattyú
ott, a jégen, mely vékony volt még a tavon, de
lépkedett rajta a két hattyú a nádszálak felé,
mintha nem elkövetni semmit abból, ami van, tálán,
azután a másik tó, teljesen mozdulatlanságban,
benne
a hegy képe, kicsit világosabban a völgy helye, és
világosabban az ég egy darabja, mégis
halványan,
és nem érthettük, mit követ el
velünk mindez, és mit követünk el így egymásból, és
azt nem lehet elég hirtelen megérinteni, hanem azt nem
tudni, mi az, ha nem leszek, nem tudom, mi az, ha
nem lesz, egyszerre menni mindenhova, egyszerre, és
ő, amikor mindig nem tudom, mi lenni
nem lenni, ő ezt mondta, mindig későbbi este, és
mindig másoknak: „megérteni, hogy én vagyok ilyen, ami
történik, és akik történnek velem, miattam is,
jórészt miattam így, és ezek személyek, ha nem ő,
valaki más, mással ugyanez, parányi, szinte
lényegtelen
módosítással", mondta, és, bár tálán, de
inkább biztosan el is felejti majd, hamar, mert
miért is mi az, nem felejtenie, „parányi, szinte
lényegtelen módosításokkal, személyekfolytatta
még,
megint így, „mert belőlem határozódik meg, ki lehet
ő, micsoda, valaki más is, és amikor mással, mindegy,
más miatt ugyanez, és, megint, szinte
lényegetelen
módosításokkal: személy, hanem hát", folytatta
tovább,
„amikor ki lehet egyáltalán ő, ha egy személy hozzám,
és megérteni, hogy én vagyok olyan, ami történik,
és akik történnek velem, nem lehetnek ők",
én meg eközben az ágyon ülve, amikor egyszerre menni
mindenhova, és mintha nem elkövetni semmit abból,
ami van, bár várt lent a kocsi, indulni
akármikor,
menni nyomban, mert „az is
belőlem meghatározott, ki lehet egyáltalán ő", és
ezt is mondhatta, fehér és gyerekesen
kiaranyozott
szobájában, azután, hogy kőasztalra
terítettünk
vacsorához egy szigeten, és hallottuk a szamarak
hangját az istállókból, esti hangját, és
eközben körülvett a tenger személye, ahogyan a mi
személyünk lehetett, külön-külön, de valamivel
mégis
együtt még, ahogyan napközben azon az érdes sziklán
feküdtünk meztelenül, és szedegettük a kosárból a
szőlőszemeket és a fügét, és hallottuk, ahogy
mozog alattunk a tenger tömege, de bármikor
megérteni,
hogy ő van ilyen, ami történik, azt hiszem,
itt a fejemben nem tudnám elviselni, nem
szeretném soha megismerni a szívemben,
amikor
egyszerre menni, utoljára, mindenhol, menni mindenhol,
egyszerre, amikor mindig nem tudni, mi lenni nem
lenni, akárha érzése után érezné magát az érzés.

TANDORI DEZSŐ

„ . . . aki nyomtalanul lépi a
nélkülözhetetlen nyomokat"
KESZTHELYI REZSŐ VERSEIRŐL
1. AZ ÁRNYÉK FOLYTATÁSA
Pontosabban: „az árnyék...", mert kis betűvel ez vers címe „még" a Vonalak kertje kötetből, amely nekem — képletre véve — mindig itt nyílik ki.
„Az éjszaka tárgyai", melyek fenyegetnek: „a fehérség motozása", de hol, „az
agyamon", s ahogy a zizegő szó és a süppetegebb azonnal összehorzsolódik;
aztán az ismétlődés, ami tartalmában is az: „az annyiszor ismételt agy bátorsága"; s mi az, ugyan, az ismételt agy, kérdezem, lenyűgözve persze; s „a rózsa rózsája". Mint még egy jelző-jelzés; az ismételt agyra. Ekképpen indul ez
a vers, amelytől akkor sem tudok szabadulni, ha az új kötetben, a Katálekták
sorában a továbbzúdulások sorai és szakaszai is jönnek.
Volt a Vonalak-kötetben a megszólalásnak az az egyszerisége, külön nem
is vállalható vagy kérhető azonnali eredendője, amiről régi költőknél szokásunk elhinni a legendát. Ez ott valósággá vált; ha idején nem is merő egyetlenként; ám itt nézzük kedvünkre inkább, sokkal inkább, az árnyék-vers továbbiját; épp-csak-továbbját, most ne az egész verset; a Katalektákkal
volna
dolgunk. Megindítóan rendítő, így érzem, az a nagy közelségű kép-egybemásolás, ami: „oly komolytalan volt az ösztön / anagyala a fény súlya / és a
súly tengere" képzetté alakul végképp. Sötéten és ragyogón, olvassuk még
szinte azonnal. S: „a név és a születés / egyetlen alakjában..." Keszthelyi
Rezső nem adta konkrétum, és „orfikus" tényvilág e szintjénél azonnal se
alább. Ez volt a nagy megszólalások egyike az újabb magyar lírában.
2. „...FOLYTATÁS"
A név és a születés: egyetlen alak, ebben — vagy „bárkiben akkor" —
élünk tehetetlenül. S „az évszakok bizonytalansága" nem sokkal nagyobb bizonyosság-e máris ennél? Tudhatjuk-e, épp évszak-élő mi voltok? Fenséges szegénység „a fűzfákat gyötrő hold-ladik"-é; s a képek teljessége az évszaknyias
meghatározhatatlansággá változik át, így maradhat egésznek, csorbítatlanságot
ekképp nem mímel; holott a stilizációt sem — hogyan tenné? meglétében már!
— tagadja. Az idő tétovásága „mindenben", olvasom tovább. Evvel egyen-jelentésű, bár mást mond, „az úszás horizontja..." Ezek pedig mind be vannak
vallva, mert — bevallhatóak, és erről külön említést kell tenni. Gondoljuk meg:
az. évszakok bizonytalanja... az idő tétovasága . . . és az úszás horizontja —
mind alig tíz sorban, s ő t . . . És rövid sorokban, tagolással, ami szinte az ellen
van, hogy bármi is segítse a vers anyagát. Az úszás: ellen-úszás, horizontja
45

azonban nem elhagyás, nem visszaszűkítés. Hanem akkor? „Az összefoghatatlan szárnycsapások l e v e g ő j e . . É s ehhez „az akarat ege" jön? Nem egyszerűen, mert minden a folytatásosságában létezik itt, a vers során; sorain; az
akarat egéről azt tudjuk meg, hogy „sosem fejezhetem be", nem fejezhető be;
a személyesség hangsúlya mintha a kimondhatatlan — mert kimondva nem
hiteles — általános helyett állna. Az elmúlt idő pedig, amiről „mesélnek" a
vers fő személyének, az, „amikor fény volt és horgony", s most: „siralmas az
öböl a nap / helyzete". Hogyan siralmas? Mi volnánk efféle szituációban?
A vers kifejti, ám ez már eseménytörténet-része. S akár kiemelnénk, akár
mellőznénk — vagyis: próbáljunk „ne-szólni-róla" —, mellőződne az a fontosabbik réteg-elem, hogy valami eseménytörténet meg tudott teremteni egy látszatot, mely valósággal érhetett föl aztán, azzá lehetett, amire mondható, hogy
„van", valóban létezik. Ez a vers-mint-folytatólagosság, Keszthelyi Rezsőnél.
3. „LEVEGŐ OSZTÁSA . . . "
Már a Katálektákban. A megszólalás, ebben az 1974-es, igen fontos versben — s a pontosság legyen az összefogó megjegyzés mentsége —, közelebbi
elérhetetlenség, mint a Vonalak-művek bármelyikéé lehetett. A szavak hangalakja; szenvedély; eliszonyítottak; érezhettem; szükséges; kiegészítés; közöny
most érződik csak, valóban szinte a szavak hangalakja „kiadja" az értelmet, megadja a tétet. Mindez zárójelben, tehát mint amikor nagyobb pontosságra törekszünk... aztán egy versszakválasztó tagoló-semmihely . . . és? Egy
nagy kezdőbetűs „De...-", idézőjel nélkül, természetesen, ám három ponttal s
gondolatjellel. D e . . .—
Szokásunk ezt mondani, hanem itt a kézmozdulat segítése végképp elmarad, például, s mi marad? Egyetlen majdnem-csonka szóval a végsőség jelzésére vállalkozik a vers, teljes ellentételezésre, hogy e szörnyű szóval éljünk.
A kifejtés, persze, nem késik: „Nehéz volt meggyőznöm magamat, / mert még
nem találtatták meg /' az érzelmes szillogizmust..." Tréfál? Egyáltalán nem;
a rámutatás kéri itt túl-jogát, miközben — miközben! — az imént a szó, szál
magában, túlzottan is gesztustalanul volt hagyva. Vagy éppen: nagyon-gesztusvolt. Az érzelmes szillogizmus, vagy, mint a vers folytatódik, „a logikus holdf é n y . . . " , ugyanilyen azonnal-szembeállítások; s mi az okuk, rejtélyükön túl,
természetesen? Valami így-érzékelt-tényvilág lehet a kiváltó, ahhoz kell pontossággal-létezőnek maradni; már tovább vezet a halott „képzete", aki a földben nem lelhető, hiszen nem maga ment oda; ám ez akár gúny is lehetne az
életre, ha nem kerülne hozzá a Vonalak-világ néhány jellegzetes motívumrésze;
vagy egyetlen, egységes motiváltsága. Erről most mindjárt.
4. „ . . . EGYETLEN HULLÁM A BALATONBÓL VAGY A FÖLDKÖZITENGERBŐL"
Vagyis hogy a halottal — ment-e valami oda le? Található-e akkor hát
„ő" ott valóságosan? De nem halottkeresés a tárgy, hanem a látszólagos együttható az! És nem ennek van egységes motívumrendszere, hanem valami egységes — az nincs megbontva, még halottal s e m . . . egyetlen hullám, tavi vagy
tengeri, sincs kiemelve, eltűntetve, mármint abból az állagából, ahogy — nekünk csak? korántsem! — volt és van; s ilyen dolgokról „szól", egyebek között Keszthelyi Rezső költészete.
46

És ezt is azért merhetem csak ilyen összefoglalóan kiemelni, mert magában a versben rögtön ez jön ott: „ . . . hogy mást ne is említsek".
Nem kerül „át" ily vízi hullámzásnak egyetlen darabja se; hová? A föld
alá? Okvetlenül oda csupán?! Vagy egyáltalán
! Mert így folytatja a
sorolást még a vers: „És kering-e ott néhány fekete- / rigó, jön-e egy-egy
emlék, át- / vonul-é valamennyi felhő?" Akár a következő pillanatban is,
akár efféléken is, áthatol-e bármi, ami volt-van? s hová? mibe hatolhatna?
Nem egyetlen közege-léte volt-e csak? S miért lett volna csak egyetlen!
Erről semmi tétel mondás nem volt, idézhetnénk a Szép Ernő-hangot.
(1974-ben, persze, Szép Ernő hangja minálunk, hazájában, még ennyire
sem volt ismeretes, mint ma.)
Mióta várjuk — meg se néztük most, frissen, „tovább" a verset! —, hogy
ez a fordulat jöjjön; mindjárt idézünk b e l ő l e . . . de a vers maga, íme, tessék,
szervesen kényszeríti önmagát, hogy arra folytatódjék, amerre az „egy-egy
emlék", a „valamennyi felhő", „néhány feketerigó" logikus — és nem érzelemtelen — útja volna: „És »ezek után« mi van felül? — ", hangzik ugyanis a
kérdés. A válasz természetes: „Hát, persze, a tényeink." Felkiált: „Azok igen!"
Mármost ha ebből lehetne azt, hogy megtanulni belőle élni! Ha azt bármiből
lehetne. De a világlira oly részei, melyekre — itthoniakra is — figyelni érdemes volna, elmondja: az sincs lefektetve sehol, ez a tapasztalat-tapasztalandó
tudás.
5. „ . . . OSZTÁSA LEVEGŐVEL"
Így alakul ki a cím indoka. Mik a tényeink? Beckettig megy vissza, forma szerint, s „bármeddig", a hordaléktartalom alapján: „A mindig elhozhatatlan / és mindig eltávolíthatatlan / maradék, a végtelenségig sorol- / ható,
megszámlálhatatlan maradék".. Hulladék, hordalék. Hullámokból... feketerigótáplálék . . . emlék-roncs... felhő-képzet s -alakulás. Mind ez pedig: „az
»anyag« kipusztít- / hatatlan nemzetsége."
Külön-fajta idézőjelbe kerül az ezek után és az anyag. Nem megkérdőjelezés ez. Megint a kényszerűen lemaradó élő-gesztus; az „ahogy már mi emberek ezt csak mondani szoktuk", vagy a „mit mondjak, mi"; s akár a felül
is lehetne így, vagy a nemzetség.
Erről is szól ez a versalakítódás.
Végeredményben itt, ami a legritkább, elbeszélgetni akar velünk — „velünk" — valaki; nem idézget „minket", nem csak egy-egy csonkaságot kap el,
nem színleli a tájékozottat — „dolgunkban" —, hanem a beszélgetést akarja
elbeszélgetni, beszélgetést beszélgetni akar. így kezdődik új bekezdés: „Hagyjuk azonban a rögeszme- / szenvelgést; nézzük inkább..." Várjuk, mit is?
„Az árnyékok árnyékait". A negyedik szakaszban vagyunk. Kialakult a vers
mikéntje, s hogy „mire" szól, „min" szól. Mi az az anyag, „amin" megmarad;
hogy ezzel is Keszthelyi Rezső kollokvialitását idézzük. Költészetünknek ama
ritka helyei ezek: ahol az élőbeszédesség i l y e n . . . nem is „tömör", mert nem
tömörül semmi bővebbség ezzé, ami; hanem ahol eddig akar csak eljutni, ami
fölösen törekedne tovább, önmaga ritkább levegőjére kerülne, saját felszínét
folytatná. Nincsenek mennyiségi költészetkategóriák; mégis, említendő, hogy ez
akár — születéstörténeti — gazdaságosságnak is nevezhető volna. Az a . . . korántsem-kopárság, csak épp-kellőség, ahogy a vers itt megalakul. Azonnal idézettel folytathatjuk, indoklását mintegy.
47

6. „ . . . »MINTHA« A SEMMIT MUTATNÁK, A SEM-"
S folytahatjuk így: „mit". Ahogy a verssor. Ez a tördeltség, együtt avval,
hogy a Természet sosem lesz nem-teljes, ahogy Keszthelyi Rezsőnek ez megint
az elmaradó-kézmozdulat-némaság-kifejezőeszköze, evidenciája, a „Hasonlat"
bontását sugallja, ahogy erre már tekintettünk, s a MINTA H, MINT A H,
MINT AH változatok, valami módon, akár a nálunk ismertebb HÖ-játékig,
akár — valódi valójukban — sokkal messzebb utalhatnak vissza, kinek hogy.
De semelyik fokozat megtagadásával sem! Keszthelyi Rezső versét, s nem ezt
csupán, az is „jellemzi", hogy semelyik fokozatot sem tagadja. Ahogy a hasonlat iménti szavát felbonthatjuk, az össz-rétegződést is kitárva láttatja a Keszthelyi-vers, megvan „darabra" mind, lényeg-sorjázás-sorrendre valamennyi,
azaz megannyi. És a kérdés a levegőosztó versben, itt most azonnal: „Értitek,
ugye, őket, / az árnyékukat vedlő árnyékokat.. ." Nem erről beszéltünk-e?
Pedig most, a régről ismert, emlékként meglévő versben, úgy haladunk előre,
hogy — elemzők — nem tudjuk, hová tesszük a lábunk a következő pillanatban, mi jön. S előreveti tődnek a dolgok! Ez következik, íme, tessék: „a vetületeket vedlő vetületeket"; s tágul tovább: „egész földrésznyi fogalmaink / fogan tatlanságát..." A mondat elemei megbonyolódnak, és tisztán kezdenek
sugallni, eredendő „értésre" — s mi az, persze?! — valami csali sejtetett, és
ezt ki is fejti a szakasz további része: „amiért tes- / tet é l ü n k . . . " A különben meg nem nevezett evidenciák szóvá-élése, életése: és nem felélesztése, hiszen nincs holtuk, mondhatnánk Keszthelyi Rezső helyett . . . élő élesztése élővel, azaz: művelet élő „anyaggal-se", ezeknek a verseknek az anyagcsereanyaga, ahol végül a körjárás „rilkeije" marad, az a csere, amely önmagára
változtathatja csak önmagát. Testet élünk, „elbasználhatatlanul / fontos elhasználódó élőlényt".
7. „ . . . AKI NYOMTALANUL LÉPI S ..."
A . . . ? „...nélkülözhetetlen nyomokat". Ez már nyom osztása nyommal,
levegőé levegővel, s miről szól, kérdezze most a merő ész-elv? Arról, például,
hogy bármit „cselekszünk", bármi mozgásformát „öltünk" — mint testet! bármi mozgástformát élünk, tehát —, történik, valami egyéb is — tudjuk! —,
mint aminek honossága, lakhelye, neve stb. van. Ez a matéria megfoghatatlan,
az lenne, ha nem adódna mégis felkutatandó elnevezhetése, ha ez akkor mégse
n é v . . . lenne? . . . Itt, az adott anyag természete szerint kutatásunk is nyomaveszett lesz; s erről szólnak, végtelen csiga-vonalban, a Keszthelyi Rezső-versek; maga a csiga sem „véletlen", mint motívum, nála, ha nem is ilyen használatban. Tehát a cselekvésnek, a történés-hagyásnak vagy -óhajtásnak az a
rétege, maradéka, elhulló eleme, mondhatom így is, „váltott ló rendszere",
madár-folyamatossága, azaz szeretetlehetőség
élőlényeké, ez egyebek között a
nélkülözhetetlen nyomok sora, és ezeket lépjük nyomtalanul, természetesen.
A következő versszak élőbeszéd-hangja hosszú mondatot vezet be, s nem is
azért „mérhetjük" ekképp, mert tizenöt sornyi, hanem mert amit átfog, anynyira változatos, és ebben a változatosságban a pontos fokozatiság logikája
mintha „holdfény" és „szillogizmus" keresett válasz-párja lenne. í g y szól a
mondat: „Ám nem szabad felvágnunk azért, / mert párásodik leheletünktől / a
tükör, mivel legföljebb némi / meleget, ágyat, takarót, tarhált / pénzt és még
tarháltabb együtt- / érzést, hamar felélhetőt, meg / higiénikus szívet és szívro48

hámot, / panasz-eufóriát kaphatunk gyógy- / írként az akut életösztönre..."
Tehát nem sokat nyújt a nélkülözhetetlen
nyomok kiegészítő magunk-világa;
s a mondat maga így zárul, egészen másfelé lendülve tovább: „miközben —
kibírod-e? — lak- / bérelt jegenyéid szüntelenül / hajladoznak, és majdnemhang- / talanul, alig-igazán el- / fordulnak akármelyik ég- / táj vagy égtájtalanság felé". S ez jut el az „összpontosított örömhöz", a m i . . .
8. „ . . . DEKONCENTRÁLT SZORONGÁS"
Ez lenne tehát az említett „összpontosított öröm". S Keszthelyi Rezső ezt
gunyorosság nélkül mondja, forma szerint pedig: útközben. Az út, a táj: valós;
és hová jutunk el benne, vele? Ilyesféle általánosságokhoz, melyeket be kell
vallani! Gunyorosság tárgya a „már megint" kiruccanás: nyilván a Tó vidékén; megvannak a kész-képzetek: „kapiskálod: ennek, / meg ilyennek kell
lennie / annak a helységnek, ami akkor / lesz, amikor neked fékez a v o n a t . . . "
Maga a valódiság, itt történetesen az utazás, a szabadulás a szerény
otthontalansáytól: ez is kényszerítőzik az érzékelővel! Át kell venni, mint valami átadást, és csak azt kezdhetjük vele, amit erre meghatároz. Holott: nyíltság
lenne. Még azzal is, sőt, éppen azzal igazán, amit a vers személyére s köré
zár: hogy megkülönböztethetetlenek a nádasok, másrészt képtelenség ez a
sorjázó nagy „ugyanaz"-érzés is; sás, csónakok, k a b i n o k . . . Hagyni kell „a
képzelet komolykodását"; meglétünk — életünk! — más terepű elemei bukkannak hirtelen elő ebben a közegben, látszólagos „hamarjában-szövegekként",
udvari-bolond-tréfaként egy Shakespeare-darabból... Amíg a jármű halad
velünk, például, nem vagyunk veszélyben, és hazudozgatnunk is fölösleges stb.
S milyen a végre-megérkezés? Ki vannak nagyítva ezek a fogalmak. „Hol is
érkeznél meg, mivel / az annyira, de annyira megálló, / hogy legszívesebben
ismét vára- / koznál az innen-oda közlekedő / következő autóbuszra..." S a
nézelődés közben? Olyasvalakié, aki „távol- / ról sem jött meg teljesen..."
Szeretne viszont „apránként... emlékezni", s megint összefoglaló képlet következik: „a céltalanság elkötelezett tu- / listájaként..." És nem gunyoros ez
sem, holott hát persze, hogy nem lehet komolykodva venni: „éppen ott, ahová / — majdnem haza — igyekezett." Itt ér véget az egyetlen zárójeles menynyiségnyi szakasz; és mutatja, abból a matériából vétetett, amelyik Keszthelyi
Rezső félhosszú-vers-műfajának alapsajátja: szó szerint a mormolt
materialista
imábői; soroláson túl, de túl-komolyan-véten innen, a legnehezebb helyzetek
egyikében, mert „gyermekien / ideges melankóliában" leledzve sorakoznak elő
a tárgyak, a szép bőrönd-kirakás jelenetben.
9. „ . . . NEM ÉRDEKELT TOVÁBB, AMIÉRT . . . "
. . . és itt tovább-tagolás jön, külön belső idézőjelben az „akkor", s mi volt
akkor? „Helyben voltam", írja, s hogy: „valóban". A park milyen volt? „Oly
hihetetlenül tűnődő"; s a tereptárgyak, hogy így mondjuk, megint a nagy szomorúságot, a méltányos kétségbeesést sugallják — ha szabad ilyen fogalompárost alkotnunk!? —, holott „csak" szomorúkőris... remete-nyugalmú platán . . . ernyős tulipánfa... és kiemeléssel az, hogy bagolyhányás...!
Ez a ledermedett táj, itt mozgunk a vers személyével, s a mozgás, kérdezzünk rá így,
tovább: az esemény az „volt", hogy ő lemehetett volna, „leérhetett" volna
„bármelyik ösvényen" — milyen érdekes kifejezés, efféle helyi színekre is pontosan futja itt: „az állandóan / folyó határhoz". S megpillantja akkor az „érzékien elvont nagy víz- / f e l ü l e t . . . " látványát. Gyengédségre is van ok és le49

hetőség: „kicsiny" kanyart téve lehet elérni a tóért nyúló mólóhoz, amelynek
mindazonáltal önálló, lényegibb élete van: ,,a legfehérebben fe- / hérlő mólóhoz", s a szabad mit-sem-kívánás teljéhez, tökélyéhez.
S egy újabb szakasz erre mind lecsap: „De mondom: nem érdekelt." És
hozzáteszi: „nem is érdekelhetett". Mert minek a látvány? a látás? az észlelés?
Mi végre?! S mely dolgoké, kérdezi. Íme: „— például — / száraz lócitrom-kupacot, vadá- / szó nyestet, zabáló ködfoltokat, nedves / szitakötőt, / rozsdásodó
m u r v á t . . . " Akkor külön idézőjelbe teszi a „minek" hangsúlyát is „»mi- / nek«
látni valamit, ha már van", ha ott. van a személlyel, a velünk egyidejű cselekvésben; inkább „láthatatlanságuk / részvételére készülődtem", írja, és nem
meglepő az a tökéletesség — mindenféle tökéletességhangsúly nélkül, persze!
—, ahogyan, amellyel ezt leteszi, akárha cipelni-fölös terhet: „szinte- / magam-nélkül léptem feltéte- / lezésben tartózkodó környezetükhöz".
10. „ . . . A KÍVÁNTÁN KIVEHETETLEN HATÁROZOTTSÁG . . . "
Ez az a határ-vonás, ameddig, mint mondja, nem bizonytalandona el „különben". Mennyi f e l t é t e l . . . ! Még ebben a szinte-magunk-nélküli létben is. Az
események — „események!" — rohanni kezdenek, torlódnak legalábbis: „ahol
a részvétlenség szenvedélyesen / lenézi az idegrohamok, az érzés-embólia, / az
ész-daganatok és egyebek o k a i t . . . " És a legkülönösebb vershelyek egyike ez,
a következő párosítás révén: „legyenek azok küszöbök, ökörnyálak, / edények-,
takarók, koraősz- / gyűjtötte fecskék, szárukra / törött dáliák nehéz- / fonnyadású f e j e . . . " S az egyik „legszebb" képsor is líránknak ily jegyében. Nemcsak
az érzékletes tartományban, a nehézfonnyadású szóval, hanem az „elvontban"
csakúgy: „a tárgyak / képnélküli képzelete, finoman / hisztérikus zavara".
Ráadásul a hangalakok is megint olyan fontosak itt, mellesleg.
Akkor, hirtelen, másodszor immár, német nyelvű „vendégszöveg" következik; mintegy a dolgok ne-továbbjának jelzésére; vagy mintha épp ezzel
volna átmenthető a szó-matériába valami természeti történés. Meg is „magyarázza", jellegzetes külön-idézőjelben egy részét: „Valami »ilyen események«
szépültek e l . . . " Szépültek el! A jelenségkritika végtelen-tárása; anélkül, hogy
bármit békétlenítene, bántani akarna. S hogyan szépültek el? Még megdöbbentőbb: „ahogy kifogy — egyszer, / éppen délután — a kikötőből a tenger".
A nyílt-rejtelem-állapot képei! „És / eltűnve tűnt el minden — / lepke a halántékban" . . . ! Erre még itt, levegő-osztása-versben sem számíthattunk. És
most, ami közbevetve jön, hosszabban a maga külön-idézőjelében, a vers bevezetésére utal vissza — de hát durva szó ez a „visszautal"; így alakul valami
el-nem-szépülő, alakul verssé, vers-lepke-halántékon-eltűnéssé; tehát, külön
idézőjelben: „»Amikor eltávolítottak a / szenvedélytől, végre / nem érzékelhettem: nincs / szükségem semmi- / féle kiegészítésre.«"
11.KÖZBEVETÉS: A FÉLHOSSZŰ-HOSSZÚ VERS
MINT A VERS MEGOLDÁSANYAGA
Nem annyi tehát, hogy szerkezete lesz a versnek, mi több, ez előkészül
stb. Persze, nem szabad misztifikálni! Ami történik a verssel, m e r ő b e n . . . de
hát itt volt: materiális, ilyen „ima". Ez a verstípus: a készségé, készenléti
állapotok folyamatáé. A kezdet — „(Amikor eliszonyítottak a / szenvedélytől,
végre / érezhettem: a szükséges / kiegészítés csak / közöny lehet." —: össze50

foglalásnak látszik. S később kiderül róla: lehetőség, nyitás. A leheletnyi álomzuhanások költészete ez, teraszos-forma vers, bensőjében, s így, alig-térben,
hatalmas változásoké, átváltozásoké. Az „ . . . eltávolítottak a szenvedélytől..."
szakaszvég után milyen szép természetességgel jön a kérdés, a logikus: „Mi
is lett alvajárói?" S a tovább-beiktatott kérdés-sor után ilyen folytatás, hadd
idézzük a szakaszkezdetre: „öncsonkító szemem, a szívem / módszeres elhagyása; sétával..." S felsorolások megint, de ezek, mintegy hasonlatául annak, „ami" az élet, szerves rendszert látszanak alkotni, azaz: mintha csak ezt
a látszikot ismrehetnénk; tehát: „sétával, / asztalitenisszel, evezéssel, / cselekvéstelen munkakedvvel..." S ez is kérdésbe fut, kérdés volt tehát az egész?
„ . . . és / azzal, hogy nem mertem / szedni kikericset?" Most pedig nézzük, ami
a kettőt összeköti: „a magasított párna, a gyufa, / a csésze tej, a fapapucs, /
a lépcső karfája, a folyosó", ez mind alvajáró lett. S még — és szép hangzásokkal is! mert Keszthelyi Rezső versének személye, „ugyanakkor", az életet
élvezi „is"! Furcsaság, ha elemzés így átveszi tárgya módját, de itt az „is"
kívánkozott e tárgymód miatt idézésbe. S a sorolás, akkor: „a konyhai zöldség-zamat-szag . . . " Itt a szépség helye, s milyen stílszerűen, el nem koptatott matériában. Aztán: „az étvágy-szomorúsággal bemocskolt / abrosz, az
érinthetetlen evőeszközök / kitisztított várakozása..." És kérdőjel; bizonytalanság vagy később igazoló rálátás? Távolság azonnalija.
12. „MI LETT..."
Hogy kikericset szedni — például! — nem m e r ü n k . . . s mit tesz hozzá ehhez a vers: „Nem mertem", ismétli meg, pontosvesszővel; s még: „már-már
»modorosan«, mondja még. Hogy így nem mert. Modoros nem-merés; de
fontosabb ennél a pontosság-arányrendszernél, még az igényénél is, hogy a
mégis-váltás készsége megmarad. Mint az életkényszerek egyik eszköze és elkerülhetetlenje. Nem szedett — elsősorban miként jön ez is ide? persze, hogy
így: nagy térségben látjuk a nagy térségből egész meglétével lélegzetet venni akaró versbéli személyt; megy ott, valami dombon, mondjuk, és kikericsek vannak szanaszéjjel; nem szed, megy, s ez már-már modoros; de hol? miben? nyilván nem a mozgása, nem a napfény, a földet borító növényzet; akkor mi? Keszthelyi Rezső költészetének itt érezhetjük egy sarkalatét, ezen
„jár", fordul, innen „tár" az az egész összefüggésrendszer kérdéses, illetve,
hát persze, tudjuk kérdéses...! csak a versnek itt akár egy-egy ilyen kikericsnyi helyén is: ábrázoltán kérdésessé válik, kérdésességében ábrázolttá
lesz, kérdéses tehát, s ezért lenne ellenjáték „a kikerics", ha megy épp ilyen,
ezért lehetetlen, ha görcsössé válik az akarás, ezért „akármi, ha akármiért
akármilyenné válunk" . . . ezért, s miért? Merő viszonylagosságok helybenámokfutása? Nem; hanem valami természetellenes világ-viszonylat, a meglété, az szakította ki a létezőt, a személyt, a különben ízig-érzékig-fogalmakig
tudott nem-természetellenesből, s juttatta oda, hogy mesterséges folyamatok
szereplője legyen: például, hogy el kelljen iszonyítani őt a szenvedélytől stb.
Ez az alvajárás, a tárgyaké, ez végül mégsem a tárgyaké, de nem is a személyé. És a kérdés, kicsivel később, megint idegen nyelvű, mondjuk, spanyol szövegbeiktatások után, ez: „Mi lett alvástalan alvás? . . . " Előzményeinkkel, s ha ezeket „be kell vallani", nehezen szedünk „csak úgy" kikericset,
akármennyire ott vagyunk is a dombon, ahol egy magas lélegzet volna esedék.
51

13. „NEVÜK . . . "
De hát ő maga, Keszthelyi Rezső, „akié" a vers, személye, vagyis aki a
személyt és helyzetét a versben létrehozza — mert így kell látnunk ezt, alighanem —, meg is nevezi, miről lenne szó, micsoda mi. Ekképp: „Nem mertem . . . / Pedig találtam. / . . . Azután felhozták az é t e l t . . . " Itt az említett
váltás, el ne maradjon. S most: „De / még hangtalanul sem voltak hang- /
csak-hangtalanok, foghatatlanul / sem fogható-csak-foghatatlanok: / összetételük, nevük automatikus-maradvány- / magánszenvedély". Ez erős ütés-sorozat. És a már-már modorosra célzó költői eszköz e megrohanás után mintha
enyhíteni, visszafogni akarna valamit: „»Ebben az életben« olyan, m i n t . . . " Jön
a spanyol szöveg, közben az alvástalan-kérdés, spanyol s z ö v e g . . . Lélegzetek.
Aztán: tárgyszerűség, nem elfúlás, nem lélegzet, mert alvajárás. Hozzák az
ételt. És, megint a jellegzetes, mozdulata-leválik, Keszthelyi-hangsúly: „»Valószínűleg« méz, vaj, gomba- / leves, saláta, sült, torta és / — szürkületkor —
karlsbadi vacsora." Mik ezek a „jellegzetes hangsúlyok"? Kritikája mind annak amit-ahogy mondani „szoktunk"? Például. Aztán: hogy, persze, mondanánk különbeket is, de idáig jutunk, e mondás-módokig. S a következők máris
erre vallanak, mindazonáltal ismét térbe helyezve, jelenetezve, amit az imént
foghatatlannak látszott: „»Ilyen időben« egyre-megy el- / gondolni, mire nem
gondolunk." De tovább, itt a vers elérkezik valami tárgyhoz; s az iménti
nyugalmas ballagás maga-a-rohanás lesz. Előkészíti ezt egy fejtegető, elemző
közlés: „És amikor igazán féltem, / akkor nem féltem, / önállótlan hanglejtésével / a lélek- / álmát-rontsd- / el-hogylétnek . . . " Most megrettenünk; és sejteni kezdjük, hogy a jelenet nem utáni, hanem még előtti, még pusztulásesélyes, még csak következni fog — ha némely kikericsek túl vannak is rajta
már — a történés, melynek „esszenciája" — itt a stilizáló idézőjel kritikahelye aztán! — a vershangnem s a néhány keretező közlés.
14. „ . . . MIKOR PUSZTÁN ÖNMAGÁBAN . . . "
Itt mondhatnánk azt, hogy a vers meglázasodik? Aligha; lázas volt eddig
is; viszafojtóttan, és úgy, ahogyan valami — különben tudott — állapotról,
adottságról, épp az „egészség", a meglétre-igenlő tudat és tudás szerint el
akarnánk hinni: nem is úgy „ v a n " . . . ! De a levegő-osztás: éppen ez. Nem
„semmit semmivel", hanem a megfoghatatlan valamit a megfoghatatlan másvalamivel, amiből kölcsönhatással, átalakulás jön létre, igen, nem egyszerűen
„következik" ez az átváltozás, hanem eredményként létrejön, s lényege: tárgyi és személyes. E kettő érintkezik a vers emlékhelyzetében. Vagyis: „és
amikor szerettem", folytatja a szakasz, „akkor nem szerettem; / és akkor
vetkőztem meztelenre / fűnek, kőnek, rózsának, / fácánnak, leszálló harmatnak, / tűlevél-neszezésnek, a- /mikor pusztán önmagában v o l t . . . " A kölcsönhatásból nem érzünk itt semmi baljóslatú sugallatot, célzást. Még. A folytatás:
„A legújabb ruha- / neműimet »aggasztottam« rájuk, / mert annyira, de anynyira / fehér lett a lélek elrontása . . . " Itt már nincs semmi kétség, meneküléstelen a helyzet, s a fogalmak: a fehér és az elrontás — a kihalódás képeit
adják, ábra nélkül. Mi jön még? Fehér lett a lélek elrontása, és „lélegzetem
elosztása". Ha nem értenénk, és vajon mit kellene érteni rajta, itt a kifejtés,
a tárgyrejtelmi egész. „A velőtlen tüdőé. / A tüdő nélküli agyvelőé." Szó szerint: a funkcionáló test, a „való" széttagozódása oly mód, hogy szerepét nem
52

töltheti be, részei, önszerepűekké válnak, „fehér elrontottságban", s felmentés mégsem érkezik, azaz a Pilinszky-féle kései kegyelem állapota észlelhető
csak; a megadás sem fogadtatik el. Másrészt: a már jelzett „táj", talán, megéri, hogy ez így történjék; a személy szempontjából az ellenjáték: az egyelőre
lehetetlen Tovább.
15. „ÉS OLYAN AKÁRMILYEN . . . EGYEK . . . "
Egyek, igaz, de „mind-egyek", mindegyek. Miféle helyzetbe futott bele
mind az eddigi nem-egy, a tagoltság, melyben latolgatásra volt mód, mellőzésre vagy kezdeményezésre? A tagoltságról, mondtuk már ott a Pilinszkyalapkép, az időről, mely tagolatlan kosáremberként ül szótalan, s a vágynak
ziháló törzse van csupán. Ebbe az állapotba zuhantat bennünket „olykor",
vagy „aztán", s ha ezt így mondhatni, mégsem végleg, a múlás' megfoghatatlan közege. Ne is legyen mód megfogni, ne legyen mód benne járni. Mi
„történt"? A vers utolsó előtti szakasza szól erről így: „Aztán — mittudomén-/ milyen ököllel — leütött /»az orvos; elálmosított. / Kialvatlanul hamuztam a / mentőautó köpőcsészéjébe. / És olyan akármilyen volt Badacsony, /
Csobánc, Sümeg. Mind-egyek, utak, / növényzet, állatok, / kertek, kémények
füstje; / a sebesség, a percenkénti URH- / közlések rólam: a leszarás /
aggodalmaskodása, pedig / fel sem rémlett bennem: / szöknék Alpokká, Adriává . . . " És így tovább: „Hongkonggá, Las-Vegas-szá, és / futnék Rómába
templomnak, / Afrikába sivatagnak." A folyamat-törvényszerűség nem véletlenszerű képsorai: akár több képsorlehetőségből összemetszve, akár egyetlen
sorozat, kihagyásokkal; mindegy, a vers egy-szerkezetűségét megcsinálják az
olyan szópárosítások, mint a „leszarás aggodalmaskodása", a „kialvatlanul"
váratlansága; a korábbi elemek fokozásának is tekinthető, azoknál erősebb,
hevesebb „mittudomén- / milyen"; a sorolás — „utak, / növényzet" stb. A folyamat vége: a hitt kétféle állapot egyszerisége átalakul csak-egyfélévé, odavetetten, kétesen, ily kétes-bizonyosság „menetjegyével", jegyében. S az irány:
az utolsó három sor mutat valamit belőle. Alpokká, Adriává stb., át-alakulni;
de hol van akkor: alakunk, épp?! A három sor: „De sohasem haza, / sohasem haza, / sohase sehova." Majdnem annyi csak, ami két fog között kifér,
szűrődve, vagy a „mentőautó" zötyörgéseinek ritmusára. Megmentés? Át-folyamatosítás? A vers-történés szempontjából kérdezzük csak mindezt; az árnyalatok drasztikummá váltak.
16. ÁTMENETISÉG
Nem az átmenetek árnyalatossága adja tehát az átmenetiséget, hanem az
ily folyamatosságra, „sorra" jövő — kerülő! — nyerseség, a történéseké, vagy
a verstörténésé magáé. Itt nem a tartalom drasztikuma számít, persze, s
akármi „végletes" forma sem okvetlenül jelentőségnövelő; jóllehet mindkettő üdvre lehet. A félhosszú, vagy kis-hosszú vers, nevezzük így, Keszthelyi
Rezsőnél, bár csak egyetlen példán tekinhettük „végig" sajátosságait, költészetünkben jelentőséggel „jelent" merőben egyszeri változatot. Eszközeit nem
személyiségkifejezésre használja, a szintaxis bizonyos zártsága ellenére sem,
hanem személyeket mozgat szituáltan, hogy ezekből — helyzet és szereplő
összecsapásából is akár, vagy „együttdolgozásából" — állapotkép derengjen át,
53

hasadjon, zörrenjen, vagy mondhatnánk más, a lényeget itt oly jól célzó periférikus-közelítő érzékfogalomszót. Lássuk, befejezésül, épp a kötet következő verséből — Egy napló emléke — az alábbi hét sort; „Juin!" — ő a vers
megszólítottja egyelőre —, „Mégis kifecsegtük: kinek / mi köze hozzá: laza-e
még a hurok, / és olyan nagy mámor: végül is / köpni rá, veszünk-e vagy
nem / veszünk; meg azt (!), hogy / kiábrándulva sem kételkedünk." Az elemek heves ellentmondása, vagy önellentmondása, a váratlanság látszólag-oknélkül tényezője, a felkiáltójel a zárójelben, a hagyományosabb követhetőség búvójárása, aztán kitárulása, ai erőteljes állítás kivédettsége — vagyis
hogy ez a „kiábrándulva s e m . . . " nem hat manifesztumnak... elemek, semmi
kétség, egy kiragadott részletéi. De ugyan mi lenne, ami alkalmasabban mutathat rá eleve önmaga anyaghitelességére, mint az anyag hitelességszempontkidolgozottságának példái, sorjázva, összefüggve szervesen, akár hat sor erejéig is „csupán"? Keszthelyi Rezső versanyaga a „materiális ima" általában
még / már inneni / túli helyzetének konkrét környezetéről szól; nem is „szól";
azon van, abban, azon át.

CSAPLÁR FERENC

A Kassák-kutatások néhány kérdéséről
Kassák Lajos életműve — különösen költői életműve — még ma sem áll
teljes egészében és megbízható szövegpontossággal előttünk. Mikor a magyar
avantgárd vezére 1922-ben a 2x2 című folyóiratban briliáns, a vers belső
lüktetését egyértelműen jelző tipográfiával közreadta A ló meghál a madarak
kirepülnek című eposzát, aligha gondolta, hogy remekművének még 65 esztendő múlva is ez az első publikálás lesz egyetlen hiteles szövegközlése. Azt
még kevésbé sejthette, hogy születésének centenáriumán összes verseinek
közkézen forgó kétkötetes kiadása iskolapéldája lehetne a szöveghibákat terjesztő, az „összes versek" megfogalmazást indokolatlanul és így félrevezetőn
használó kiadványnak.
Kassák maga sem könnyítette meg a sajtó alá rendezésre vállalkozók
dolgát. A 2x2-ben közölt eposzát 1926-ban a Tisztaság könyvé ben újra hozta,
ez alkalommal azonban tipográfusként nem fordított kellő gondot arra, hogy
a verssorok határait egyértelműen jelezze. Az oldaltükör szélességénél hoszszabb verssorok két sorként jelennek meg az olvasó előtt, aki — útbaigazító
tipográfiai jelzés híján — maga döntheti el, egy költői sornak érzi, értelmezi-e, vagy kettőnek az oldaltükör teljes szélességéig terjedő sort és az utána
következő rövidebbet. A művet a hosszabb sorokat illetően újratördelt szöveggel közli az 1945-ben és 1947-ben megjelent gyűjteményes kötet is. 1967Csaplár Ferenc és Bárdos László írása előadásként hangzott el az ELTE 20.
századi magyar irodalomtörténeti tanszékének rendezésében tartott Kassák-ülésszakon.
54

ben ünnepi alkalomra készült, ám a nem eléggé szakszerű tipografizálás miatt
a versszöveg pontosságát illetően problematikus közléssé vált az eposz Helikon Kiadó gondozta első önálló kiadása. Hogy a nyomtatott hibák, még ha
nyilvánvalóak is, mily szívósan élnek tovább, arra jó példa lehet az 1947-ben
megjelent 60 év című válogatott verseskötet, az 1967-es Helikon-kiadvány, az
1970-ben a Magvetőnél megjelent kétkötetes összes vers, az ugyanitt 1973-ban
megjelent válogatott versek, a Kozmosz Könyvek sorozatban 1977-ben kiadott
válogatott versek és a Szépirodalmi-kiadónál 1983-ban napvilágot látott Kassák válogatott művei egy-egy pontjának összehasonlítása. Az eposz egyik sorát — „9 féle tojást találtam a madárfészkekben" — a gépírónő vagy a nyomda
ördöge 1947-ben másodszor is becsempészte a mű szövegébe, kiszorítva egy
másik sort, mely így hangzik: „Uram isten, hát mégis!" Az eredmény: értelmetlenség, zűrzavar az elbeszélés, az emlékfölidézés folyamatosságában. Ugyanezt a szöveghibát megtalálhatjuk valamennyi 1947 utáni szövegközlésben.
A Szépirodalmi még frissnek mondható kiadványában egyébként már a 19.
sorban föllelhető az első önkényes, szövegrontó soráttördelés, a 29.-ben a második. A 19.-ben egy sorba kellett volna írni a következő szövegrészt: „Valamikor azt hitte az öreg 21 éves koromban káplán leszek az érsekújvári plébánián." A 29.-ben viszont tévesen egy költői sorként szerepel, ami valójában
két költői sor, mégpedig az alábbi tagolásban: „egy részeg ember krokodilkönnyeket sírt az „Arany Oroszlán" szálló falának dőlten / éreztem mindennek.
vége." És így tovább.
Hasonló a helyzet és a szöveggondozás színvonala a Magvető és a Szépirodalmi reprezentatív kiadványában a számozott költeményeket illetően is. Az a
törvényszerűség figyelhető meg, mint A ló meghál szövegének valamennyi
1922 utáni közlésében: minél szélesebb a kiadvány, annál megbízhatóbb a
szöveg, már ami a sorok tördelésének pontosságát, hitelességét, áttekinthetőségét illeti. Az igazsághoz tartozik, hogy a Kassák életében megjelent, általa
gondozott sőt tipografizált valamennyi korabeli közlést gondosan áttanulmányozva, összehasonlítva is találunk mintegy tucatnyit e költemények között
— az 1920-as évek elejéről valókat —, melyek esetében nem állapítható meg
teljes határozottsággal a költő szándéka a versszöveg sorokra tagolását illetően. A gépírónő és a nyomdász által elkövetett, a sajtó alá rendező által jóváhagyott hibákat e versek kapcsán is idézhetünk. Nézzünk egy derűsebbet!
A 37-es jelzésű költemény első két sora a Ma 1923. május 1-én megjelent
számában a következőképp hangzik:
Asszonyok puha kontyában égnek napjaink
ők gazdagon élnek vattával bélelt falaik között simaságot tüzet és jó szagot
rejtegetnek ruhájuk alatt.
A Magvető Kassák összesében ezek az asszonyok a „jó szag" helyett már
„jóságot" rejtegetnek ruhájuk alatt. A kettő közötti átmenet az 1923-ban
Bécsben megjelent Kassák új versei című kötetben található: a Mában szereplő „jó szag"-ból itt már — nyilván sajtóhiba következtében — „jószág"
lett, ebből jött létre aztán fél évszázaddal később a „jóság".
Nem jártak sokkal jobban a kétkötetes összes versekben a lehiggadtabb, kevésbé avantgárdista jellegű költői alkotások sem. Néhai Kassák Lajosné saját kezűleg írta be e kiadás általa használt példányának második kö55

tetébe: „Ebben a kötetben 247 sajtóhiba van." Pedig ő még nem is vette észre valamennyit. A kései verseket illetően egyébként a Kassák életében megjelent kötetbeli közlést sem tekinthetjük minden esetben abszolút megbízhatónak. A tölgyfa leveleiben a Zene című költemény egyik sora a következőképp
hangzik: „Minden hang már emelkedik és szétterjed." Alighanem az eredeti
kéziratban szereplő sor a hiteles: „Minden zeng már emelkedik és szétterjed."
Szintén e kötet versanyagáról szólva az eredeti kézirat alapján a Rekviem, egy
asszonyért befejező részének közölhető néhány sorral teljesebb változata is.
A Kassák-kutatás másik feladata a költői életmű feltárását illetően a teljességre törekvés. Űjabb kötetet lehetne összeállítani a napilapok, folyóiratok
hasábjain lappangó, elfeledett versekből. Rögtön az elején kezdve az Újpest
1908-as és a Független Magyarország 1909-es és 1910-es évfolyamában összesen mintegy kéttucatnyi ilyen verset találhatunk. A Ma és a Dokumentum
gondos áttanulmányozása során az is kiderül, hogy számozott költemény több
volt a köztudatban élő száznál. Ez utóbbi versek számát egyébként a Bécsi
Magyar Újság hasábjairól is gyarapíthatjuk. A Népszavában és a Munkában
jelentek meg először és mindmáig utoljára Kassák 1928 után írott szavalókórus-versei. A nemrég elkészült Kassák a Népszavában 1924-től 1948-ig című
bibliográfiából tudjuk, hogy a szociáldemokrata párt napilapjában szintén
több elfeledett költemény vár újra megjelentetésre. E közeljövőben nyilvánosságra kerülő bibliográfia egyébként jó példa lehet arra nézve, milyen hasznos
befektetés lenne és a további kutatások szempontjából mennyire elodázhatatlan, megkerülhetetlen feladat a teljes Kassák-bibliográfia elkészítése. Már a
Népszava-bibliográfia adatai alapján a korábbinál jóval gazdagabb, árnyaltabb
kép rajzolható Kassák publicisztikai tevékenységéről, a hazai és nemzetközi
munkásmozgalom különböző eseményeivel, a népi írók tevékenységével, az
Ady- és József Attila-életművel kapcsolatos álláspontjáról, a szociáldemokrata párthoz való viszonyáról.
Sok a tennivaló az életrajzi kutatások terén is. Hazai és külföldi kiállítási
katalógusokban, szakkönyvekben alig találhatunk olyan Kassák-életrajzot,
melyben 10—15 tétel közül legalább kettő ne volna pontatlan. Még olyan
könnyen ellenőrizhető adatok is rendre hibásan szerepelnek, mint például
A ló meghal keletkezésének, a Dokumentum megindításának vagy a Munka
betiltásának időpontja. Kritikával kell fölhasználnunk Kassák több életrajzi
vonatkozású közlését. Az ő életében sajtó alá rendezett két kiadványból, az
1947-esből és az 1967-esből származik A ló meghal keletkezésének téves időpontja, az 1924. Az önarckép háttérrel című tanulmányban a következőket olvashatjuk: „1921-ben rendeztem meg első kiállításomat a bécsi Würthle galériában. [ . . . ] 1922-ben a berlini Der Sturm galéria állította ki új anyagomat."
A helyes időpont: 1924 február és 1924 május. Nehéz lenne megszámolni, hány
szakkönyvbe és szakcikkbe öröklődött át Kassák e két téves közlése. Arról viszont sehol nem tesz említést a magyar avantgárd vezére — de az eddigi szakirodalom sem —, hogy 1927-ben tucatnyi művel szerepelt a Mannheimben
rendezett nemzetközi könyv- és reklámművészeti kiállításon, vagy hogy 1930ban fotómontázsokat mutatott be az egyik budapesti munkásfotó-tárlaton s
könyvborítókat az 1931-es párizsi könyvművészeti világkiállításon. Azt pedig
talán ő maga sem tudta, hogy 1939-ben Párizsban a Charpentier galéria
Üj realitás című kiállítássorozatának július 17-én megnyílt utolsó tárlatán az
ő művei is szerepeltek Crotti, Picabia, Légér, Laurens, Janco, Rossine és
Survage műveinek társaságában.
56

Rengeteg értékes információt és főleg pontos adatot tartalmaz a most
már teljes egészében hozzáférhető, ám egyelőre még kiadatlan levelezésanyag.
Alig van olyan téma, kutatási terület, melyet a páratlanul gazdag és izgalmas dokumentáció alapján ne lehetne és ne kellene új megvilágításba helyeznünk. Több téma kutatásához már eddig is eredményesen használták föl
Kassák interjúinak anyagát. Földolgozatlan Kassák több mint három évtizedet átívelő drámaírói tevékenysége, a színházzal való sokoldalú kapcsolata,
irodalom- és művészetkritikai munkássága. Részletesebb elemzésre vár 1930
utáni költői korszaka, 1945 utáni közéleti és kultúrpolitikai tevékenysége. Külön disszertáció témája lehetne Kassák és a Nyugat három évtizedes, vonzalmakban, vitákban és kölcsönhatásokban oly gazdag kapcsolatának története.
De ne soroljuk tovább! Az elmúlt hónapokban ugyanis több értékes tanulmány és tanulmánykötet született. Ezek megjelenése, a Magyar Nemzeti Galéria épületében létrejött életműkiállítás megnyitása, a tudományos ülésszakok anyagának publikálása után másképp lehet majd megrajzolni a Kassákkutatások helyzetét. Előadásunkban mindenekelőtt a forráskutatások fontosságára, a tanulmányírók, sajtó alá rendezők és könyvkiadók felelősségére és a
költői életmű mindmáig viszontagságos sorsára szándékoztunk figyelmeztetni.

BÁRDOS LÁSZLÓ

Alkat és emlékezet
KASSÁK KISEPIKÁJÁNAK EGY TÍPUSÁRÓL
Az általánosságában túlzottan nagyigényű alcímet mindjárt pontosítanom
kell: valójában két novella rövid értelmezése, értékelése a célom, s csupán
néhány bevezető megjegyzéssel utalok a költő bőséges kisepikai termésére.
Az életműnek ezt a tartományát a maga egészében nem is lehetne konkrétabb műfaj elnevezéssel illetni. Ha csak az 1957-ben, illetve 60-ban kiadott
Boldogtalan testvérek és Mélyáram című gyűjteményeket tekintjük, az ide
felvett írások is egymástól erősen különböző csoportokba kívánkoznak: van
köztük kisregény-méretű és -kidolgozású, akad anekdotikusan lekerekített
társadalmi látlelet, pillanatkép (lásd: pl. éppen a Pilanatf élvétél című történetet), akad pikareszkre hangolt, lazán egybefűzött eseménysor (pl. Utazás
oda és vissza). Erősen összpontosított, drámaian telített, sorsszerű megoldásig
vitt elbeszélés, azaz novella, voltaképpen nincs is sok a kötetekben. Két választott darabunk, az Egy emlék hálójában (1942) meg a Mély áram néhány
társával föltétlenül a legközelebb esik ehhez az utóbbi típushoz.
Mi indokolja e két novella együttes vizsgálatát? Több rokon vonásra is
rámutathatunk. Az elsődleges, folyamatos cselekményidőt mindkettőben a
múltból idézett emlékek szakaszai tagolják. Mindkettő egy élet alkonyán,
végállapotában mutatja meg hősét, aki kínos és kisszerű kudarcok, küzdelmek után nem elégtételhez, nyugalomhoz, hanem csupán apatikus kifáradáshoz, önfeladáshoz jut el. Az Emlék hálójában Tardos Menyhértje egy hajdani
cselédkamrában meghúzódva, gépies munkájától megcsömörlötten „ idézi fel
57

élete szép és keserves időszakait, a Mélyáram középponti alakja, a kilencvenkét éves Fazekasné egy szeretetotthonban vet számot eltelt életével s készülődik a halálra.
Közös jegye a két novellának az erős térbeli és különösen időbeli elvonatkoztatás is. Helységnév egyik szövegben sincs, sem a közvetlenül elbeszélt
történet színhelyét, sem az emlékképek kisvárosát, faluját nem lokalizálja a
szerző. De ennél is feltűnőbb és fontosabb az idői utalások gyér száma, pontosabban a biológiai s a ciklikus természeti idő (évszakok, napszakok) részletezettsége mögött a történelmi idő elmosódottsága. Az Emlék hálójában eseményidejéhez még fogódzót ad az egyik emlék időpontja: Tardos Menyhért
húszéves korában, a forradalmak bukása után indul a fővárosba szerencsét
próbálni. A Mélyáram ennél is szűkszavúbb: úgyszólván az egyedüli, korra
utaló index a szeretetotthon rendeltetése, az, hogy úri családok magukra
maradott öregjeinek tartják fenn.
Kassák egy korábbi periódusában társadalmi cselekedetnek tartotta a regényt, az elbeszélést. Az ilyen „konstruktív" epika sűrű korvonatkozásaival
szemben a most vizsgálandó novellákban a lélek időtlenebb eseményeire, a
benső sorsátélésre irányul a figyelem. A lélektani epika felé tett lépéseit korábban a Nyugat kritikája üdvözölte, később az 50-es, 60-as évek fordulóján
a marxista kritika elmarasztalta. A Mélyáram, amely a Kortárs legelső számában jelent meg 1957-ben, majd az említett, 1960-ban kiadott gyűjtemény
címadó darabja lett, Kassák bezárkózásának, a társadalmi gondoktól való elfordulásának, az örök emberibe való menekülésének példájaként említtetett.
Pedig a művekben lépten-nyomon találunk ennek • az értékelésnek ellentmondó tényeket, elemeket.
Előbb azonban lássuk újra, mi rokonítja a két novellát. A cselekvő életből kikopott, kiszorult két hős, a házalóvá süllyedt Tardos, meg a nehéz robottól megfáradt öregasszony, egyaránt múltjába fordul. — Hogyha a folyamatos idő, az elevenítő emlékezet irodalmi példáit keresgéljük, az elsők között aligha jutna eszünkbe éppen Kassák neve. Pedig fogalmi egyértelműséggel is kimondta ennek törvényét, mégpedig épp az Emlék hálójában szövegében: „múlt és jelen között nincsenek elválasztó vonalak és az, ami a mozdulatlan időben húsz vagy ötven évvel ezelőtt történt, egyszerre csak áthelyeződik a jelen pillanatba, mintha az egész világ bennünk lenne elraktározva, s csak egy villanás, egy mozdulat, egy hang lejtése kell ahhoz, hogy emlékeink kivirágozzanak". Csak futólag említsük meg, hogy ez a tapasztalat
egyik legszebb versébe,, a 940-es években írt Apály és dagály című költemény
ámuló felismerésébe is beszűrődik: „Ó hát ez az én körül nem határolható
életem."
Kassák persze két hőse alkatának, jellemének megrajzolásához használja
föl emlékeiket. A direkt szerzői jellemzés aránya így határozottan megcsökken, a figurák emlékeikkel voltaképp önmagukat jellemzik, vagyis nagy
részben mintegy átvállalják az elbeszélő feladatait. A két szereplő életrajza
fokról fokra alakul ki előttünk, állandó, jelenidejű alaphelyzet és többszörös,
múltidejű előtörténet egységeinek úgyszólván ritmikus egymásutánjából.
A múltra irányított figyelmet a két novella különbözőképpen s különböző
sikerrel dramatizálja. Az Emlék hálójában még eléggé mesterkélt megoldást
választ: a férfi este levelet ír sógorának, imádott húga férjének. A meditáció
helyzete, pillanata esetleges, kerete, eszköze csupán a múltidézésnek. A későbbi novella öregasszonyában viszont a jelen benyomásai indítják el a
58

„mélyáramot", azaz a régmúlt felé sodró emlékezést. Nem csupán telítettebb,
funkcionálísabb ez a szinkron időréteg, de távlata, mondhatni, célja is van,
méghozzá a legfontosabb: a fölkészülés a halálra.
Ami ezután az emlékek tartalmát illeti, ebben ismét megfelelésekre
bukkanunk. Mindkét szereplő elsődleges közege, világviszonyának góca a család. Méltán lepődünk meg ezen, hisz az aktivista, majd a konstruktivista
Kassák a családdal szemben mindenkor a választott csoportokban, elsősorban hivatásbeli és mozgalmi közösségekben talált magára, s ezt az utat jelölte
ki epikus hősei számára is. Mégsem állíthatjuk, hogy pályája későbbi szakaszainak fokozódó rezignációjávai, nosztalgikus hajlamaival együtt a család
szerepét is teljesen átértékelte volna. Nem, mert hiszen a családhoz való rögződés okozza voltaképp e két életsors kisiklását. Tardos Menyhért is, Fazekasné is egy hozzátartozója iránti szeretetének lesz áldozata. Áldozata, mert
ez a szeretet kizárólagos, s végső soron kudarcra ítélt: a férfi húgáért, az aszszony fiáért rajong mértéktelen, kisajátító szenvedéllyel. Ebben a vonatkozásban is az Emlék hálójában él több banális fordulattal, olcsóbb lélektanisággal: a lánytestvérrel közös gyermekkor idillje után a kamaszfiú szégyenkező
pánikban menekül az első nemi kalandot kínáló nyilvánosházból, majd porig
sújtja, amikor húgát csókolózni látja egy férfival. Mélyebb konfliktust tud
származtatni Kassák Fazekasné zsarnoki szeretetéből, amellyel egykor fia nősülését akadályozta volna meg. A konok, kemény fából faragott öregasszonyon csak halála közeledtével lesz úrrá az önvád, de ez már nem nyilvánulhat meg végóráiban sem, az őt utoljára látogató fia előtt is rejtve marad.
Korábban mondtuk: kritikusai a társadalmi vonatkoztatást hiányolták a
Mélyáram-típusú
elbeszélésekből. Kassák azonban nagyon is épít a hősei
társadalmi helyzetében rejlő motivációkra. Az Emlék hálójában szereplője
sajátosan deklasszálódott figura, vidéki asztalosmester fiaként a nagyvárosban hivatalnokoskodik, végül már „ceruzával és kopírpapírral ügynököl, és
kenyéren és vízen tengetheti kátyúba jutott életét." Napjai értelmes munka
híján telnek, márpedig az Egy ember élete megragadóan leírt munkafolyamataiból is tudjuk, Kassák értékrendjének csúcsán a munka áll, s mint egyikmásik tanulmányából kiderül, a szellemi alkotást is a fizikai tárgyképzés,
-megformálás analógiájára szerette elképzelni. Művészi igényességének fokmérője e novellájában épp az, hogy nem bélyegzi meg külsőségesen a figurát,
hanem írói megértéssel szemléli úttévesztését.
A Mély áram ezt a dimenziót is meggyőzőbben jeleníti meg. Fazekasné
a szeretetotthon egyetlen nem rangbéli lakója, aki megaláztatásai féktelen indulatával fordul a pökhendi, ordenáré özvegy dr. Tóvölgyiné ellen. Civakodásukban érvényes társadalmi ellentétek csapódnak ki, de az írói beállítás
egyszersmind félreérthetetlenül groteszk hangsúlyt ad a két beteg, legyengült
öregasszony ádáz összecsapásainak. Éppen ez a szemléleti, hangnemi feszültség,
kettősség lesz a novella lényegi értéke.
Végső soron mindkét novellában erősebben hat a lírai, mint az epikai látásmód, ábrázolás. Oka ennek már az is, hogy egyes emlékképek csak igen lazán kapcsolódnak egymáshoz, de a művek egésze sem cselekmény, hanem karakter köré szerveződik, a külső tényleges, illetve a lelki tudati történéseket
csupán egyetlen személy, a főszereplő alkatának, jellemének azonossága tartja össze. Nem akciós, hanem állapotnovellák ezek, s még inkább alkatnovellák, jellemportrék. Kettős, szembesítő vizsgálatuk e ponton lehet a legtanulságosabb. Tardos Menyhért ugyanis a gyengeség, Fazekasné az erő megtes59

tesülése. Íme az Emlék hálójában utolsó mondata: „Kapkodó, rendetlen ütemben lélegzett, s a pórusaiban, mint a harmat, megcsillant a veríték, ami gyengeségének forrásaiból szivárgott fel állandóan." Fazekasnéhoz ellenben az elbeszélő minduntalan a szívósság, keménység, konokság tulajdonságait társítja, s metaforikus kísérő motívumául a szálfát választja. Kétség sem férhet hozzá, Kassák személyes lényéhez, alkatához a Mélyáram hősnője áll
közelebb, olyannyira, hogy az öregasszony jelzőit Kassák önmagára is alkalmazhatta volna, sőt alkalmazta is, egy-egy önarcképszerű versében. Ha megkockáztathatunk egy alkotáslélektani föltevést, Kassák a novella Fazekasnéjába mintha önnön természetét vetítette volna ki, csöppet sem idealizálva ezt.
Az öregasszony konokságból adódó gyarlóságait például több ízben is ironikusan mutatja be. Azt pedig, hogy ez a sziklakemény asszony végül meghasonlik korábbi viselkedésével, már említettük.
Ugyancsak távolít a realisztikusan cselekményelvű epikától a novellák
metaforaanyaga. Az értékkülönbség ebben is megragadható. A korábbi novella szóképei, trópusai még inkább csak alkalmi, helyi színező funkciót látnak el. A lírai kötöttség legnyilvánvalóbb jele itt a teljes egészében beiktatott, szövegbetétként idézett vers, Kassák tulajdon verse, a Tékozló fiú, mely
Fújjad csak furulyádat című kötetében található. A Mély áramnak vannak
viszont a műegészre kisugárzó képi megfeleltetései. Metaforacsoport közli
például a bekövetkezett halál tényét is: „A nagy, zöldhátú légy verte az ablaküveget, ugyanakkor valahol megbillent egy mérleg, valahol kiapadt egy forrás." De van egy még szuggesztívebb képi mozzanata a novellának, mégpedig
egy álomban'átélt jelenet, fgy hangzik: „(özvegy Fazekasné) eltolta maradék
főzelékét, másik tányért húzott maga elé, amin egy öreg, bakancsféle cipő
volt feltálalva. Hozzálátott a különös eledel fogyasztásához. Még sosem evett
öreg bakancsot, de megbirkózik vele, hogy ellenfelének megmutassa, ő semmitől sem retten vissza. Késsel, villával darabolta a száraz, kemény bőrt, s a
szörnyű falatokat egymás után tömte magába. Emberfeletti feladat elvégzésére vállalkozott. Érezte, nem megy tovább, mintha követ dobálna a gyomrába, megint morognak, kígyóznak a belei, és tele van a szája a jól ismert,
híg, íztelen nyállal, ami fájdalmas nagy bajok előjele."
A naturalisztikusan részletezett fiziológiai folyamat szürreális, fekete humorú látomásba olvad, s szorongató vegyülékük egyben a hősnek önmagához,
illetve a szerzőnek hőséhez való ambivalens viszonyát is manifesztálja, mely
egy-egy pillanatra immár tagadásba és taszításba fordul: ez a bakancsevés a
keménység csúfos küzdelme a keménységgel, míg a lágyabb, képlékenyebb
érzéseket a novellában egyedül a gondozó nővér figurája hordozza. Az összetettebb viszonyulás és értékelés ritka példája ez abban az életműben, amely
minden avantgárdja ellenére is legnagyobb tömbjeiben sommás, egynemű,
egyértelmű megfogalmazásokra és ítéletekre épül.

60

ÁGH ATTILA

A magyar fejlődés pragmatikus jellege
és az ideológia
Hozzászólásomban abból a hiányérzetből szeretnék kiindulni, hogy szekcióülésünk vitája eddig meglehetősen esetleges, nem a napjaink ideológiai vitáinak lényegéhez tartozó kérdéseket érintett. Mindez annál is inkább sajnálatos, mert a szekcióülés vitáját az aktuális ideológiai kérdésekről négy jól és
érdekesen megírt előadás készítette elő, de az eddigi hozzászólók alig reagáltak ezekre az írásos anyagokra, amelyek jól egymásba illeszkedő gondolati
ívet alkotnak. Nem nehéz megállapítani tehát, hogy alapvetően a reagálási
készségünkkel van baj. Általános értelmiségi magatartássá vált, hogy elmegyünk szótlanul egymás véleménye mellett, hiszen elszoktunk attól, hogy
nyíltan megbeszéljük dolgainkat, végigvigyük vitáinkat, s ez visszatér és megbosszulja magát az ilyen elméleti konferencián is. Mindenesetre szerintem az
ideológiai életünk meglehetősen általános jelenségéről van szó, ezért az erre
vonatkozó hiányérzet ugyancsak ide tartozik a szekcióülés megbeszéléseire,
mivel ez maga is ideológiai életünk fejletlenségéről, zsibbadtságáról és a reagálási készség általános hiányáról árulkodik.
Pedig az értelmiség reagálási készsége az aktuális folyamatokra az értelmiségi tevékenység lényegéhez tartozik. A reagálási készség kapcsán természetesen mi is juthat eszébe manapság az embernek: szükségképpen az a kérdés, hogy reagáltunk-e kellőképpen, kellő mélységgel és alapossággal arra,
amely manapság a Szovjetunióban az ideológia szférájában, az „új gondolkodásmód" és a „nyitás" jelszavában megfogalmazva történik. Szerintem ez a
reagálás érdemben még nem történt meg, s ennek kapcsán szeretném másodszor is megfogalmazni hiányérzetemet. A magyar közvéleményben jogosan
mélyen élnek azok a védekezőreflexek, amelyek elutasítanak minden utánzást,
mint a külső minta vagy modell mechanikus átvételét, ahogy a korábbiakban
ez gyakran megtörtént a szovjet modell esetében is. Kétségtelenül nem lenne
szerencsés például az alkoholizmus elleni kampány átvétele, mert ellenérzéseket váltana ki még azokból is, akik maguk is az alkoholizmus elleni harc
pártján vannak, mivel a külső minta mechanikus átvétele a belső, önálló fejlődés és annak sajátosságai megsértését jelenti. A Gorbacsov által kezdeményezett ideológiai nyitásban azonban egészen másról, sokkal mélyebbről és
alapvetőbbről van szó, s ezért a kérdést úgy kell feltenni, hogy ha egyszer
valami érdemi és mozgósító történik a Szovjetunióban, akkor miért nem
reagálunk arra egyértelműen, miért vesztettük el mozgékonyságunkat, reagálási készségünket? A választ kétségtelenül abban az irányban keH keresni,
A szocializmus fejlődésének időszerű kérdései hazánkban c. országos elméleti
konferencia (Szeged, 1987. február 19—21.) anyagából.
61

hogy amikor Bovin a Novoe Vremjában a szocialista bürokratikus konzervativizmusról ír, akkor rólunk is szól a mese, a mi országunkban is ellenállással
találja szemben magát ez a nyitás.
Űgy hiszem, aligha lenne szerencsés, ha a közgazdászok kisajátíthatnák
az országunkban az innovatív gondolkodást, ha nekik és csak nekik lenne szabad izgalmas és nyílt vitákat folytatni. A gazdasági reformról folytatott viták
igen érdekesek, sőt, szenvedélyesek, de gyakorlatilag megtorpannak ott, ahol
elhagyják a gazdaság igen szűken értelmezett szféráját. Nekünk, akik a társadalomtudomány és az ideológiai élet más területein tevékenykedünk, miért
ne kellene követni a közgazdászokat, úgymond, megtörni a „monopóliumukat" az izgalmas és innovatív vitákban? És itt elérkezünk az előadásom címéül
s egyben természetesen fő tartalmául választott kérdéshez, a magyar fejlődés
pragmatikus jellege és annak az ideológiai fejlődéshez való viszonya kérdéséhez. A magyar fejlődés pragmatikus jellegével kapcsolatban viszont elérkeztem legfőbb hiányérzetemhez is, nevezetesen a konferencia tegnapi, f ő előadásai minden erényük ellenére nem érintették ezt a kérdést, pedig szerintem
számos problémánk megoldása ebben rejlik, sőt, nem is tudunk továbblépni a
jelenlegi súlyos helyzetben, amíg ezzel a kérdéssel szembe nem nézünk.
A magyar fejlődés pragmatikus jellegének kérdését sokan tárgyalták, és
még többen érintették már a hazai szakirodalomban. Történelmi dimenzióban
is feldolgozták, mint a gazdasági szabályozó rendszer reformját 1968-ban, ami
nem vonta magával a gazdasági (-társadalmi) intézményrendszer és — sok
egyéb között — a külkereskedelmi stratégia reformját, hanem a gazdasági intézményrendszer átalakítása csak 1984 körül kezdődött meg érdemben, s további íve, a politikai intézményrendszer reformja vagy modernizációja még
nagyobb késéssel követi a gazdaság átalakítását. Manapság a politikai intézményrendszer reformjának még csak távoli körvonalait látjuk, s még csak
viták folynak arról, hogy van-e egyáltalán általános, rendszeres elképzelés
erről a politikai reformról vagy megújulásról. Hazánk valóban igen kezdeményező volt ezen a területen a szocialista országok között, s tettünk jelentős
lépéseket is, de manapság inkább az a hangulat uralkodik el, hogy míg a
Szovjetunióban csak megkezdődik a nyitás az elvek megfogalmazásával, addig
mi már a gyakorlatban is előrehaladtunk, vagyis — úgymond — lehetséges,
hogy a nagy szomszéd elvekben-szavakban már „előttünk" van, de a tettekben-gyakorlatban még „mögöttünk".
Nagyon helytelen lenne magunkat ilyen illúziókban ringatnunk, hogy
mi már túlságosan is sokat, vagy legalábbis eleget tettünk a magunk házatáján az „átalakításhoz". Ez az egész védekezési reakció, avagy immunreakció
egyáltalán azért merülhet fel, mert az egész fejlődésünk pragmatikus jellegű
volt, és ezért soha nem fogalmaztuk meg teljességgel a magunk reform-ideológiáját és reformstratégiáját. A mi szekcióülésünk feladata végül is az aktuális ideológiai kérdések megvitatása,, és ezért itt kell leszögezni, hogy az ideológia területén még nagyobb a lemaradás az átalakulásban a gazdaságtól, mint a
politika területén, egyszóval: a magyar fejlődés pragmatikus jellege igen
egyszerűen megfogalmazva azt jelenti, hogy megpróbáltuk megreformálni gazdaságunkat több lépcsőben és nekirugaszkodásban, de nem számoltunk ezek
távolibb, össztársadalmi összefüggéseivel, sőt igyekeztünk elkerülni azok feltárását és elméleti összegezését. Magyarán — „dezideologizáltuk" a reformot.
Az ideológiában természetesen nincs vákuum. Ha az ideológiát nem változtatják meg és fejlesztik tovább, akkor a régi ideológia, a régi helyzethez hoz62

zámért gondolkodásmód marad érvényben. Márpedig a gazdasági reformfolyamat és a régi ideológia avagy szocializmuskép összekapcsolásából nagyon erős
feszültség keletkezik: ha ideológiai vákuum nincs is, de legitimációs vákuum
nemcsak lehetséges, hanem létezik is nálunk. A régi szocializmuskép már nem
legitimál, nehéz és hosszú lenne most körbejárni, mennyiben elavult ez a
szocializmuskép, s hol vannak a folytonosság mozzanatai, annyi azonban bizonyos, hogy a jelenlegi gyakorlatunk és a múltból öröklött szocializmusképünk
ellentmondása erősen delegitimáló hatású. így abban a sajátos helyzetben vagyunk, hogy a korábbi legitimációs modell a szocializmusban már jórészt elvesztette érvényét és hatását, de az ideológia lemaradása, súlyos megkésése
miatt még nincs olyan szocializmusképünk, amely az új helyzetben legitimációs funkciót tölthetne be.
Megint csak a magyar fejlődés pragmatikus jellegéről, s az ebből fakadó
problémákról van szó. De most már azt is ki kell mondanunk, hogy ez a pragmatikus fejlődés manapság, a nyolcvanas években elért egy határpontot, amikor már sokkal inkább a negatív, mintsem a pozitív vonásai dominálnak.
Korábban ugyanis kétségtelenül a pozitív vonásai álltak előtérben, s a hetvenes évek elején még a szovjetektől is lehetett hallani olyan dicséretet a
magyarokról, hogy jól teszik a dolgukat, mert „nem fecsegnek, hanem csinálják" (nye boltájut, no gyélajut). Magyarországon a reform közismerten igen
nehéz nemzetközi körülmények között kezdődött 1968-ban, s a Mozgó Világ
1986 novemberi számában közölt interjúból, Péter János akkori külügyminiszterünk szavaiból is tudjuk, hogy a reform nem dicsérő szavakat kapott akkortájt a többi szocialista országtól. A magyar fejlődés pragmatikus jellege
nyilván válasz, védekezőreflex volt ezekre a külső körülményekre, de megvoltak az ugyanilyen markánsan jelentkező belső okai is —, ahogy ugyanebben
a beszélgetésben Bihari Mihály kifejti —, amelyek a kontinuitás túlhangsúlyozására, azaz arra vezettek, hogy mindig csak annyi került kimondásra,
ami minimálisan szükséges volt. A magyar fejlődés pragmatikus jellege tehát
hosszasan védte a reformot, védte a belső félelmektől is, amelyeket egy hoszszú távú stratégia esetleges felvázolása és előlegezése kiválthatott volna, és
amelyek politikai visszahatásaikban a reform leblokkolására vezettek volna.
A reformfolyamat megtorpanásaiból és ellentmondásaiból azt is tudjuk, hogy
az ilyen pragmatikus óvatosság korántsem volt alaptalan.
Most azonban úgy kell felvetnünk a kérdést: meddig vihető egyáltalán a
reform pragmatikus jellege, és mi az az ár, amelyet fizetünk érte? Ha büszkék
is vagyunk az eredményeinkre, mint korábban említettem, szovjet összehasonlításban is, akkor a másik oldalt is ki kell hangsúlyoznunk, vagyis tőlünk
azt is átvehették, nálunk azt is tapasztalhatták, hogy így nem megy, ahogy a
magyarok csinálják. Ebből is tanulhatott Gorbacsov, hogy kell egy átgondolt
reformstratégiának lennie, amely világosan meghatározza a célokat és a „menetrendet", míg nálunk az ismert, fentebb említett okok miatt minden az ellenkezőképpen történt. A magyar fejlődés pragmatikus jellege értékelésénél
azonban azt is számításba kell venni, hogyha nincs átgondolt reformstratégia
a maga világos ideológiai nyitásával és átalakításával, akkor nem tudjuk megmondani az embereknek, hogy voltaképp mit is akarunk hosszabb távon csinálni, és milyen ütemben. A pragmatikus jelleg „ára", hogy a reformfolyamat
így felülről nem irányítható, és alulról nem támogatható. Tömegeket csak világosan meghatározott célokra lehet mozgósítani, amelyek távlatai éppoly világosak, mint a társadalmi-politikai folyamat következő lépése. Ez a fajta
63

programszerűség persze a stratégia felvázolásával a társadalmi konfliktusok
tudatos felvállalását is jelenti, szemben a pragmatikus jelleggel, amely elfedi
és megpróbálja elkerülni a várható konfliktusokat. Az ideológusoknak és tudósoknak bármilyen furcsának is tűnik, de az egyszerű ember sokkal világosabban érti, hogy a fejlődés elkerülhetetlenül konfliktusokat hoz magával,
csak azt nem érti, ha ezt nem mondják meg neki, vagyis, a mindennapi életben ez a reflex benne van, de a negatív visszahatás is, ha a meglevő konfliktusokat nem mondják ki, és ezzel teljességében nem oldják fel. Pedig a kis
konfliktusok elkerülése és megoldásának hiánya azért is veszélyes, mert ezek
idővel nagyobb konfliktusokká összegeződnek, és mind kevésbé elkerülhetőkké
válnak.
A magyar fejlődés pragmatikus jellegének tehát kezdetben nagyon jelentős előnyei, de mindinkább dominánsan jelentkező hátrányai is vannak, s
úgy vélem, hogy a nyolcvanas évek folyamán mindinkább a hátrányos vonások
kerültek előtérbe. A nyolcvanas évek közepétől ez a pragmatikus jelleg kezd
szűk keresztmetszetté, a fejlődés akadályává válni, vagyis az „ár" kezd elviselhetetlen lenni. A reformfolyamat céljai, terjedelme és időbeli lefutása éppúgy kevéssé világosak, mint lépéseinek és a különböző társadalmi hatásainak
összefüggései. Nagyon egyszerűen szólva a reform mint kifejezés és jelszó
annyira inflálódott, hogy alig használható mozgósításra és orientálásra. Manapság már mindenki a reform „híve", de mivel megtorpanásban vagyunk és
vitáink is vannak, mégis csak látnunk kell, hogy vannak nekünk is „konzervatív jaink", akik maguk is többnyire a reform frazeológiájában mondják el
érveiket. Ha a magyar modellről vagy a magyar útról beszélünk, ahogy ezen
a szekcióülésen is történt, egyébként helyesen, akkor ezeket az ellentmondásokat is hozzá kell számolnunk, s rá kell kérdeznünk a válságszakaszok okaira
és az előrelépés esélyeire is. Ezen az elméleti tanácskozáson szerintem éppen
azt kellett volna világosan megfogalmaznunk, hogy határponton vagyunk, hogy
valamiféle válaszúthoz érkeztünk. Ez egyértelműen még azokban a plenáris
ülésen elhangzott előadásokban sem történt meg, amelyek igen kritikai és
innovatív szelleműek voltak, ezért legalább nekünk, itt az ideológiai szekcióban
kell ezt manifeszt módon megfogalmaznunk, hiszen az eddigi pragmatikus
fejlődés legsúlyosabb következményeinek egyike az ideológiai-társadalomtudományos fejlődés elmaradása és gyermekbetegségei.
Ha ezeket a gyermekbetegségeket vagy hiánybetegségeket akár csak tézisszerűen is fel akarjuk sorolni, azzal kell kezdenünk, hogy az elméletnek a
társadalomtudományban egyszerűen nincs nyugalmi tömege. Ha nem fejlődik, akkor visszafejlődik, mivel a valóság körülötte viharosan átalakul, s az
elmélet maga sem tűri az ismétlést, a belső rutin eluralkodását, mert belerokkan. Az első nagy hiánybetegség tehát magának az ideológiának a kifejletlensége, vagy teljes leértékelődése, inflációja a társadalomban. Az elmélet
— s mindenekelőtt a marxista elmélet — fennmaradásának normális formája
annak állandó továbbfejlesztése. Ha ez nem történik meg, akkor az egész társadalom gyanakodva néz az elméletre, hiszen az lemaradva a valóságtól nem
teljesíti funkcióját, és ezzel teherré és nem húzóerővé válik. Ebben a vonatkozásban nyugodtan elővehetjük Engels példáját a hegeli elmélet és módszer viszonyáról, a rögzített elmélet eluralkodása, tehetetlenségi nyomatéka a stabilitás uralmát jelenti a módszer által megtestesített dinamika felett. Amikor
azonban a társadalomtudományokban a statikus mozzanat dominál a megújulás és mozgás felett, akkor az ideológia nemcsak hatékonyságát veszti, hanem
64

egyben szavahihetőségét, legitimációs funkciót is, vagyis, nagyon csökken a
súlya az emberek értékrendjében, sőt, egyenesen negatív konnotációt kap. Ez
történik meg magán a társadalomtudományokon belül is, vagyis a pragmatikus jelleg azzal is járt, hogy a közgazdászok kimondták a vágyaikat, már
amennyit lehetett, mert az ideológia elmaradása miatt teljes gondolatmenetük
kibontását lehetetlennek érezték, hiszen, ahol az már az egész szocializmusképet érintette, ott egy tabueffektus jelentkezett. Az ideológiai tényező így a
közgazdászok szóhasználatában általában a korábbi szocializmuskép negatív
hatását, azaz gátló tényezőt jelentett, s ennek az empirikusan is észlelhető viszonynak a megfogalmazásáért a közgazdászok korántsem hibáztathatóak.
A jelenlevők azonban, akik a társadalomtudományok és az ideológiai
kérdések szakemberei, nem állhatnak meg ennek az empirikus ténynek a leszögezésénél, hogy az ideológia mint egy korábbi szocializmuskép hordozója
diszfunkcionális lett, hanem rá kell kérdezniük az okokon túlmenően az egész
jelenségcsoport felszámolásának, az ideológia megkésettsége túlhaladásának
lehetőségeire is. Ehhez az út azonban a másik nagy hiánybetegség megfogalmazásán keresztül vezet, amelyet a marxizmus nemzetközi jellege csökkenéseként, azaz a hazai marxizmus provincializálódásaként jelölhetünk meg. Tíz
esztendő távlatából egyre jobban látjuk, milyen alapvető fordulópont is volt
a világtörténelemben a hetvenes évék közepének globális válsága. Ez a válság alapvetően új elméleti megoldásokat kívánt a marxistáktól, s jelentkeztek
is nemzetközi szinten ilyen modellek. Nálunk azonban hosszú ideig ennek az
átalakulásnak az elbagatellizálása dominált, illetve a tőkés világra való korlátozása, ahogy az egészen világos a gazdasági átalakulás, a világpiac tekintetében. A globális válság tehát innovatív láncolatot, heves viták sokaságát váltotta ki a világban, amelyek letisztulva bizonyos pontokon a válasz, a strukturális alkalmazkodás alternatíváit is magukban hordozták. A magyar fejlődés pragmatikus jellege azonban nemcsak azt jelentette, hogy a hazai társadalmi-ideológiai gondolkodás innovatív-kreatív jellege csökkent, hanem a külső elméleti-ideológiai fejlődés követésének, kritikai átvételének gyöngülését is.
A nemzetközi marxizmusban igen élesen jelentkezett az a kérdés, amelyet a
marxizmus válságának, sokan általános válságának, néhányan a korábbi nagy
történelmi fordulópontokat követve, „harmadik válságának" neveznek. Ez a
jelenség felfokozta a hazai ideológiai élet védekező mechanizmusait, elutasító
reflexeit a nyugat-európai marxisták érdekes és új elméleteivel szemben, az
előadás elején említett reagálási készségünk talán itt a legerőtlenebb.
Az elmúlt évtizedben még inkább jelentkezett az a magatartásforma, hogy
a „ki a marxista" kérdését helyeztük szigorúan előtérbe és mind merevebben válaszoltuk meg. A „nyugati" marxisták elé két követelményt állítottunk,
amelyek betartása számukra egyre nehezebb lett: először is csak az lehet
marxista, aki bennünket, a szocialista országokat az összes jelenlegi hibáinkkal és ellentmondásainkkal együtt elfogad, s másodjára csak az, aki elfogadja,
hogy a marxizmus egyetlen és egységes, tehát általános elvei vannak, mégpedig úgy, ahogy mi itt és most véljük és képzeljük. Magyarán, azt a társadalmi gyakorlatot, amelyet magunk is meghaladunk és amelynek ellentmondásait
fokozódó mértékben magunk is látjuk és feltárjuk, kritikátlan módon tekintjük követelményként a nem szocialista országban alkotó szerzők marxista jellegének megállapításánál, s ez azért is kellemetlen, mert olyan eseteket is találunk, amelyben az elutasítás okául szolgáló kritikai megállapításaikat később magunk is megismételjük és valljuk. A marxizmus egysége és általános
65

jellege valóban érvényes elv, de azt is be kell látnunk, hogy ez számos tekintetben általunk is leszűkítve értelmezett, „kiüresített általános" volt, s ráadásul a marxizmusban egyetlen regionális fejlődés sem vélheti azt, hogy annak történelmi tapasztalatai közvetlenül az általános modell bázisául szolgálhatnak.
A második nagy hiánybetegség, a hazai marxizmus provincializálódása tehát végső soron azzal a veszéllyel fenyeget, hogy a marxizmusból való kiutasítás eluralkodik és ezzel elindulunk azon az úton, amely már többször is tragikusnak bizonyult, hogy a legközelebbi szövetséges a legnagyobb ellenség.
A nyugat-európai marxizmustól igen sok tanulnivalónk van, de persze igen sok
vitatkoznivalónk is, de a magyar fejlődés pragmatikus jellege következtében
mindkettőre egyre kevesebb lehetőségünk nyílott, hiszen a „ki a marxista"
kérdésnek egészen világos kiadás- és oktatáspolitikai következményei vannak,
ezért félő, hogy elmegy mellettünk ez az egész igen érdekes fejlődési vonal,
amely eddig élesebben válaszolt a globális válság következményeire, mint a
hazai marxizmusunk. A nemzetközi marxizmus vagy a marxizmus nemzetközi
dimenziója elveszítésének folyamatát látjuk manapság hazánkban, mivel mi
nagyon keveset hasznosítunk abból, amit a nemzetközi marxizmus gondolati
gazdagságban és szellemi innovációban kitermel. Korántsem mechanikus átvételről, hanem az elméleti anyag szervesítéséről, hazai végiggondolásáról és
újravitatásáról van szó, ami rendkívüli módon hiányzik.
Itt érkeztem el rövid problémafelvetésemben a harmadik nagy hiánybetegséghez, az innovatív szellem hiányához. Már a külső eredmények átvétele
is felveti azt a kérdést, hogy egyetlen társadalomtudós vagy ideológus sem
működhet a tévedhetetlenség jegyében, azaz az átvétel folyamatának is lehetnek félreolvasásai, s míg valamilyen válasz megszületik az elméleti műhelyekben, addig több téves gondolat-kísérlet lehetőségével is számolni kell.
A szekcióülés eddigi vitájában Augusztinovics Mária igen helyesen és érdekesen említette, hogy a szocialista vállalkozónak vagy igazgatónak meg kell fizetni, a munkabérébe be kell csatornáznia a vállalkozásért járó rizikót. De
újra kérdezem: miért csak mindig a gazdaság, miért csak a közgazdászok fogalmazhatnak meg ilyen kérdéseket? Természetesen nem a munkabérre gondolok, hanem arra a tényre, hogy az ideológiai és tudományos szférában is
nagyon erős esélye van a tévedésnek, nagyon nagy rizikója van az eredeti, új
dolgok kimondásának és megfogalmazásának, s ezért valahogy „fizetni" kell.
Ha nem számolunk ezzel a kockázattal úgy, hogy megteremtjük a feltételeit
az innovatív tevékenységnek, hanem „megfizettetjük" az egyénnel a kísérletező kedvét, akkor a társadalomtudósok igencsak el fognak tekinteni az új
dolgok kimondásától és megfogalmazásától, amelynek az árát végső soron viszont a társadalom fizeti meg az ideológiai-társadalomtudományos fejlődés
megtorpanásával. Több párthatározat is megfogalmazza, hogy a társadalomtudományok nem elég aktívak, nem tárják fel kellő mélységben és szélességben a valóságot, s ez így igaz. De vajon megteremtődtek-e össztársadalmi méretekben annak lehetőségei, hogy a társadalomtudomány tegye a dolgát? Az
én válaszom erre márcsak azért is nemleges, mert a magyar fejlődés egész
pragmatikus jellege maga is abban az irányba mutatott, hogy az érdek éppen ellenkezőleg a dolgok kimondása helyett azok elhallgatása vagy letranszformálása volt, vagyis az ideológiai szféra és a társadalomtudományos fejlődés lemaradása volt az eredmény, amelynek tényeit eléggé kézzelfoghatóan
érzékelhetjük a nyolcvanas évek második felében.
66

Ha egy nagyon kiélezett képpel szeretném zárni az előadásomat, azt
mondhatnám, az a veszély fenyeget lassacskán bennünket, hogyha nem
tudjuk társadalomtudományunkat innovatívvá-kreatívvá tenni viszonylag rövid időn belül — az „árgödör" példájával szólva, ha nem tudunk ebből a
jelenlegi „innovációs gödörből" kijutni —, akkor bekövetkezhet egy olyan
állapot, amikor az elméleti-ideológiai innováció folyamatához hozzátapad majd
az „ellenzéki" címke és megfordítva, maga az „ellenzéki" automatikusan
innovatívat is jelenthet majd, vagyis amit egy ellenzéki fórumon fogalmaznak meg, azt bátornak, szépnek és okosnak fogja tekinteni a közvélemény.
A szocialista modernizáció folyamatában kétségtelenül nemcsak gazdasági és
politikai, hanem elméleti-ideológiai diszfunkciókat, kontra-produktív szituációkat is teremthetünk, s ez a veszély a társadalomtudományi életben egészen
közeli. Az alapkérdést úgy kell megfogalmaznunk, hogy hol van és mekkora
az a mozgástér, amelyet szocialista társadalmunk teremt a politikailag elkötelezett, reformgondolkodású és a társadalomtudományok-ideológia szférájában aktívan alkotni kívánó értelmiség számára? Azért jöttünk itt össze, ezen
a szekcióülésen, hogy ennek a mozgástérnek a leszűküléséről, s jelentős kitágításának szükségességéről vitázzunk, ami az adott vonatkozásban egyben a
magyar fejlődés pragmatikus jellegének meghaladását jelenti vagy legalábbis
az új kihívással és ú j mozgástérrel — ha úgy tetszik, az „átalakítással" —
annak lehetőségét ígéri.

67

Magyar színház Bukarestben
Ma már jóformán senki sem ismeri a bukaresti magyar színházalapítás
rövid, de annál tanulságosabb történetét. Hogy születhetett meg a magyar
színház létrehozásának gondolata Bukarestben?
A városban már a múlt század közepén jelentős számú magyar élt. Létszámuk jelentősen megszaporodott Trianon után, amikor Erdély minden részéből, de különösen a Székelyföldről sokan indultak munkát, megélhetést keresni a román fővárosba.
A Janovics Jenő vezette kolozsvári Magyar Színház első ízben 1925 januárjában látogatott Bukarestbe. A színház drámai tagozata négy darabot mutatott be a közönség és a fővárosi sajtó egyöntetű elismerése mellett. A sikernek nemzetközi visszhangja is támadt. Nicolae Iorga, az ismert tudós, történész, politikus Párizsban mintegy ezerfőnyi közönség előtt tartott előadást
a romániai kisebbségekről. „Mindig elismertem a magyarság kultúrértékét.
Csak nemrégiben történt, hogy a kolozsvári magyar színház tagjait lehívtam
Bukarestbe, hogy a román fővárosban magyar darabokat adjanak elő. Nos,
kijelenthetem, hogy a magyar színháztársulatnak Bukarestben olyan győzelmes
fogadtatásban volt része, amilyenben még ott színháztársulatnak soha. S hozzátehetem, megérdemelt fogadtatásban. E siker és ez a példa a két nép közötti közeledés biztató jele."
A következő évadban már a bukaresti kiruccanás két hétig tartott — az
előző évi bemutatkozásnál nagyobb sikerrel. A fővárosi Teatrul Popular (Népszínház) színpadán 16 darabot mutatott be a kolozsvári társulat — osztatlan
elismerés mellett. A Rampa című lap külön ünnepi számot adott ki a magyar
színészek tiszteletére. A terjedelmes méltatások mellett a közönség felfokozott
érdeklődése lehetett az, ami sokakat megtévesztett. A növekvő anyagi gondok
miatt a bukaresti vendégjáték folytatása elmarad, de a korábbi nagy sikerű
bemutatkozás dédelgetett emlék. A Bukaresti Magyar Űjság 1930. május 26-i
számában jelszavas című cikk jelzi az óhajt: „Magyar színházat
Bukarestnek!"
A népszámlálás évében vagyunk, s a statisztikai adatok szerint a román fővárosnak ekkor több mint 600 000 lakosa volt, s az Ellenőr című kolozsvári
politikai, kritikai, közgazdasági lap úgy tudja, hogy a bukaresti magyarok
száma 110 000 (1930. december 31. sz.). Úgy ítélik meg, hogy egy ilyen nagyságrendű város el tud tartani egy magyar színházat. De ebben a kérdésben a
kolozsváriak már említett nagy sikere aligha lehetett irányadó, mert más rövid
ideig vendégszerepelni és egészen más egész évadot végigjátszani, folyamatosan működni. A bukaresti magyar sajtó mindent megtesz, hogy az álom valóra
váljon — de a megválasztott pillanat nem volt szerencsés. A világválság
éveiben vagyunk, a lapok tele vannak csődbe jutott vállalatok, üzemek lesújtó
híreivel, s e jelenség alól a színházak jelentős része sem kivétel. Londonban
sorra zárják be kapuikat a színházak (olvassuk a lapok hasábjain), de a kolozsvári színházról is lehangoló értesülések szállingóznak: a rafinált — s ekkor már elsősorban a kisebbségi színházat nyomorgató adóprés — kritikus
68

helyzetet teremt Kolozsváron is. (Nemsokára Janovics Jenőtől részvénytársaság veszi át a színházat, és a válság ekkor sem oldódik meg rögtön!)
„Megcsinálják a bukaresti állandó Magyar Színházat!" — adja tudtul a
már idézett bukaresti újság (1930. július 14.), s bár a tudósítás lelkes, a cikk
sejteti, hogy a „színházcsinálás" nem megy fájdalom nélkül. Az első hetekben
nem volt visszhangja a kiadott jelszónak. Kovács Imre, az Erdély-szerte ismert
színigazgató és színész — beadja színháznyitási kérelmét a hatóságokhoz.
Liviu Rebreanut, a kitűnő írót minisztériumi vezérigazgató minőségben szólaltatja meg a magyar újság: „Igen, nálunk volt Kovács Imre volt színigazgató,
s kérelmezte a bukaresti magyar színház megnyitásának engedélyezését. Jól
tudják, sohasem voltam a jó ellenzője. Miért ne legyen a bukaresti magyarságnak magyar színháza? Miért ne jusson kenyérhez egy csomó magyar színművész? Miért ne engedélyeznők azt, amit a bukaresti magyarság részére
Kovács Imre tőlünk kérelmez? Csak hát egy kis aggodalom szűrődött át ezen
a jóindulaton: milyen művészi, milyen erkölcsi, s milyen anyagi garanciát
nyújthat Kovács Imre a közönségnek, a tagoknak, a hatóságoknak. Erre nézve
még nem kaptunk felvilágosítást, s ha erre vonatkozó értesülések kedvezőek,
mi sem állhatja útját a bukaresti magyar színház megalapításának..." (Bukaresti Magyar Újság, 1930. július 14.). Kovács Imre siet eloszlatni az aggodalmakat és kijelenti, hogy rendelkezésére áll az az összeg, amiből fedezni
tudja a kauciót és a színészek egyhavi gázsiját. A minőségi kívánalmakra
felsorolta a bemutatkozásra váró színészek terjedelmes névsorát. Karácsonyi
Ili, Ferenczi Marianne, Tihanyi Jutka — a pesti Király Színház volt tagjai
mellett Sárvár Rózsi Szegedről, Márkus Lajos a pesti Városi Színháztól, Hetényi Ferenc és Halmay Vilmos Pozsonyból jöttek, a karnagy Oschanitzky
Richárd a hamburgi operettszínháztól érkezett, és számosan az erdélyi vándor
színtársulatoktól.
Ez azonban mind nem elegendő. Bár már javában folynak az előkészületek, a kibérelt Alhambra színház helyiségét átalakították, a plakátok a Szökik
az asszony, Az utolsó Verebély-lány, az Olimpia közeli bemutatóját hirdetik, s
ígérnek román darabot is. A november 15-re beígért bemutatkozás mégis elmarad. Az idézett újság november 17-i számából megtudhatjuk, hogy megindult az intrika a színházi kezdeményezés körül, „egyes gáncsoskodók" az
épület tűzveszélyességének ürügyén le akarják állítani az előkészületeket. Némi
huzavona után a „tűzvizsgáló bizottság" megadta a játszási engedélyt, s végre
a munkaügyi miniszter (akihez furcsa módon ez időben a színházügyek is
tartoztak) Emil Hateganu is kedvezően nyilatkozott: „Ezeknek az embereknek
joguk van ahhoz, hogy Bukarestben magyar színházat állítsanak. Nem akarom
ezzel azt mondani, hogy Budapesten megengedték volna valamikor egy román
színház felállítását. Mi betartjuk törvényeinket. Kiadjuk az engedélyt." Szóban
az igazgatóhoz fordulva hozzáfűzte: „ön pedig igazgató úr, csak olyan darabokat adasson elő, amelyek nem sértik a román nemzeti érzést. Egyelőre azt
óhajtom, hogy csak román állampolgárokat alkalmaztasson színházában. Ha
pedig szüksége lesz egy-két idegen művészre, idővel ezt is meg lehet csinálni.
A fő az, hogy színháza kultúrát szolgáljon, s ne politikát (...) — Itt van a
műsor: Csókról csókra... Ez mehet. Csattanó c s ó k . . . ez is mehet. Szerelem . . . ez is mehet. Huszár . .. huszár — ez nem mehet. Ne hozzanak engem
abba a helyzetbe, hogy az ilyen címek miatt engem pellengérre állítson a sajtó
és Budapestre küldjön, mint ahogyan Maniuval tették, amikor megadta az
esküt le nem tett tisztviselők nyugdíját..." (Bukaresti Magyar Újság, 1930.
december 8.).
69

Jószándékban látszólag nincs hiány, persze más kérdés, ha klauza szempontjából nézzük. A csak román állampolgárságú színészek engedélyezése
ugyancsak akadályozta a kijelölt időpont betartását. További tárgyalások során
ezt a korlátozást feloldották, de újabb akadályok meredeztek a bemutatkozásra várakozó színtársulat elé. Mivel a korábban rögzített időpontok módosultak, egyre inkább halasztást szenvedtek — az általuk „modernizált" Alhambrát már nem kapták meg, hanem helyette egy lényegesen rosszabb helyiséghez jutottak. Még a szervezés hevében — a nyár folyamán — felmerült a
sajtóban egy ötlet: „Bánffy Miklós a romániai magyar kultúra őre vegye kezébe a bukaresti Magyar Színház megalapítását!" mert amint az már köztudott volt — a válságba jutott kolozsvári színházat is nagyrészt az ő erkölcsi
és anyagi támogatása mentette meg a bukástól. Ez az óhaj sajnos nem teljesült, Bukarest mégis messze volt Kolozsvártól. Bánffy tekintélye, befolyása
talán sok akadályt elháríthatott volna, de ekkoriban a bukaresti színházat alapítani akarók mögött nem állt ilyen tekintély. A hetek teltek, bevétel nem
volt, a fővárosba csődített színészek türelmetlenkedtek. Végül is a hivatalos
akadályok elhárultak a társulat a vállalkozás kockázatával — 1930. december
24-én elkezdte működését. Űjabb színészek is érkeztek (bár voltak már éppen
elegen!) köztük is a korszak híres-hírhedt primadonnája, a szeszélyes Zöldhelyi
Anna.
;
Az első előadás zsúfolt előadást eredményezett. A napi bevétel 29 000 lej
volt (egy bukaresti újság ára 2 lej, a terjedelmesebb Brassói Lapok-é ekkoriban 5 lej). De a bevétel gyorsan apadt: második este csak 7000 lej, harmadik
előadáson már csak 5000 lej volt, holott ez idáig az igazgató és a tagok is
alaposan eladósodtak. „Hogyan áll tulajdonképpen a bukaresti magyar színház
ügye?" — teszi fel a kérdést az Ellenőr december 31-i számában a folyóirat
cikkírója, nem minden megfontolás nélkül: „Ennek elbírálása annyiban tartozik ránk, hogy Bukarestben egy magyar színház megnyitása nem szabad
csupán rideg üzleti vállalkozás legyen, hanem reprezentáló ja irodalmi és színpadi kultúránknak, amely nemcsak a fővárosban élő és ott megforduló magyarok támogatására kell számítson, hanem a román intellektuelek megértésére
és méltánylására is. Hogy így fejezzük ki magunkat: Bukarestben egy magyar
színház számunkra presztízskérdés. Ha elbukik, különösképpen a hozzá nem
értés, rossz vezetés, vagy akár tőkehiány miatt, a magyarság szégyene, de ezen
felül jogos és indokolt cím lesz arra, hogy a közeljövőben egy hasonló vállalkozástól a teret és lehetőséget megtagadják. Mi őszintén szólva, nem néztünk
nagy bizalommal Kovács Imre vállalkozása elé, viszont egyetlen sorunkkal
sem akartunk gáncsoskodni, vagy a vállalkozás akadályául szolgálni..." A tények lehangolóak, noha nem a társaság minőségében van a hiba, mert:
„anyagi képességeihez viszonyítva megfelelő előadásokat nyújt" — de a színpad kicsiny, hiányoznak a kellékek és az ö l t ö z ő k . . . Az Ellenőr követeli: „azt
akarjuk, hogy a magyar társadalmi élet illetékes tényezői lépjenek közbe, s ha
egyáltalán lehet, mentsék meg ezt a most megindult magyar vállalkozást...
amelynek megfelelő vezetés és irányítás mellett megvan a maga jogosultsága".
A lehetetlen körülmények próbára teszik a színészeket és a nézőket egyaránt. Csodálkozni lehet-e, hogy a látogatottság ingadozó? Hétközben kevesen, hétvégén többen jönnek az előadásokra. Szökik az asszony, az Utolsó Verebély-lány, a Rang és mód nem hozta meg a várt sikert, és rosszul indult a
Tatárjárás is, de később mégis megtelt a színház, pedig: „úgy nézett ki a
70

színpad, mint egy ósdi kápolna, ahol csupa püspökök tartanak díszes szertartást — közönség nélkül". Azt mindenki belátta, hogy az egykori Szent István
Társulat szűk helyiségében — a totális bukás kockázata nélkül — nem maradhatnak tovább. Mégis itt kerül „színre" az Árvácska Zerkovitz zenéjével, és
a Piros bugyelláris is. „Vergődés, kínlódás az egész bukaresti Magyar Színház
élete — írta bukaresti lap 1931. január 19-i száma.
A csüggedés, a zűrzavar láttán mégis történik valami. A Népkisebbségi
Űjságírószervezet csoportja megalakítja a színpártoló egyesületet. Persze az
igazgató szakértelmét ez sem pótolhatja. De a kifizetetlen gázsik és terembér
csökkenéséhez hozzájárulhat. Az igazgató januárban két hétre magára, pontosabban a feleségére hagyta a társulatot. A színpártoló egyesület — amelynek Kányádi Béla és Nagy Sándor helyi lelkészek is tagjai voltak — időközben költségvetést készít. A munka folytatására 120 000 lej tőkére lenne szükség és természetesen új játszóhelyre. Ez utóbbit meg is találják központi helyen, a főposta hátamegett, a Bulevard Elisabetán levő Transilvania helyiségében. Két heti szünet után 1931. február 18-án itt folytatódnak az előadások.
„A krízis órái már elmúlóban v a n n a k . . . " — véli a sajtó egy része reménykedve. De a tervezett költségvetési összeg sehogy sem akar összegyűlni. Mintha
a régi magyar átok ismétlődne itt is. Ellentétek vannak a régi bukaresti magyarok és az újak között. Az adakozás és a támogatás esélyeit ez is befolyásolja. Pedig a kezdet itt is biztató. Izsó Miklós rendezésében elsőnek a Mit
susog a fehér akác? című táncos operettet mutatják be. Ez az előadás újra
megcsillantja a reményt, amely tiszavirág életűnek bizonyult, mindössze 3 napig, szerdáig tartott. Ekkor ugyanis az összegyűlt közönség elképedésére egy
színész jelent meg a függöny előtt, és bejelentette, hogy az előadás elmarad.
A botrány előidézője Zöldhelyi Anna volt, a főszereplő, aki addig nem volt
hajlandó játszani, amíg az igazgató nem adja meg neki az esténkénti 2000 lejes
fellépti díjat. A Pestről érkezett dívának nem sok fogalma lehetett a kisebbségi színész küldetéséről. A zsarolási trükk máskor eredményes manipuláció
volt a sarokba szorított igazgatóval szemben, itt azonban nem vált be. De
Zöldhelyi felelőtlenségének ódiuma elsősorban a társulatot érintette érzékenyen. A 120 000 helyett mindössze 34 000 lej gyűlt össze; az igazgató ha akart
volna sem tudott volna fizetni ennyit a művésznőnek. A közönség egy része
visszakérte a pénzt; mindenkit megdöbbentett a botrány. Korábban a nézőtérre tévedt részeg akarta felbolygatni a kedélyeket, most ugyanez Zöldhelyi
Annának sikerült. A tehetséges, szép, de szeszélyes színésznő későbbi megbánásakor arra hivatkozott, hogy így akart tiltakozni az újabb színésznő (a
felszabadulás után a marosvásárhelyi Székely Színháznál híressé vált) Kőszegi
Margit szerződtetése ellen. A botrány kegyelemdöfés volt a mindössze három
hónapot megélt színház életében. Hiába békült meg a szőke díva az igazgatóval, hiába tűzték műsorra az ő címszereplésével a János vitézt, a bukás elkerülhetetlen volt. Pedig a bukaresti magyar munkások Réti Gyula irányításával
a színpártoló bizottság segítségére siettek, mozgalmat indítottak a színház támogatására, noha már február derekán nekrológot írt róluk a bukaresti
magyar lap: „Ha már nem tudtunk kenyeret adni a magyar színi kultúra hőseinek, temessük el legalább tisztességesen a volt bukaresti Magyar Színházat!" Az agónia még tartott. Március 15-én volt az utolsó előadás. „Azóta a
színház elé érkezők sötétséget találnak. Anyagi eszközök híján beszüntették az
előadásokat. Az igazgató nem tudta kifizetni a villanyszámlát, pedig 3 teljes
házas előadása volt."
71

A bukaresti magyar közönséget nem lehet közönnyel vádolni. Igaz, a bukaresti magyarság túlnyomó többsége munkásokból, mesteremberekből, cselédekből állt, egy részük valószínűleg azt sem tudta, hogy magyar nyelvű
színház működik Bukarestben. De akik jöttek — azokból idővel jó közönség
válhatott volna, ha a folyamatos munkának megteremtődtek volna a feltételei.
Kétségtelen, hogy már az induláskor hiányzott a megfelelő anyagi fedezet, a
kiadásokhoz viszonyítva a bevételek — egyes telt házas előadások ellenére
is — kevésnek bizonyultak. Az igazgató gazdasági szaktudása csődöt mondott
már akkor, amikor egy kezdő, első napjait élő színházhoz harminc tagot szerződtetett. Igaz a színészek művészi teljesítményére nemigen volt panasz, de
némelyikük erkölcsi magatartására annál inkább. A közönség türelmét leginkább próbára tevő színészek nem a kolozsvári színház megszentelt deszkáiról
jöttek Bukarestbe — és ez sajnos hamar kiderült. Mindezek hozzájárultak ahhoz, hogy az 1931. március 22-re meghirdetett előadásra — jóllehet 8000 lej
értékű jegyet elővételben eladtak — nem került sor. A Brassói Lapok-ból tudjuk meg (március 26.) az utolsó felvonás történetét. A hitelezők inváziója
árasztotta el a színház környékét, jelenlétük nemcsak a délutáni, hanem az
esti előadást is lehetetlenné tette. A következő napok gondját már csak az képezte, hogy az eladósodott, zálogcédulás színészek hogyan tudnak elutazni
Bukarestből. Március 29-én azt jelenti a Brassói Lapok tudósítója, hogy a bukaresti Magyar Párt II. osztályú vasúti jegyet biztosított minden színésznek.
Így ért véget egy jobb sorsra érdemesült és mégis elvetélt vállalkozás Bukarestben, 1931 tavaszán . . .
ENYEDI SÁNDOR

72

Hová omlottak a falak?
JEGYZETSOROK A SZEGEDI OPERAFESZTIVÁLRÓL
Bő évtizednyi hallótávolból operafesztivált másodszor celebráltak Szegeden; az iram tetszetős, ha azt vesszük, az országban is csak négyet. Egyoldalú
viszont a vállalkozói kedv, ha hozzátesszük: a másik kettőt (közte a hagyományteremtő elsőt) Debrecen vállalta. Igaz, opera játszóhelyekben nem dúskál
az ország, mégis remélhetni, elkövetkezendő alkalmakra más, friss terepeken, nem kell már ennyit várni.
A hazai pálya előnyeit élvező szegedi társulat két produkcióját is eljátszhatta az új, rekonstrukcióját túlélőén csak pár hónapja megnyitott,
szemrevaló és korszerűnek mondott Nemzeti Színházban. Rögtön a nyitányon
Szokolay Sándornak García Lorca drámájára szerzett Vérnászt, mely a lassan negyedszázados fővárosi ősbemutató óta szép nemzetközi karriert futott
be, ám idehaza csak most és itt merészkedtek közelébe. Szerepe lehet ebben
személy szerint a rendező-dirigens Oberfrank Gézának, ki Kórodi András
mellett, anno dacumál, másik betanító karmestere volt a pesti premiernek, de
hát a hely szellemének, az úgynevezett genius locinak is. A legendás emlékű
és a múló idővel legendáját csak növesztő Vaszy Viktornak öröksége tudniillik, ha a mai magyar opera e régióban nem átutazó vendég; még szerzőt
is termett a táj (Vántus Istvának két operája ment emberöltőnyire), nem
beszélve a közelmúlt tetteiről, a külföldi-magyar Kovach Andornak Medeiájáról vagy Szőnyi Erzsébet Adáshibájáról. Mindazonáltal érthető, hogy a mai
szűkös, piacorientáltán fegyelmezett, bevételhajszás időkben a vidék színházkultúrája nem vadássza előszeretettel a modern operát: tulajdonképpen hiányzik az a fajta közönségbázisa, miből elégséges tábort verbuválhatna a művek
akár átlagos mennyiségű kijátszására. Segíthet ugyan a bérletrendszer, ámbátor holmi betáblázott székek fantomnézői aligha nyugtató pasztillái az előadóknak. Most is, hogy a szegedi társulat évadelőről hozta vissza a Vérnászt
— évad végére, éppen a fesztiválra —, bizony megcsappant a spontán érdeklődés, inkább a protokoll látta. Pedig az előadásnak jót tett az érési idő,
összecsiszoltabbá, feszesebbé, hatásosabbá vált — mégha a szereposztásban
engedni is kényszerült, nem a legelőnyösebb változatban találta. Oberfrank
rendezése ezúttal adekvát módon tudta kamatoztatni Oberfranknak, a karmesternek vízióját a darabról, ennek lehetett hangulati ágya Mira János borongós, szürrealisztikus, konkrét helyszínekből fantáziáló, fantáziavilágból
konkrét helyszíneket leképező díszletváza. A szereplők közül Gortva Irén
Anyája mellett Bajtay Horváth Ágota érzékenyen eljátszott Menyasszonya,
Szakály Péter hangbirtokosi eszközökkel megáldott Apája, valamint Vajda
Júlia Cselédasszonya emelkedett a jó színvonalú együttes-teljesítmények fölé.
Verdi Macbethje kapott még helyet a szegedi opera alkalmi névjegykártyáján. Nem friss produkció ugyan, még a „Zenés moziban" ment, ám azokból
való, melyeket tanácsosnak tűnt áthozni az új színházi repertoárba, s melytől
igazán kár lett volna megfosztani a fesztiválközönséget (kivált mert az esemé73

nyek haladtával mind égetőbb szükség támadt a hangi élményektől sem behatárolt operaelőadásra). Kerényi Miklós Gábor sok mozgással, balettre komponált látomásjelenésekkel, csataképekkel földúsított rendezése — Makai Péternek kiégett várra asszociáló díszletszínpadán — éppoly átgondolt, egységes
benyomást keltett, mint a zenei tolmácsolás végig magas színvonala, szuggesztív ápoltsága. Ha Oberfrank eddigi szegedi működésének rezüméjét vonnánk
meg, valószínűleg e Macbeth kerülne a lista tetejére. Már azért is, mivel szereposztásánál jobbat jelenleg nemigen képzelhetni az országban sem: Németh
József, Misura Zsuzsa, Gregor József, nomen est omen, operaházi színlapskála.
Hanem vendégművészeinktől már a fesztiválnyitány lázas sürgedelmében, a folyosón eltrécselt szünetekben aggódó észrevételeket lehetett hallani
— a szegedi színpad láttán. A győriek például kicsinek, a budapesti Népszínház művészei viszont kifejezetten nagynak, tágasnak találták. Utóbbiak szorongásait akkor értettem meg, hogy fölment a függöny Makai Péter jelzésekkel operáló, erősen rajzos, népszínműves díszleteire, a Népszínház Offenbachelőadására. A párizsi élet ugyanis más környezetbe, más közönségnek, más
léptékkel készült a fesztiválon megmutatkozó többinél: kis települések operanem-járta hiátusait hivatott betölteni. Ilyen megfontolásokból desztillálta a
zenei textust kamarazenekarra Németh Amadé, és persze ilyen elvek vezérelték (vezérlik régóta) Kertész László rendezését '— olyan közreműködőkkel,
akiket all round foglalkoztatnak, hol szólisták, hol kóristák; énekelnek, játszanak, táncolnak. Hivatalból effajta kötelmek lennének érvényesek a „valóságos operajátszásban" (netán a drámaszínházakban is) — megfelelő képzettségű, pontosabban változatlanul inkább egyoldalúan trenírozott vezető művészeink okán azonban eme szempont ma sem más dőre sóhajnál. (Mutatis
mutandis, kivételt jelentett a Sevillai borbély operaházi előadása.) Magyarán:
arról van szó, hogy akinek kivételesek a hangi adottságai, nem igazán érdekelt abban, hogy színészi kvalitásait is fejlessze — és viszont; a köztes határmezsgyén pedig csak az úgynevezett zenés darabok, musicalek, rockoperák
szerepeit osztják. A Népszínház operai részlegének tagjai valójában egyik táborba sem sorolhatók. Hagyományos értelemben vett operett játékosok, gondolom, erre a fazonra születik a társulat műsorpolitikája. Mert ez az Offenbach-opus, A párizsi élet (melyet a Kékszakáll és A gerolsteini nagyhercegnő
között komponált a szerző 1866-ban) nem egy Hoffmann meséi; inkább nemes
anyagból gyúrt klasszikus operett, straussi vénával. Ezért aztán bizonyos értelemben kilógott ez a produkció a fesztivál egyéb ajánlataiból. Illetőleg, ha
már ide került (miért is lenne baj?), jöhetett volna teszem azt a Fővárosi Operettszínház, mely ugyanezt legalább így tudhatja, ha utóbb nem is ambicionálja (vagy talán éppen ezért?) — de merészebb nyitással a Rock Színház is,
merthogy hovatovább a műfaj kontúrjai elmosódnak. Megfontolandó, hogy
operafesztiválon kijárhat-e annyi esély a rockoperának, mint a klasszikus operettnek. Máskülönben érdekes, A párizsi élet librettóját ugyanaz a Meilhac—
Halévy szerzőpáros írta, mint Merimée regényéből Bizet Carmenjének szövegét — a verizmusnak ezzel az alapművével mutatkozott be a
legfiatalabb
hazai opera, a győri, ö k panaszkodtak a szegedi színpad méreteire, helyesebben az ő kabátjuknak volt szűk, s a látvány, Vata Emil lényegében hagyományos, grandiózus építménye általában véve is irigylésre méltóan gazdag szcenáriumát sejtette az ottani operajátszásnak. Győr lehet az iskolapéldája, hogy
az objektív adottságok előteremtése minő meghatározó érvényű a művészet74

ben. Amióta a felszabadulást követő évtizedek során fölépült az ország első
színháza, gyorsan tanyát vert benne az opera, majd az önálló balett, s bárha
ez utóbbi tett szert szinte hihetetlen iramban nemzetközi hírre, jótékony példája közvetlenül is visszahat az operajátszásra — lévén a műfaji interpretáció
fontos tényezője a balett. Nincs évtizede, hogy önálló tagozatként jegyzi magát a győri opera (születésénél ott járhattam, a Weöres Sándor Holdbéli csónakosából komponált Ránki-operát vitték színre először saját erőből, többek
között ugyanannak a Györgyfi Józsefnek főszereplésével, akit most Don Jóséként hallhattunk). S, hogy eddig jutottak, Carment játszanak, két olyan
vezető személyiségnek van benne oroszlánrésze, akik valamikor a szegedi
Vaszy-éra alatt bontogatták szárnyaikat: Csala Benedek karmesternek és Bor
József rendezőnek. Szembeszökő Bor igényessége, ahogyan a mű dramaturgiai összefüggéseit igyekszik friss meglátásokkal föltárni. Mindjárt az Habanéra során Carmen elcsórja Jósétól azt a kést, amivel sebet ejt majd dohánygyári kolleganőjén, akit pedig nyílt színen szállítanak el; vagy az utolsó képben, míg a zene szól, eljátsszák a bikaviadalok vélhetően kötelező kardátadási
szertartását — e momentumok látványban újszerűek, gondolom, nem lehettem
vele egyedül. Nehezebb a dolga persze (s a dandárja még hátra van) Csala
Benedeknek a társulatépítésben, jóllehet okkal biztathatja, hogy az ottani filharmonikusokból erősíthető zenekara stabil, tartalmas keretet garantál a
hangzáshoz. Lényegében a kórus is rendben van, hanem a szólisták... Egyelőre amolyan „szegény ember vízzel főz" alapon tudnak szerepet osztani, s
tulajdonképpen egyetlen adekvát hang csendül ki az együttesből, igaz viszont,
az éppen a címszereplőé. Távol álljon tőlem hazabeszélni, dehát Tas Ildikó is
itt kezdte a szegedi kórusban, mára azonban vérbeli szólista. Átütő, masszív
mezzója úgyszólván törésmentes, valamennyi regiszterben kiegyenlített, ráadásul muzikális alkat, ügyesen bánik a kasztanyettával, játékkultúrája is
magas — nem csodálnám (a vidéki operajátszásnak keresztje ez), ha hamarosan a fővárosi Operában hallanánk.
Tulajdonképpen akár operarendezői fesztiválnak aposztrofálhatnánk a
szegedi operafesztivált, hiszen e tájékról kapott a néző legtöbb impulzust
— sajnos. Sajnos? Annyiban feltétlenül, hogy az arányok kénytelen-kelletlen
tolódtak el, s váltak főszereplőkké a „színpadbűvészek" — szemben az énekesekkel. Több rendezői lelemény várt a nézőre, mint hangi élmény a hallgatóra;
de hát ez a fejezet sem taglalható egyebütt a vidéki operajátszás problématáránál. A tétel sajátos bizonyítékául szolgált a pécsiek vendégjátéka, mely számomra talán a legnagyobb csalódás. Csalódás, mert a hazai operajátszás nagy
múltú fellegvárában közelesen lezajlott vérátömlesztés — ami ezúttal náluk
esik egybe épületgondokkal, a pécsi nagyszínház mostanában vajúdja rekonstrukcióját — nem annyira szerencsés fiatalításnak tetszik, sokkal inkább kényszerűségnek, megalkuvásnak. A műsorfüzetben Marczis Demeter, a kitűnő
basszista, társulatvezetőként lelkendezett, joggal, végre ismét saját rendezőjük
támadt — nincs viszont igazán jó énekesük, s maga sem a deszkákon volt
jelen, ami nagy luxus. Éry-Kovács András ígéretesen indítja ugyan az előadást, már a híres nyitányt cselekményesíteni igyekszik laza tüllfüggönye mögül, s a vendégdíszletező Konkoly-Thege Klára színpadképe, egy meszelés alatt
álló galériás kastélybelső is bizonyos fajta restaurációs fölfogást, tehát erősen
koncepciózus szemléletet helyez kilátásba. Hanem mindeme kezdeti izgalmak
gyorsan lelohadnak, amint az ügynek folytatása a muzsikában nemigen támad. A szereplők fulladoznak, alig bírnak szólamaikkal, éneklésük erőtlen,
75

szándékoltan visszafogott, lámpalázas sotto voce — így aztán a látvány lassacskán elveszti funkcióját, s marad egy esztétikailag sem szép, pőre csontváznak, amiről fonnyadó izomzat fittyed csüggesztőn alá. Vághelyi Gábor bő évtizede volt Figaro ugyanitt, a szegedi társulat emlékezetes Mozart-debütjén,
midőn új zeneigazgató tette le névjegyét Vaszy után, úgy hívták, Pál Tamás
— nos, ez a Vághelyi most Almaviva grófként árnyéka akkori saját magának.
S amiért csupán őt hozom szóba — így is majdhogynem ő a legjobb (ha tehető a szereplők között bárminő megkülönböztetés egyáltalán). Az unalmas
Figaróra tehát ugyancsak ráfért, hogy a sztori historikus előzményétől, a Sevillai borbélytól végre azt kapja a közönség, amit beharangoztak neki, s amire
az egész fesztivál során éhesen várt. Mondanom sem kell, az Állami
Operaház
vendégjátékára, ha lehet, még többen zsúfolódtak be (a pótszékek is megteltek), kivált, mert Békés András kísérletnek szánt, a commedia dell'arte totális
eszköztárát a burleszkig fölvonultató, Chaplinig meghosszabbító, s mindezt a
gazdag eszköztárat következetesen alkalmazó rendezésének híre előtte járt.
Magam sokféle Sevillai-interpretációt át- és túléltem már, de olyat, hol Bartolo doktor, a fölsülő gyámapa lenne a központi figura — még nem. (íme, a
Sevillai doktor!) Adódik ez részint Tóth János elképesztő artistabravúrokat
halmozó teljesítményéből, de persze a rendezői koncepcióból is, mely Székely
Lászlónak moliere-i ihletettségű, artisztikus, márványba csomagolt, szüntelenül
mozgó rácsokkal, függönyökkel, csillárokkal, lépcsőkkel és egyéb kellékekkel
levegős, a játékkal stilárisan ellenpontozott kastélydíszletében pillanatra sem
hagyja állva a cselekményt. Egyetlen áriát, duettet el nem dalolnak anélkül,
hogy az előadók ki ne vetkőznék magukból érzelmeiket, gondolataik tudatos
vagy spontán indíttatását, hogy valamennyi rezdületében le ne mozognák a
muzsikát. A hangi kivitelezés nagyjából adekvát — csupán Bándi János Almavivája nehezebb a kívánatosnál, hovatovább radamesi energiákat halmoz
föl hozzá. A kérdés „mindössze" az: vajon Rossini elbírja-e a játéknak eme
eufórikus tobzódását, nem üti-e agyon a móka a muzsikát. Kevésbé ismert
operáknál fokozott e veszély — most olybá tűnt számomra, játék és zene
megférnek együtt, legalábbis tűrőképesen viselik egymást. A zenekar élén
Török Géza igyekezett mederben tartani a színpadról el-elszabaduló indulatokat, a publikum pedig nagyot szórakozott. Mondom, távolról sem gondolni,
erre tart az operajátszás. Inkább a lehetőségek szélső határán jártunk — egy
menet közben rendezői seregszemlévé fordult fesztiválon az ilyesmi sem árt.
Miként a jó kondícióban, különösebb truvájok nélkül — ám apró, érzékeny
rendezői megfigyelésekkel — közvetített, a zene primátusát mindvégig komoran — netán a kelleténél is vastagabb zenekari hatásokkal — megőrző interpretáció sem, mint amilyen a fesztiválzáró Tosca volt, a debreceniek előadásáéban. Kertész Gyula a krimi hellyel-közzel naturális ábrázolásától sem riadt
vissza (Cavaradossit a hajánál fogva cibálják el a pribékek második felvonásbeli kitörése után, s mindezt egy hajdani chilei tenoristáról látni, hátborsóztató
képzettársítás) — mégsem tűnt olybá, erőszakot venne a muzsikán. Szabó
László zenei vezetése az orchesterre alapozva vázolta föl a mű karakterét, de
— mondom — időnként forszírozott, s az énekeseket állította nehéz föladat
elé, késztette kiabálásra. A címszereplő Pelle Erzsébet így is nagyvonalú dívát
dalolt, különösen fölső hangjai szárnyaltak, de a festő jelmezében megfelelt
a Szegedet megjárt tenorista, Sebastian Gonzales, aki ezúttal magyarul tolmácsolta szólamát, nem biztos, szerencsés átállással. (Ismeretes, Szegeden
éppen emiatt támadtak afférjai, a magyar kiejtése enyhén szólva olykor ko76

mikus — nem tudom. Éneklésének egész mechanizmusa az olasz-spanyol akcentusra van beállítva, véleményem szerint kár erőltetni vele a magyart, mert
népszerű operák elbírják, ha valaki eredeti nyelven szólal meg, alig zavarja
az értést, még erényt is kovácsolhatni belőle, hisz a fül nem berzenkedik tőle,
ellenkezőleg.)
*

Ennyit dióhéjban a szegedi operafesztivál bemutatóiról. A program itt
még nem ért véget. Hátra volt a szakmai konzultáció és az eredményhirdetés,
ezúttal tudniillik díjakat is fölajánlottak, szigorúan fővárosi kritikusokból
összeállított zsűri ítélte oda. A vitát Fodor Géza vezette föl, olyan sarkpontokkal, melyek eligazíthatnak a hogyan tovább? dilemmáiban. Ö úgy látja, tapasztalható fejlődés mind a hazai operajátszásban, mind fesztiválügyben, erre
utal, hogy a színházművészeti szövetségen belül létrejött az operai szekció
(bár egyelőre még nem vált az operajátszó-helyek képviselőinek is találkahelyévé), meg aztán a szegedi fesztivál is szervezettebb, átgondoltabb volt a
korábbiaknál. Üggyé vált, céltudatosan készültek rá a társulatok, reprezentatív
ajánlatokkal. Rendezői, szcenikai szempontból nyitottabb a magyar operajátszás, hosszú idő után végre képeznek operarendezőket a színművészetin, ám
a vidéki operajátszás feltételei változatlanul mostohák. Atomizált a magyar
operakultúra, a nehéz gazdasági helyzetben egymásra utaltak a különböző
műhelyek, melyeknek az egészben kell gondolkodniuk ahhoz, hogy a sajátjukban tudjanak eredményt mutatni. A vitában előkerült Ruszt József szellemes
megjegyzése: „ledőltek ugyan a falak vidék és főváros között, csak az a baj,
hogy a vidékre omlottak". Az itt működő társulatok persze okos szervezéssel,
kooperációval így is eredményesebb munkát végezhetnének; az egyes őrhelyek
elszigeteltségére jellemző, a vezető művészek sem ismerik személyesen egymást. Jelenleg úgy föst a dolog, kettészakadt állapotába fagyott a hazai operakultúra, van az Állami Operaház és van a vidéki operajátszás — komoly pazarlás. Staggionékat lehetne verbuválni, járják az országot. Szó esett szakmai
kérdésekről, hogy bizonyos rendezők hajlamosak kifordítani a darabokat, illetve hát az a bölcs közhely is előkerült, hogy mindent szabad, csak legyen hitele.
Két dologban mindenesetre megegyeztek a résztvevők. 1. A szegedi közönség
rendkívül jó közönség (nem hullott meddő talajba a Vaszy Viktortól elhintett
mag). 2. Egyetlen tanácskozás sem képes úrrá lenni a gondokon, csak a permanens munka és az együttműködés.
Végezetül a díjak (mindössze annyi kommentárral, furcsa módon csak az
Operaház maradt hoppon, mivel a zsűri vezérlőelve a relativitás volt, a teljesítményeket a társulatok sajátos lehetőségeihez mérték). A Zeneművészek
Szövetségének fődíját a szegediek Macbethje nyerte. Az újságíró-szövetség és
a Délmagyarország szerkesztőségének különdíja a Debreceni MÁV Szimfonikus
Zenekarnak jutott. A Művelődési Minisztérium a legjobb főszereplőknek és
epizódszereplőnek ajánlott díjakat, melyeket a győri Tas Ildikó, a szegedi
Németh József, illetve az ugyancsak szegedi Vajda Júlia kapták. Ugyancsak
a minisztérium ajánlotta fel a legjobb rendezőnek és karmesternek díjait;
ezeket a pécsi Éry-Kovács András, a szegedi Kerényi Miklós Gábor, illetve
Oberfrank Géza vehette át. A Csongrád Megyei Tanács díját a szegedi operai
kórus és vezetője, Molnár László kapta, a Szeged Megyei Városi Tanács jutalmát pedig Rimanóczy Yvonne, a népszínházi produkció jelmeztervezője. E többnyire igazságosnak (némileg salamoninak is) mondható döntéshez szólna a fönti
kommentár.
NIKOLÉNYI ISTVÁN

Csűrös Miklós: Színképelemzés
Nagyjából egy évtized termésének foglalata a Színképelemzés, lényegében
a kritikusi és irodalomtörténészi pályakezdés eredményeit összegezi.
A könyv olvasójának legelőször talán az írások tematikai változatossága
és módszertani sokfélesége tűnhet fel. Már a tartalomjegyzék áttekintésekor
is rájöhetünk, hogy Csűrös Miklós tanulmány- és kritikagyűjteménye is abba
a manapság oly gyakori kötetcsoportba tartozik, amely legelsősorban a szerző
munkásságának keresztmetszetszerű dokumentálására törekszik, nemigen érvényesítve valamely szigorúbb anyagkiválasztási elvet. A kötetszerkesztés egyik
változatát a témák és feladattípusok közeli rokonsága vagy éppen markáns
egységessége határozza meg elsődlegesen, elég sorosan megszabva így a könyvformálás módját is. Ilyenkor a tanulmánykötetben maga a választott tárgykör
és a vállalt alapfeladat a mindenekelőtt való. A másik változatban inkább a
kritikus és irodalomtörténész egyénisége kerül előtérbe, az ő műhelyének bemutatása lesz a cél, s ha a szerzői feladatválasztások a többféleség jegyében
állnak, akkor a homogenizálás helyett éppen a sokarcúság reprezentálásának
igénye szabályozza a komponálásmódot. Csűrös Miklós első kötetválogatása
nyilvánvalóan az utóbbi irányt követve jöhetett létre. Jóformán csak a Kodolányi regényírásának szentelt egy-két jelentékenyebb esszéjét nem láthatjuk
újra a folyóiratközlések után e könyvalakban is, máskülönben amivel a kötetösszeállításig foglalkozott, annak alkalmasint minden érdemi hozadéka együtt
van a nagy terjedelmű kötetegészben.
Természetesen mindezt pusztán a jellegmeghatározás, nem az értékelés
szándékával mondtuk el, magától értétődőnek vélve, hogy mind az egységesített, mind a heterogén alkatú tanulmánygyűjtemény kategóriájában lehetséges
a meggyőző értékreprezentáció. A könyvkiadási gyakorlatban akár ki is egészítheti egymást a kettő, az egyik erényeit és erősségét nem vonhatja kétségbe
a másiké, ha egyébként a színvonal kielégíthet bennünket. A Színképelemzés
meggyőző erővel, tehát igazoló érvénnyel bizonyíthatja a többféle anyagot és
írás változatot magába foglaló kötetszerkezet létjogát, mert jól felkészült, érzékenyen olvasó, okosan gondolkodó irodalmár munkáit gyűjti egybe, megismertetve velünk az irodalom közvetítő szolgálatának egyik értékes és rokonszenves módját, kirajzolva a szerzői arcképet is, megismerhetővé téve magát
a személyiséget.
Három cikluscím alatt sorakoznak egymás után az esszék: a Költők a
hetvenes években fejezet lírikusi életművekről és verseskönyvekről szól, ezt a
Négy versértelmezés követi, majd írók és „sorskérdések" címmel jelölve kerülnek egymás mellé néhány huszadik századi magyar író publicisztikájával,
tanulmányírásával, eszmevilágával foglalkozó részelemzések és összefoglaló
áttekintések.
A fülszövegben azt olvashatjuk, hogy Csűrös Miklóst tanulmányíróként
leginkább a múlt század második fele irodalmi folyamatainak, a népi írók
mozgalmának és a mai magyar lírának a kérdései foglalkoztatják. A Színkép78

elemzés ebből a hármasságból alig dokumentálja a 19. század iránti érdeklődést, hiszen ezt a tárgykört egyedül az Ez az é l e t . . . című Arany-vers —
egyébként kiváló — interpretálása képviseli az együttesben, egyáltalán nem
is illeszkedve a maga esetlegesnek tetsző egyediségében a kötet rendszerébe.
A népi írók mozgalmának kérdései átfogó problémakörként — mozgalomtörténeti áramlatok s folyamatok formáiban — nincsenek ugyan jelen, inkább a
népi irodalom egy-e'gy alkotójának életművéből emel ki részleteket a tanulmányíró, de ez az érdeklődési irány az előbbinél így is jóval gazdagabban
jelenik meg az összeállításban. Minden tekintetben — tematikailag, terjedelmileg s az elemzések hozamát nézve egyképpen — a kortársi magyar líra fejleményeinek vizsgálatára szánt esszésorozat adja a könyv fő vonulatát, tanúsítva
ily módon, hogy a Színképelemzés szerzője a költészetközvetítésben jutott a
legmesszebb, annak eredményeként nyújthatja olvasójának a legtöbb értéket.
Legkevésbé a legkisebb terjedelmű Négy versértelmezés-ciklus került
hozzánk közel, jóllehet, az interpretációk szakmai igényességével és színvonalával semmi bajunk nincsen. Már említettük, hogy szervetlennek tartjuk az
Arany-vers elemzésének elhelyezését, nem illik ez a munka ebbe a könyvbe
semmiképpen. A másik három értelmezésben a költeményválasztás nem nyerte
el igazán tetszésünket, ezért a még oly alapos és elmélyedő elemzési műveleteket is lankadó érdeklődéssel követtük. Ismert és jó költők verseit analizálja
Csűrös, a kiszemelt alkotások sem rosszak éppen, ám kiemelkedő lírai műnek
— szerintünk legalábbis — egyiket sem lehet minősíteni, legfeljebb mai líránk
egy-egy versmodelljének átlagát képviselheti. Bárki hosszan sorolhatná költészetünkből az itt szereplőknél sokkalta jelentősebb verspéldákat, amelyek
valóban megérdemelhetnék az egyedi taglalást, a kiemelő vizsgálatot. Azt csak
ráadásul tesszük szóvá, hasonlóképp kifogásoló hangsúllyal, hogy mindhárom
elemzett költemény olyan lírikusoktól való, akikről a nyitó ciklusban már
portré- és pályaképszerű összefoglalásokat, részletes méltatásokat olvashattunk.
A variációs visszatérésnek ez a módja nem találkozott tehát egyetértésünkkel.
A törzsanyagként is felfogható Költők a hetvenes években a legterjedelmesebb fejezet, egyaránt kitűnik gazdagságával, színességével és tartalmasságával, igényes szakszerűségével. Csak egy-két recenzió rövidségű cikk található ebben a ciklusban, az írások többsége versesköteteket és életműveket mérlegelő esszészerű munka, s akad egy másfajta összefoglalás is az összeállításban,
mégpedig az 1979—1980-as évek pályakezdő lírikusainak körültekintően gondos, megfigyelésekben és szempontokban bővelkedő szemléje. Ügy látszik,
Csűrös Miklós az egykori nyugatos harmadik nemzedék jeleseihez vonzódik a
legjobban, legalábbis szembetűnhet, mennyire megértő módon és milyen odaadó figyelemmel méltatja például Vas István, Jékely, Kálnoky, Weöres, Rónay
György — és mások — versművészetét. A „középnemzedék" tagjairól szóló
jegyzetek sorából főként a Rába György, Csoóri Sándor és Fodor András
könyveihez kapcsolódó kommentárokat emelhetjük ki külön nyomatékkal.
A fiatalabbak közül kivált a Tandorit és a Petri Györgyöt bemutató esszéket
érezhetjük jól megoldottnak.
Higgadt és tárgyszerű líraelemzőként ismerhetjük meg Csűrös Miklóst,
aki a pontos leírás és a szabatos jellemzés szándékával dolgozik, racionális
megfontoltsággal taglal és karakterizál, tartózkodva a közvetlen érzelemnyilvánításoktól, visszafogva a kommentátori személyességet, kerülve az erősebb
indulati vagy érzelmi impulzusok hatáslehetőségeit, mindig a kiegyensúlyozott
értekező beszédmód formáiban nyilatkozik meg. Megannyi utalása sejteti, hogy
79

folyvást számol a tárgyra vonatkozó szakirodalom eredményeivel, nem ritkán
vitatkozik is egyik-másik felfogással, mértéktartó fegyelemmel minden esetben,
ám a polémiánál fontosabbnak érzi saját elgondolásainak minél árnyaltabb s
világosabb kifejtését. Látszólag tartózkodik a kritikai ítéletek direkt kimondásától, óvatos az értékelés műveleteiben. Valójában határozott értékszemlélet és
értékelv érvényesül a gondos és alapos leírásokban, olyannyira, hogy némelykor szívesen vitatkoznánk is axiológiai megfontolásaival, bármily körültekintő
is állásfoglalásainak bizonyításmódja. Véleményét azonban akkor is érdemes
figyelembe venni, ha épp nem értünk vele egyet mindenben. Azt viszont
sajnáljuk — és egyben kifogásoljuk is —, hogy a portrévázlatokat és kötetvizsgálatokat nem kísérik a hetvenes évek vagy más időszakok lírájának általánosabb jelenségeiről, folyamatairól, különféle műfaj problémáiról készített
áttekintő esszék, amelyek végül az arcképeket is tágabb keretbe állíthatnák.
Az Írók és „sorskérdések", a záró fejezet meglehetősen messze esik, minden viszonyítás szerint, a líravizsgálatok anyagától. Ez a blokk is egymástól
független darabokból áll, s csupán látszatra alkot szoros egységet, hiszen
éppúgy esik szó itt Kodolányi publicisztikájáról, Féja irodalomszemléletéről,
mint Fülep Lajos gondolatvilágának egyetlen motívumáról, vagy Mészöly
Miklós esszéírásáról. Mindegyik helytáll magáért, a Darvas irodalmi nézeteit,
a Németh László Berzsenyi-élményét, a Bibó István hagyománylátását érintők
is, valamennyi megérdemli kötetbeli helyét. Egyéni választással mi a Kodolányianalízist neveznénk meg a legsikerültebb kísérletként, ezt a többieknél teljesebbnek s arányosabbnak is látva. Mindenesetre: a lírakutató Csűrös Miklós
ezekben a tanulmányokban eszmetörténeti kérdések iránti fogékonyságát és
ilyesféle tájékozottságát is bizonyítani tudja. Kiváltképpen a két világháború
közötti magyar gondolkodástörténet és irodalomfelfogás kutatásához adhatnak
ezek az esszék — ha nem hatolnak is mindenkor elég mélyre — figyelmet
érdemlő adalékokat és jótékony ösztönzéseket.
(Szépirodalmi.)
FÜLÖP LÁSZLÓ

Czakó Gábor: A lélek fele
Konok következetességgel kezdettől fogva arra törekszik Czakó Gábor,
hogy megtalálja a maga válaszát a hogyan kell élni kérdésére. Ennek érdekében mindig jellegzetes életúttípusokat mutat fel regényeiben. Mivel azonban
a hogyan kell élni kérdésére, ahogy haladunk előre a huszadik században,
egyre nehezebbnek látszik az igazi válasz megtalálása, Czakó Gábor egyik
regénye végén se mondhatja azt, hogy megtalálta a bölcsek kövét. írói józanságát mutatja, hogy bár láthatóan határozott véleménye és határozott elképzelése van az eszmék és ideák szintjén az emberhez méltó létezésről, tudja, hogy
az emberiség történetéről még csak az. sem mondható el egyértelműen, hogy
fokozatos közeledés ehhez a méltó léthez. Czakó felmutatja az elveket, s felmutatja azt a valóságot is, amely jórészt ezeknek az elveknek a megcsúfolásaként jelenik meg a regények világában.
80

Igazi moralista íróként Czakó Gábor is a jó és a rossz erők küzdelmeként
ábrázolja az emberi létezést. Lényegét tekintve tragikusnak látja az emberiség
helyzetét, hiszen a rossz, az ősgonosz annyira magához tudja hasonlítani a
többséget, művei mégsem tragikus kicsengésűek. Mindig jelen vannak ugyanis, s nemcsak eszmei, hanem rendszerint esztétikai hangsúllyal is azok az erők,
amelyek nemcsak őrizni, átmenteni tudják az értékeket, hanem arra is képesek, hogy kiterjesszék érvényességi körüket. Egyik korai regényének címével
fogalmazva: mindig vannak Megváltók, akik erkölcsi tisztaságukkal „feloldozzák" az emberiséget bűnei alól. Ezek a megváltók hol valódi példaemberként
jelennek meg, s cselekedeteikkel teszik egyértelművé azt, amit képviselnek,
hol pedig a kivonulás emberei, akik inkább létezésük szellemi-erkölcsi sugárzásával képviselnek valami olyat, ami gyökeresen különbözik a társadalmi
szokásrendtől. Mindegyik típus voltaképpen különc abban az értelemben, hogy
a társadalmi normarendszer alapján a többség annak tartja őket, hogy nem
azt teszik, amit elvárnak tőlük, amit mások tesznek, hanem azt, amit az adott
helyzetben személyiségük parancsára helyesnek tartanak.
A két típus, a cselekvő-megváltó
és a kivonuló-remete sokban rokon egymással, de mégsem azonos. S Czakó Gábor írói útján sem egyidejűleg jelentek
meg. Előbb volt a megváltótípus, majd ez elhalványodott, s helyébe nyomult
a kivonulótípus. A kivonulás hőse már a Várkonyi-krónikában
nagy szerepet
kapott, a + című regényben pedig Arcz János szobrászművészben főszerephez
jutott. Arcz az Eufémia című regényben is fontos szereplő egy Remete Pál
nevű öregemberrel együtt. S most a legújabb regényben megjelenik Maghó
Dániel, aki Arcz János egyenes leszármazottja.
A kivonulás hősei mellett ezekben az újabb regényekben még valami kap
döntő szerepet: a fantasztikum világa. A fantasztikum általában nagyon sokféle és sokirányú lehet. Czakóé egyfajta „lebegőnek" nevezhető fantasztikum,
amin azt értem, hogy a realitás és a fantasztikum természetesen és folyamatosan játszik át egymásba, de ugyanakkor szinte egymástól függetlenül létezik.
A realitás síkján létező regényvalóság alig vesz tudomást a fantasztikum síkjától. A fantasztikum síkján „létező" regényvalóság viszont állandóan figyelemmel kíséri, kommentálja a realitás síkján történő dolgokat.
A fantasztikum erőteljes megjelenésének kettős funkciója van. Egyrészt
rendkívül kiélezett, belülről, s mégis „kívülről" jövő társadalomkritikát szólaltat meg. A másik funkció is kritikai jellegű, de nem a társadalomra, hanem
az emberre összpontosít, s a lét és a tudat egyoldalúságaira hívja fel a figyelmet a gondolat, az életmagatartás kritikája. E két funkció szorosan egybefonódik, mégis az Eufémia inkább a társadalom, A lélek fele inkább az életmagatartás kritikája.
A fantasztikum bevezetéséhez Czakó a „talált anyag", az „én csak kaptam
a történetet" elvét alkalmazza. A Várkonyi krónika a falukrónikás feljegyzése.
Eufémia utolsó napjainak hiteles története egy véletlenül talált, szinte az égből
pottyant kézirat közreadása. Hasonló módszert választ az új regény is. Dr.
Korbuly Zoltán orvos adja közre a történetet: egyik betegének esetét, amelyet
az a testvérébe „költözve" mond magnóra.
Ez a beteg Maghó Árpád újságíró. Túl van a negyedik ikszen, szürke kis
ember, aki pontosan és jól végzi a dolgát, írja a lelkes riportokat a termelési
eredményekről, s tudja, hogy ő csak egy kis csavar egy gépezetben, s talán
már álmaiban sem akar más, legalább egy fogaskerék lenni.
Egy nap teljesen váratlanul ez az ember a szó szoros értelmében eltűnik
81

az ebédlőasztal mellől, társai szeme láttára levegővé foszlik. Nem semmivé,
hanem mint később megtudja, dzsetté változik. A dzsetek a „húsosokkal"
szemben anyagtalanul létező, csak egymás számára látható ködalakok. A testben létezőkkel szemben csak szellemlét az övék, s ez a szellemlét alapvetően
negatív. Nem azért, mert nem valóságos lét, hanem azért, mert a dzsetek is
megszervezik a maguk társadalmát, amely egyrészt groteszk karikatúrája a
valóságosan létező társadalomnak; másrészt azért, mert ez a groteszk-szatirikus
szellemtársadalom a Sátán uralma alatt áll, s ennek megfelelően szeretné a
valóságos társadalmat is a maga uralma alá hajtani. „Megkísértik" az arra
alkalmas embereket, dzsetté változtatják, majd céljaik szolgájává nevelik őket.
Mindebből következik, hogy dzset az lehet, aki nem gondolkodó ember, aki
alkalmazkodó szolgaszellem. Érdekes módon azonban nem minden dzset válik
igazán szolgává. Itt is vannak szuverenitásra törekvő lények. Ilyen például
Targa, az avar nő, akivel Árpád találkozik, s végül is ilyesfélévé küzdi fel
magát Árpád is.
Természetesen a „húsosok" világában is kétféle típus található. E két típus szemléletes példája a Maghó testvérpár: Árpád és Dániel. Míg Árpád a
tökéletes alkalmazkodás a közéletben és a magánéletben egyaránt, addig Dániel teljesen alkalmazkodásképtelen. Az a fajta nonkonformista, akin a társadalom vagy dühöng, vagy elnézően mosolyog. Dániel sok munkakört, sok
szakmát, sok nőt kipróbál, de sehol sem tudja otthon érezni magát. Ezért
szánja el magát a kivonulásra: egy víkendtelken, maga ácsolta kalyibában él,
most már megelégedetten. Árpád a regény cselekménye előtti időben potenciálisan dzset, Dániel viszont sohasem lehet az. A hozzá hasonló embereket nevezik a dzsetek Egésznek, s félnek is tőlük, mert az Egészeken nincs hatalmuk.
Az Egész típusú ember tehát a pozitív példa. Egész lehet valaki azért, mert
még nem romlott el, mert még tiszta; s Egésszé válhat az, aki vállalja a személyiséget átformáló küzdelmet. Az előbbiekhez sorolható a gyermek Sandur,
aki macskájával segít Árpádnak, hogy kimeneküljön a dzsetek birodalmából.
S talán ide sorolható Rózsika is, a túlságosan őszinte újságíró-gyakornok.
A második típushoz Dániel sorolható. S bármilyen paradoxnak tetszik: a dzsetek világában hasonló utat jár be Árpád is. Árpádnak érezhetően az lenne a
feladata, hogy szellemlényével testvérébe költözve, rontsa meg őt, rántsa ki az
Egész-létből, hódítsa meg a sátán számára, mivel ez magának a sátánnak nem
sikerült. Árpád végül is elmenekül a dzsetek szolgahada elől, s bár testvérébe
költözik, nem azért, hogy megrontsa, hanem inkább azért, hogy azonosuljon vele.
A maga módján Árpád is és Dániel is ép embernek érezte magát, mindegyik a másikat sajnálta félemberségéért. Kiderül azonban, hogy ők ketten a
lélek két fele: az anyagias alkalmazkodásban, a praxisban megmeritkező az
egyik, és az eszményi tudatba, az ideálvilágba húzódó a másik. Ha e kettő
egyesül, azt sem a társadalom, sem a személyiség nem tudja elviselni. Dánielt,
miután megvallja Árpád történetét a dzsetségről, skizofréniával kórházba
szállítják, Rózsika pedig ápolónőként őt követi.
Árpád tudatában zajlik a harc. Lelke-íele-Árpád fél, nincs hite. Lelkefele-Dániel biztos öntudattal társalog az őt itt is meglátogató Sátánnal, aki
„Legföljebb ölni tud, de azon túl egy ujjnyival sem terjed a hatalma". Ezzel
a közléssel zárul a regény, amely feloldást sejtetően hagyja nyitva a kérdéskört.
A jó és a gonosz erők küzdelme zajlik, mióta világ a világ, de a gonoszság
nem arathat végső diadalt. Ügy is értelmezhető ez a zárás, hogy Dániel meg82

váltóként magára vállalja Árpád, s így képletesen minden jó és rossz között
tébolygó ember lelki tusakodásának terhét, s ezzel a krisztusi vállalással végleg
lerázza nemcsak magáról, de az emberiségről is a sátán hatalmát.
Ha szimbólumként kezeljük e figurákat, akkor az európai kultúrkör legmaradandóbb szimbólumának modern parafrázisaként olvashatjuk a regényt.
A kivonuló ember megkísértetik a gonosz által, de tiszta marad, magára veszi
az emberiség bűneit, s így megváltja társait. Ez a szimbolikus anyag azonban
a második ezredvég társadalmának ábrázolására épül rá. Ez a társadalomábrázolás egyrészt a fantasztikum közegében zajlik, s ekkor groteszk-szatirikus
jellegű, másrészt a realitás közegében, s ekkor főként ironikus. Ezek az írói
nézőpontot kifejező esztétikai minőségek azonban áttételesen jelentkezhetnek
csak, mert az egyes fejezetek a főszereplők, főleg a testvérpár első személyben
előadott elbeszélései. S ez az írói nézőpont nem a szimbolikus eszmének, hanem az ábrázolt társadalmi gyakorlatnak szól.
Czakó kritikája általánosságban természetesen jogos. Amikor azonban ez
a szimbolikus jelentéskör a regény anyagában, a cselekmény menetében lépésről lépésre érvényesülne, amikor az egyes életúttípusok a hétköznapok
világában megmerítkezve képviselik a maguk kisebb-nagyobb igazságait, akkor
ezek az igazságrészletek nemegyszer erősebbnek mutatkoznak a szimbolikus
eszménél. Mondani sem kell talán, hogy mintha az. írói szándék ellenére történne mindez. Közismert, hogy lényegében kétféle etikai értékszemlélet létezik:
az egyik az életet, a másik az embert tekinti a legfőbb értéknek. S történelmi
tapasztalat, hogy az ember nevében mennyi visszaélés, tragikus visszaélés
történt. Czakó láthatóan „az ember a legfőbb érték" elvéhez vonzódik, de túlságosan ideologikusan szemléli ezt a kérdést, s bár az életérdekeket, az ehhez
ragaszkodókat megértő türelemmel szemléli, az eszmét egyértelműen többre
tartja az életnél, ő természetesen nem visszaélni akar az eszmével. Mégis
vitára késztet a regény zárómondata. Nem önmagában, hiszen így az ember
elpusztíthatatlanságának tételét fogalmazza újra. A regény egészének gondolati
anyagát lezárva azonban az az állítás, hogy a sátán „legföljebb ölni tud", csak
az emberiség történelmét tekintve adhat okot az optimizmusra, de az egyes
ember, az Egész ember személyes történelmét tekintve aligha. Illetve ezt a
választ csak a vallásos ideológia tudja törésmentesen beépíteni egy kiegyensúlyozott világképbe. Mert a történelem arra késztethet vagy kényszeríthet
bennünket, hogy féllelkűen éljük le az életünket, de a halál „legfeljebbje" ezt
a fél lelket is visszavonja. Legyen boldog, aki másként gondolja.
Czakó Gábor regénye sokféle irodalmi hagyományra játszik rá. Mert
nemcsak a megváltó- és a sátántörténetek változatával van dolgunk. A regény
bevezető fejezete Korbuly doktor és páciense viszonyát Kosztolányi Esti Kornéljának módján fogalmazza meg. Ez a gondolat azonban a későbbiekben elsikkad, s helyét a léleknek (a tudatnak) a Maghó testvérekben való megkettőződése foglalja el. Azt azonban, hogy itt valóban ilyen hasadásos kettőződésről
van szó, csak a regény vége felé észlelhetjük igazából. Addig a kettősség két
objektíve eltérő magatartás. A dzsetek világának bemutatásában a szellemtörténetek, a kísértethistóriák általános vonásai is jelen vannak, de nem ezek a
hangsúlyosak. Nem a reális és a fantasztikus világ eltérései á döntőek a mű
egésze szempontjából, hanem éppen a lényegi hasonlóságok, a gondolkodó
lényhez méltatlan magatartásminták domináns volta. Mellesleg a dzsetség kialakulásában és létezési módjában lehetetlen észre nem venni Marcel Aymé
híres történetének, A faljárónak az ihletését.
83

Végül is a regény életanyaga és gondolati anyaga között különös feszültség vibrál. Se a valódi világ, se a dzseteké nem mutatja a megváltozás lényegi
jegyeit. S az a néhány Egész ember mintha csak a megváltás gesztusával tudna
tiltakozni. Ami végső soron mégsem evilági tett, hiszen a megtisztulást csak
képletesen ígéri. A regényvilág hétköznapjaiban sem Árpád, sem Dániel nem
tekinthető életmodellnek. S mintha Czakó Gábor a kivonuló-megváltó típusokból, a Dánielekből kezdene kiábrándulni. Ezt a kiábrándultságot egyelőre
feloldja a regény szimbolikus kicsengése, de ez sem feledtetheti, hogy Dániel
sem ad megvalósítható életprogramot. A kivonulás a szigetre a könyörtelenül
társadalomkritikus szemléletnek mindig is egyik lehetséges következtetése, s
gondolatilag igen termékeny is lehet ez az eszme, mint például Németh
László munkássága bizonyította, de ugyanő példa arra is, hogy a szigeteszme
a valóságban zsákutca. (Szépirodalmi.)
VASY GÉZA

Galgóczi Erzsébet: Mag/ar karrier
Galgóczi új kötete, a Magyar karrier egyfelől — tárgyválasztását, problematikáját, szerzőjének attitűdjét tekintve — szervesen illeszkedik az írónő
eddigi műveinek sorába, másfelől viszont — ábrázolásmódját, műfaját, jellegét
illetően — olyannyira elüt tőle, hogy kínos zavarba ejti a kritikust. Ezért is,
mielőtt zavarában bámit is szólna e művekről, jobb, ha felteszi magának a
kérdést: milyen műfajba sorolhatók ezek a forgatókönyvek, mi több, mely
művészeti ághoz tartoznak? Értékelhetők-e szépirodalomként, egyáltalán, önálló irodalmi műként, vagy egy más művészeti ág koordináta-rendszerében
kell elhelyeznünk és minősítenünk őket, azaz úgy, mint előkészítő munkát,
félkész terméket a majdani teljes alkotáshoz — a filmhez — képest. A kérdést
okvetlenül fel kell tenni, hiszen egy mű vázlata, tervezete más megítélés alá
kell hogy essék, mint a megvalósult, önmagában és önmagáért helytálló alkotás. Azaz az irodalmi novella, kisregény esztétikai-művészi kritériumai nem
alkalmazhatók a forgatókönyvre. Ezért méltánytalanul bánnánk Galgóczi Erzsébet jelen kötetével, ha a korábbiakhoz mérnénk.
A kötet hat forgatókönyvet ad közre. A címadó mű és a
Vadkacsalesen
társadalmi berendezkedésünk, közéletünk torzulásaira, fogyatékosságaira irányítja az olvasó figyelmét, a Tizenegy több mint hárem egy magánéleti erkölcsi konfliktust, a Bolondnagysága egy személyes drámát állít középpontba,
miként a Régen volt a háború és az Aki halott, megbocsát című írások is egyéni tragédiákat ábrázolnak, utóbbiak azonban olyanokat, melyeknek közvetlen
előidézői: a magyar történelem régmúltjának, illetve félmúltjának eseményei.
Ez persze nem jelenti azt, mintha a bolondokházából saját tanyájára meghalni
visszatérő öregasszony, vagy a szerelmi vetélytársát a többség megmentése
érdekében halálra ítélő bányász tragédiája kizárólag a privát szférában játszódna — őket is sűrű közegként veszi körül a mai magyar falu, illetőleg a
mai magyar kisváros, melyekről e forgatókönyvekből érzékletes képet kapunk.
84

A társadalmi közeg a Tizenegy több mint háromban még a drámába forduló
szerelmi románc háttere, a Vadkacsalesen című krimiben viszont már egyenesen főszereplővé lép elő. Itt ugyanis, a bányásztörténettel ellentétben, a két
főszereplő intim kapcsolatának ábrázolása csak színező, aláfestő elemként
szolgál a közéleti erkölcsök bemutatásához. A ma élők sorsába nemcsak a
társadalom, hanem a történelem is beleszól, főképp 56 — Galgóczi elmaradhatatlan témája —, mely a forgatókönyvek közül kettőben közvetlenül is megjelenik. „Még annyi mindent nem mondtunk el a személyi kultuszról, 1956-ról
— nyilatkozta egy 198l-es interjújában az írónő —, hogy úgy érzem, nincs
jogom magánéleti dolgokkal bíbelődni."
Nem is vádolhatja őt senki azzal, hogy ilyesmikkel „bíbelődne", ez a kötet
ugyanolyan elkötelezett moralistának, a társadalmi fonákságok érzékeny ábrázolójának, az igazság sziklaszilárd képviselőjének mutatja őt, amilyennek előző
műveiből megismertük. Riporternek inkább, mint pszichológusnak. Nem lehet
Galgóczi szemére vetni, hogy a l'art pour l'art hívéül szegődött volna. Mindig
is az ellenkező veszély fenyegette, az, hogy elragadja őt a morális indulat, a
publicista szenvedélye, és túlságosan direkt ábrázolásra csábítja. Réz Pál erre
már 1972-ben felhívta a figyelmet. Az, amit az Inkább fájjon novelláiról ő
tizenöt évvel ezelőtt mondott, a mostani forgatókönyvekre fokozottan érvényes: „A helyzetek, a problémák izgalmasak és i g a z a k . . . az emberek, akik
átélik őket, nem mindig. A novellák valóságtartalma kétségbevonhatatlan,
Galgóczi morális tartása megejtően rokonszenves, háborgást és felháborodást
indító dühe ellenállhatatlan — de nem feltétlenül és nem eléggé a művészet
csatornáin jut el hozzánk az üzenet."
Galgóczi jelen írásainak világképét az írói moralitás formálja, ami annyit
jelent, hogy a valóság nem a maga objektivitásában, hanem az író hozzá való
viszonyán keresztül teremtődik újjá a műben, következésképp torzított formában, mivel ez a viszony erősen szubjektív. Az így létrejött műforma leginkább
a szatirikus, moralizáló művekkel, oktató tandrámákkal rokon, vagyis azokkal
a művekkel, melyekben a világ statikus minőségként, mozdulatlan totalitásként
jelenik meg. A társadalmi berendezkedést az író elvben helyesli, konkrét megvalósulásában azonban elfogadhatatlannak tartja. A Magyar karrier és a Vadkacsalesen olyan szociális közeget tár elénk, melyben a hatalmi pozícióban
levő egyedek saját személyes ostöbaságuk, lustaságuk, szélhámosságuk —
szellemi, fizikai vagy erkölcsi alkalmatlanságuk — következtében nem képesek
ellátni azt a feladatot, amelyet az adott berendezkedésben elfoglalt státusuk
számukra előír. Dobrait ugyan, ahogy felemeli, úgy — sorozatos baklövései
után — el is ejti a hatalom, de a Vadkacsalesen kiskirályai, úgy tűnik, az idők
végezetéig űzhetik kicsinyes praktikáikat, mert ebben sem a tisztességes, ám
nem eléggé elszánt párttitkár, sem az elszánt, de nem eléggé makulátlan képviselőnő nem tudja megakadályozni őket. így az ábrázolt világ nem történelmitársadalmi szükségszerűségként tárul elénk, hanem mint az e közeget alkotók
— véletlen egyedek — erkölcsi korlátoltságának terméke, azaz maga is mint
esetleges, véletlen produktum. Az ábrázolás ilyenformán nem jut el a tágasabb
érvény szintjére, esetleges marad. A szubjektivitás mint formáló elv a művészietlen, publicisztikus ábrázolásmód felé csúsztatja el ezeket az írásokat.
Nem jut el az ábrázolás az egyéni, a különös szintjére sem. A Magyar
karrier darabjai a szatirikus művek — tanmese, didaktikus, moralizáló példázat — műfaji csoportjába tartoznának, ha egyáltalán szépirodalmi műfaji
kategóriákba sorolhatnánk őket. De Galgóczi írásai forgatókönyvek, s ezért —
85

mint a bevezetőben említettem — a film birodalmába kell utalnunk őket.
E forgatókönyvek legközelebbi irodalmi műfaji rokona a dráma, nem annyira
a konfliktus köré épülő szerkezete, hanem a dialogikus forma miatt. Ami
Galgóczi forgatókönyveiben a párbeszédeken kívül esik, mintha nem is létezne:
a tárgyi világ vagy teljesen megszemélyesített, vagy kidolgozatlan, elnagyolt,
utalásokra, jelzésekre korlátozott. Az írónő szinte mindent — leírást, jellemrajzot, pszichikai ábrázolást — a szöveget majdan művé formáló rendezőre és
színészre bízza, miközben oly kevés fogódzót ad mindehhez, hogy a rendező
és színész szinte megoldhatatlan feladat előtt áll. Az adott szerepek sokszor
eljátszhatatlanok, mert ábrázolás helyett csak erősen redukált jelzéseket kapunk. Különösen sok az „üres hely" a figurák és az emberi kapcsolatok ábrázolásában. Dobrai és a titkárnő bontakozó szerelme például semmivel sincs
motiválva a nő korán és a férfi pozícióján kívül, ez azonban olyannyira sablonos, hogy egyéninek, különösnek éppen nem nevezhető. Mányoki és Szeniceiné születőfélben levő érzelmeit abból kellene elképzelnünk, ahogy az első
pillanattól „egymásra bámulnak". A képviselőnő és a kisvárosi mérnök egymás iránti vonzalmának keletkezéséről ezt olvashatjuk: „Edit fölméri a férfit,
s bár semmi jelét nem adja, éreznünk kell, hogy vonzónak találja."
Sokszor a cselekményvezetés motívumai sem világosak, és ezt még a rendezés sem korrigálhatja majd. Az Aki halott, megbocsát hősnőjének fájdalma,
monomániás múltidézése részvétet kelt, de nem értjük szélmalomharcának
célját — holott az egész cselekmény erre épül —, mit akar a mai harmincnegyvenéves hivatalnokoktól, mit kér rajtuk számon. A Bolondnagysága
cselekménye túlságosan ösztövér ahhoz, hogy dráma lehessen, a kollíziókkal teli,
drámának induló történet szentimentális elégiába csap át.
Fölösleges tovább sorolni a kifogásokat, hiszen a bevezetőben föltett kérdés magyarázatot is, mentséget is ad mindezekre. De nem igazolja az írónő
jelenlegi vállalkozását: Galgóczi ezúttal alighanem számára idegen terepre
tévedt. Eddigi írásainak erőssége a társadalmi jelenségekre való érzékeny reagálás mellett a kemény konfliktuskezelés, a drámaiság, a plasztikus tárgyi és
jellemábrázolás, a szituációs és pszichológiai mozgás objektíve megragadott
folyamata volt, vagyis mindazok a művészi erények, amelyek ebben a kötetben
csak igen halványan vannak jelen. S nem azért, mintha elapadt volna az írónő ereje, tehetsége. Galgóczi írásaival hatni akar, mégpedig minél gyorsabban,
tehát a legpopulárisabb formát választja mondanivalója közvetítésére. Ez pedig
a televízió. A tv-játékok nemcsak gyorsabban, hanem biztosabban is eljutnak
a nagyközönséghez, mint a könyvek. Emellett Galgóczi erősen drámai, konfliktusközpontú novellái mindig is alkalmasnak látszottak filmfeldolgozásra. Hiba
volt azonban az írónő részéről egyenesen a forgatókönyveket — e novelláihoz
képest összehasonlíthatatlanul szegényesebb nyelvű, elnagyolt, kimunkálatlan,
vázlatos szövegeket — közreadni. Galgóczi vérbeli művész, született novellista,
nemcsak saját nemzedéke, hanem az egész mai magyar irodalom legjobb prózaírói között foglal helyet. Nem azt mondjuk, hogy a jövőben mondjon le a
televízió nyilvánosságáról, hanem azt, hogy filmre szánt témáit is novellákban,
regényekben írja meg. Mert jelen kötetének kudarca semmi mást nem bizonyít, mint azt, hogy Galgóczi csak a széppróza műfaji keretein belül tud igazán
művészi módon gondolkodni. Hiszen semmi akadálya sincs annak, hogy a tőle
mégszokott színvonalú írásokat — ő maga vagy valaki más — a továbbiakban
még forgatókönyvekké is átdolgozza. (Szépirodalmi.)
HIMA GABRIELLA
86

Hová lett A juss?
SZENTI TIBOR: PARASZTVALLOMÁSOK
Emberi gyöngénk, hogy a Váradi Regestrum óta minden vallomás érdekel bennünket. Ügy érezzük, helyettünk szól a kérdező, és nekünk felel a
beszélő. Akkor is így van ez, ha tudván tudjuk, azoknak a boszorkányvallomásoknak a zöme (vagy talán mind?) súlyos erőszak szüleménye. Hogyne érdekelne bennünket Szenti Tibor parasztjainak vallomása? A lehető legjámborabb ember kérdez itt, okosan, szépen, és olyanok felelgetnek, akiket
majdnem kisöpört az emlékezet a történelemből. Mert ezek a parasztok vagyonosak, az ágrólszakadt szegényparasztokhoz semmi közük nincsen. Ha az
egész eddigi magyar irodalom rebbelisvonulata emezeknek szolgáltat elégtételt — hosszú lenne a sor, ha tételenként akarnám írni —. hadd pislantsunk
bele azoknak az életébe, legfőképpen pedig észjárásába is.
Rokonszenves az indítás is. Ahogy Nagy Gyula a vásárhelyi puszta népének adta oda első olvasásra könyveit, bírálatot várva tőlük, úgy viszi el
szerzőnk is a kéziratot azokhoz, akikről szól. Pedig a gyűjtés közben se bízta
magnetofonra ő se az értékes gondolatokat, leírásuk közben mondatról-mondatra visszamondogatta nekik, hogy legyen alkalmuk javítani közben. Hangosan jegyzetelt tehát. Bátor és rokonszenves a vállalkozás, ha valaki meglátja bennük az elkövetni készülő hibát, ők biztosan meglátják. Tévedés kizárva, ez az ember minden lépésénél gondoskodott róla, hogy a lehető legigazabbat írja. Bárcsak mindenki megtehetné ugyanezt!
Stílusa szép és átlátszó, mint pohárban a víz. Parasztközelsége segíthetett
benne legtöbbet, hogy átjárhatatlan bozótokba ne keveredjen. Itt-ott fölsejlik, saját famíliájának a történetét is beleírja. Ha gyerekfejjel is, megélte talán a könyv egy részét maga is. Még egy erős nyomaték az igazmondás mellett. Amikor pedig azt írja, elkészült munkájának töredékét tartjuk csak kezünkben, a sajnálat is átsuhan rajtunk. Mindenki tudja, sajnálni csak az képes,
aki mellette áll. Lecövekelünk mellé, jöhet az élmény, mi biztosan befogadjuk!
Ne tagadjuk, amikor kezünkbe vesszük a könyvet, összegezzük azt a képet, amit eddig az emberek emlékezetével átfogható időnek éppen ezekről az
embereiről tudunk már. Készenlétbe is helyezzük mindet, hadd vitatkozzanak bennünk az új ismeretekkel. Azt a lelki sivárságot, mindent megkaparintani akaró kapzsiságot is, amit Tornyai festett meg A juss-ban. Varjúsötétségű alakok cibálják a lepedőt a haldokló alól, nehogy a másiknak jusson.
Báva öreg ül az ágy előtt, tudomást se vesz arról, ami eltávozó párja körül
zajlik. A másik föstött világ is elénk tolakszik, puszta van rajta, girhes lóval,
és címe szerint is a bús magyar sorsot ábrázolja. Keressük a kapcsolódási
pontokat legalább, hogy a leírt szöveget valahogy a kép mellé vasalhassuk.
Nem megy. Már szinte füstöl a vasaló, mégse simul össze. A szomszéd nagy
falu, Orosháza (talán régiségét is őrző itteni változat szerint Orosegyháza)
írófia, Darvas József is a másik oldalról hozza elénk ugyanezt a világot. Könyörtelennek, ridegnek, közelképeivel kegyetlennek mutatja. Ágaskodik a
gondolat bennünk, de nem baj, hadd vitatkozzon a kettő.
Födelén gondolkodószék áll, hófehér nyomattal, külső borítóján ember
87

ül a székben, színes fölvételen. A paraszttirannusok trónján a régi család
legfőbb feje, az öreggazda. Arról ne beszéljünk most, hogy a fényképész
ügyetlensége túl messzire vitte a tanyától a belső bútort, inkább arról, hogy
Szenti szándékosan fordít hátat a másik oldalnak, a kegyetlennek látszó világnak, noha nemegyszer hangoztatja maga is, hogy ez a világ valóban kegyetlen volt. Elsősorban azért, mert a gazda nem akarta föladni nagycsaládi
trónusát, és gyerekeinek élete szinte a földrevárás jegyében telt el. Az irodalom egyéb műfajaiban lehetetlen volna egy korszak szennyesét himnuszokkal tisztára mosni. Félig se merem állítani, hogy ez a szándék vezette volna
Szenti gyűjtögető tollát, fölmentésnek elő is jön mindjárt a megírt szöveg
most ki nem adott része, — talán! — csak, ismétlem újra, háborúzik bennem a két oldal.
Kár háborúznia, a szerző kimondja, rétegvizsgálatról van itt szó csupán.
És sorakoztatja a beszédesnél beszédesebb példákat arra, hogy a nagy menekülés éveiben is, idegen földön is gyarapodott a vagyon, lett „10 Eökör, öt
Ló, Gulyabéli marha cir(citer) 40, Szöllő 140. út", hogy a betegségek meggyógyítására mi mindent használtak, beleértve a kolerát, a trachomát, a torokgyíkot is, hogy a nagygazdák szerelmi életébe mennyire belefért a hűség
és a szeretőtartó kicsapongás (végre ő is közel mer menni ehhez a kényesnek, sikamlósnak, megközelíthetetlennek mondott témához!), hogy a halál, a
temetés, benne a mindmáig kibogozhatatlan és megmagyarázhatatlan öngyilkossági áradat miképp is érthető voltaképpen, hogy a parasztság mennyire
„Önellátó" tudott lenni verseivel és rajzaival is, bár a rímfaragókat és a rajzoígatókat különös parasztoknak mondja, hogy a régi nagycsaládot a vagyon
és a szeretet (?) tartotta össze, hogy a háborúknak milyen üledéke maradt
meg az emberekben — föltehetően enciklopédikus összefoglalásra törekszik a
szerző. Meg ne feledkezzünk a zárófejezetről, a gazdák hitvallásáról se.
Kockázatos dolog darab-munkáról végérvényesnek tűnő véleményt mondani, akár mellette, akár ellene. Természetesnek tartom, hogy a vásárhelyiek
egyházi kötelékébe a református egyház fér bele, hiszen a katolikusok csak
töredékben voltak jelen. Azt is értem, hogy a protestáns vallomástevők ittott oldalra is szúrkáltak, meg-megcsípték a másvallásúakat. Biztosra veszem,
én se változtattam volna rajtuk, bár erősen úgy tűnik, a protestáns paraszt
vallásossága ugyanolyan földközpontú volt, mint más vidékek másvallású parasztjaié. A gyakorolt vallásról, és nem a hittételekről beszélek! Majdhogynem biblikus pátosszal beszél arról, hogy abból a nádból, amelyből a Délalföldön a katolikus egyház beleegyezésével, a földesúri és állami ítéletek
végrehajtásával máglyák lángoltak föl, és a boszorkányság miatt százakat
küldtek kínhalálba, ebből a nádból a református pap oltárt emelt. Jó, elhisszük, hogy a Károlyi család úriszéke tárgyalta a vásárhelyi boszorkánypöröket, és innen nézve akár a katolikus egyház áldozatának is tekinthető
Kántor Kata, az utolsó megégetett vásárhelyi boszorkány (1732. november
12-én!), de hogy mindezek előtt elhiggyük, „van valami varázsa a vásárhelyi
boszorkányságnak", az már megkísértésnek is sok. Gondolom, a három tanú
mind katolikus lehetett, ha Szenti Tibor újra megnézte a pör eredeti anyagát
is, bár jócskán szolgáltat rá példát a mi történelmünk, hogy tanúskodni is
tudunk erőszak nyomása alatt, nemcsak bevallani. De mindenestül fölmenteni a bírákat olyan pör bevezetőjeként, amelynek a vége a hűtlen asszony
Mester által feje elvesztése, kimondván, hogy azok nem véres kezű, szadista
hóhérok, mással nem magyarázható, csak avval, hogy ők talán már nem ka88

tolikusok. Az pedig, hogy az Ótemplomba futottak, és a rebellis
Krisztus
ágyékkendőjébe kapaszkodtak — képzavarnak is elmegy. Nem merem kimondani se, közbeékelt szavaiból mintha az tűnne ki, a régi hitvitázók érveit
melegítené föl. Jól tudja, hogy nálunk, most, hitvitát kezdeni több szempontból is időszerűtlen. Régesrégen eljárt fölötte az idő, és az egyházak inkább
az együttműködés lehetőségeit kutatják.
Hivatkozik egy egyházi határozatra 1765-ből, amely szerint ha valaki
nem küldte iskolába gyerekét, hogy legalább írni és olvasni megtanuljon, azt
nem temette el az egyház. Később ugyan azt is mondja — mintha megfeledkezne az előzőkről —, hogy a feudális kori peranyagokban a parasztok zöme
nem tudta a nevét aláírni, helyette a „keze vonása", vagyis a kereszt áll.
Kicsivel még arrébb vallja csak be, hogy a parasztság széles rétegei csak a
kiegyezés után váltak írástudókká, és az ipari forradalom éveiben, 1880 körül
terjed el közöttük az írásbeliség. Arról közben egy szó se esik, hány temetetlen halottja volt a több mint száz év alatt Vásárhelynek. Mert az a határozat föltehetően csak fenyegetés maradt.
A földből élőt a háború mindig megviselte. A katona nem szántott, nem
vetett, enni mégis akart, és fegyvere is volt, hogy mástól elvegye. Amikor
Szenti saját véleményét fűzi hozzá, és a nemzeti gyászunkba befogadott Rákóczi-szabadságharcról azt mondja, „barmot és élelmiszert elraboltak", akkor
a fogalmazáson mégis megbotlik a szemünk. Máskor legföljebb rekvirálást
említ. Hadd jöjjön ide a katonasághoz illő másik mondata is: „1936-ban katonáskodó gazdák a második világháborúra készülnek". Kép alatt áll ez a
mondat. Ki tudhatta már akkor parasztéknál, hogy lesz egy második is? A
mindvégig alapos rétegvizsgálatból, sajnos gyakran kiugrik a szerző végig
nem gondolt, elfogultságnak ható elhamarkodottsága. A kötet értékét rontja.
A címben már Tornyai képét, A juss szellemét, erejét, nyomasztó hangulatát kerestem. Egy darab-bekezdést mégis áldoz az ádáz jussolásnak, és később még hozzátesz másfél mondatot, ha akarjuk, akár ki is pipálhatjuk a
gondolatot. Az időtlenségből kiragadva azt is mondja, ha a gazda rosszul bánt
cselédjével, előbb-utóbb nem kapott. Ha igaz lenne, akkor az emberpiac, a
köpködő talán ki se alakulhatott volna. Hihetetlen utánpótlás volt a szegénységben.
Nem akarom keresztezni gondolataimat, újra mondom, ez a könyv megérte a megírásába fektetett fáradságot, olvasása pedig élvezet. Ne vessük le
mégse előítéleteinket, más forrásból szerzett ismereteinket se, ne feledjük el
a századforduló és a két háború közötti irodalom javát, az agrárszocialista
mozgalmak címszó alatt ismert korszakot se, mert korhű képet csak így kaphatunk.
Még egyetlen ártatlan kifogás álljon itt a legvégén. Irodalmi riportjainkban hemzseg a betűzés, akkor is, ha semmi szükség nincsen rá. Nem tudom
okát, miért csak a nevek kezdőbetűit írja szerzőnk, hiszen a legvégén föloldja a betűrejtvényt.
A módosabb gazdáknak a neve is kiadós, legalább háromtagú. Lehetetlen követnünk, minduntalan hátra fordítanunk viszont fárasztó. Egyetlen példa rá egy rövidke bekezdésből: D. V. J. egyik kései leszármazottja N. V. J., aki K. Sz. E. dédapja volt.
Kilátnunk is nehéz mögüle.

(Gondolat.)
HORVÁTH DEZSŐ
89

Az ókortudomány számadása
A közelmúltban jelent meg — sajnálatosan nagy késéssel — A magyar
ókortudomány bibliográfiája 1951—1975 című kiadvány. A bibliográfia mindig
számadás, akár egyetlen szerző munkásságát, akár egy széles tudományterület
eredményeit öleli fel. Jelen kötet egy roppant fontos korszak tudományos
kutató és ismeretterjesztő munkájáról, műfordítói tevékenységéről ad képet:
a 2. világháborút, a felszabadulást követő évek nehézségei után kibontakozó
alkotómunka első negyedszázadának termését méri fel. A meglepően nagy —
közel ezer oldal — terjedelmű, 12 651 tételt felsorakoztató kötet 5 fejezetre,
ezen belül mintegy 40 pontra és további alpontokra tagolva regisztrálja módszeresen anyagát, a térben és időben tág értelemben vett ókorkutatás és klaszszikus tanulmányok területét, felölelve a Távol-Kelet ókorát, kitekintéssel az
antikvitás továbbélésének kutatására, a középkori görög és latin írásbeliségre
s a humanizmusra.
E negyedszázad ókortudományi kutatásaira alapvetően jellemző a történeti
szemlélet meghatározó érvényesülése, a periférikus és steril témák felől a lényeges kérdések, így az ókori gazdaság és társadalom problémái felé fordulás.
Elmondhatjuk, hogy tudományunk, amelyet régebben szokás volt — igaz,
alapos túlzással és indokolatlan általánosítással — a 'Wissenschaft des NichtWissenswerten' címkével ellátni, immár valóban társadalmi tudatformáló tényezővé vált. Ebben része volt annak a körülménynek, hogy a középiskolai
latin s főleg görög nyelvi oktatás és az egyetem klasszika-filológiai képzés
fokozatos háttérbe szorulása ellenére gyarapodott a szakma kutatógárdája: a
régi mezőny mellé ezekben az évtizedekben a kutatók új nemzedékei nőttek
fel. (Félő azonban, hogy az örvendetes fellendülés csak átmeneti jellegűvé
válik, hacsak nem történik hamarosan kedvező fordulat az említett területeken.)
A hatalmas anyagnak alább csak néhány karakterisztikus részével, lényeges teljesítményével tudunk foglalkozni. így mindjárt a tudománytörténeti rész
(37—59. 1.) kapcsán azt emelnénk ki, hogy a közölt tételek tanúsága szerint
szakembereink mind nagyobb mértékben kapcsolódhattak be a tudomány
nemzetközi vérkeringésébe; utalhatunk itt a tudományos konferenciákon való
részvételekre, szereplésre, a külföldi kiadványokban való publikálásra, s magára arra a tényre, hogy az idegen nyelven való hazai publikálás lehetősége
— minden alkalmi zökkenő ellenére — a korábbiakhoz képest jelentős mértékben felvirágzott.
S most nézzük közelebbről a főbb tudományterületeket!
Impozáns az ókori Kelet kutatásának hatalmas terjedelme (73—225. 1.).
Ez nem is meglepő, hiszen a magyar orientalisztika mindig is az ókorkutatásunk egyik legerősebb területe volt, amely már régebben nemzetközi elismerést
szerzett, örvendetes ugyanakkor, hogy a hagyományosan preferált tudományágak — mint az egyiptológia, asszirológia, hebraisztika, iranisztika — mellett
egy sor korábban háttérben álló terület (például Mitanni, Ugarot, El ám stb.)
kutatása is jelentősebb szerephez jutott.
A leggazdagabb, s nyilván az olvasók széles táborának szívéhez is legközelebb álló rész az, amely az antik klasszikusok műveivel kapcsolatos anyagot
ismerteti (237—520. 1.). Az anyag jelentős részben fordításokat regisztrál. Ez
egyfelől jelzi azt a sajnálatos tényt, hogy a klasszikus nyelvek oktatásának
háttérbe szorítása, következésképpen ismeretének csökkenése miatt egyre töb90

ben csak fordítások révén tudnak közeledni a görög és római irodalom alkotásaihoz; mutatja viszont a gyarapodás azt is, hogy kutatóink, műfordítóink
vállalták az igények megnövekedéséből eredő feladatokat és jelentős eredményeket értek el. Az anyag körének bővülését jellemzi két számadat: az előző
negyedszázad termését feldolgozó Borzsák-féle bibliográfia kereken 210 szerzőt,
a mostani kereken 430-at regisztrál. (Elfogadható a főszerkesztő, Ritoók Zsigmond álláspontja, hogy számon tartja az egyes fordítások, szemelvények öszszes elérhető közlését, hiszen nagyon is esetleges, hogy az olvasónak éppen
melyik kötet áll rendelkezésére; az viszont kétségtelen, hogy így bizonyos
aránytalanságok jönnek, létre; erről majd alább!) — Lényegesebb azonban a
számszerű növekedésnél a tematikus szempont alakulása, amit hadd szemléltessek két példával a bevezetőben említett gazdaság- és társadalomtörténeti
irányultság összefüggésében. Appianos Borzsáknál egyetlen adattal szerepelt,
Ritoóknál 23-mal, köztük a római polgárháborúkról írott mű kétnyelvű kiadásának két kötete. A rabszolgatartó gazdálkodás megismerése tekintetében
elsőrendű forrás Cato, Varró és Columella műve: ezek iránt az előző negyedszázadban semmiféle érdeklődés nem. mutatkozott — a mostaniban 27 tétel
mutatja az érdeklődés irányának megváltozását, ami egyebek között Cato és
Varró mezőgazdasági munkájának kétnyelvű kiadását is magával hozta.
Igen szép eredményeket tarthat számon a felirattan termésének a feldolgozása (520—555. 1.); azonban ebben a részben — lényegében az epigráfiai
kiadványok sokrétűsége miatt — még a többé-kevésbé hozzáértő szakember
számára sem könnyű az eligazodás, áttekintés.
Gyökeres fordulat figyelhető meg — magától értetődően — a vallástörténet témakörében (641—663. 1.), ahol a korábban nemegyszer apologizáló fejtegetéseket a kritikusan megalapozott történeti elemzések, illetve bizonyos valláskritikai tendenciák váltották fel. Tagadhatatlan azonban, hogy az utóbbi
területen nem egy olyan dilettáns próbálkozást regisztrálhatott a bibliográfia,
amelyeknél a szerzők szándéka és tudományos felkészültsége nem állt megfelelő arányban.
Pregnánsan mutatkozik meg a korszakváltás a tematika, szemlélet, módszer és célkitűzések tekintetében az ókori történelem gazdag kutatási eredményeinek számbavételekor (685—730. 1.). Erre a fejezetre nyilván nem elmarasztalólag vonatkozik, amit a Bevezetés (12. 1.) elsősorban a meglepően sovány
irodalomkutatással (663—672. 1.) kapcsolatban joggal kifogásol, ez: „a vizsgálatok túlnyomórészt történeti jellege". Kétségtelen: a fejlődés általában sem, s
egyes diszciplínák területén különösen nem volt töretlen és egyenes vonalú;
olykor kedvezőtlenül befolyásolták kultúrpolitikánk vargabetűi, s a tudományon kívüli tényezők is hol ösztönzően, hol gátlólag, bénitóan hatottak. Történelmünknek a bibliográfia által felölelt negyedszázadáról is sajátosan jellemző
képet fest egy ilyen nagyszabású összefoglalás.
.Bibliográfiánk tanúsága szerint a kislétszámú szegedi kutatógárda derekasan kivette részét az ókortudományi kutatómunkából: nagyszámú magyar és
idegen nyelvű tanulmány, kongresszusi előadás, fordítás került ki tollúk alól;
az Acta Antiqua et Arhaeologica-sorozat kötetein kívül több mint 30 önálló
kiadványnak voltak szerzői, társszerzői. Kiemelkedők a fiatalon elhunyt Horváth István Károly kutatásai a római költészet területén, valamint gazdag műfordítói munkássága, Maróti Egonnak az antik mezőgazdasággal és rabszolgafelkelésekkel foglalkozó munkái, Szádeczky-Kardoss Samunak a szegedi táj és
a népvándorláskor népei történetét tárgyaló írásai.
91

Érthető talán, hogy egy fontos korszak összefoglaló bibliográfiájában
először is azt keresi az olvasó (=használó!), hogy milyen tudományos fejlődést
tükröz. Ami e tükrözés módját, azaz magának a bibliográfiának az értékét
illeti: egyetlen kifogásunk van, de ez elvi kérdésnek is tekinthető: vajon csak
az-e a feladata a bibliográfiának, hogy mechanikusan reprodukálja egy könyv
címlapjának adatait, vagy pedig ezen túl is igyekezzék kellő tájékoztatást
adni az olvasónak? Gondolok például az akadémiai kétnyelvű sorozat köteteinek bevezető és kísérő tanulmányaira, amelyek következetesen cím nélkül
szerepelnek. A bevezetések esetén kézenfekvő a gondolat, hogy ezekben a műről és szerzőjéről lehet szó; de miről szól a kísérő tanulmány — olykor nem
is egy? Ennek mindenképpen helyet kellett volna szorítani, ha már a fordítások esetén olyan bőkezűen bántak a terjedelemmel, hogy a néhány soros verses
vagy prózai szemelvényeket is a különböző kötetekben szereplő címükkel
együtt tüntették fel. — Amiként irodalmi művek esetében, úgy tudományos,
tudományos ismeretterjesztő munkák esetében sem közömbös a fogadtatásuk,
a megjelenésüket követő érdeklődés. Ennek egyik legfőbb fokmérője a róluk
írt ismertetések, méltatások, akár bírálatok sora. Ezért nem helyeselhető az a
szerkesztői következetlenség, hogy azonos sorozatban megjelent, hasonló jellegű
munkák közül egyesek után feltüntetik a rájuk vonatkozó recenziókat, másoknál viszont mellőzik. Hasonlóan furcsa, s aligha indokolható az is, hogy például az Antik Tanulmányok Vita rovatában napvilágot látott közlemények hol
a folyóiratban olvasható saját címükkel szerepelnek, hol anélkül, csak a bírált
mű adataival, mint a Könyvszemle rovat rövid recenziói.
Utóbbi észrevételeink nem csorbítják a hatalmas vállalkozás érdemeit: az
új bibliográfia hasznosan fogja szolgálni az ókor máig ható kulturális értékei
iránt megnyilvánuló széles körű érdeklődés ébrentartását és megszilárdítását.
(Akadémiai)
MARÓTI EGON

Petrus Ransanus: A magyarok történetének
rövid foglalata
Bár valószínű, hogy a Hunyadi Mátyás udvarában megfordult olasz származású humanista történetírók közül Petrus Ransanus (Pietro Ransano; 1428—
1492) neve sokak számára ismert, mégis úgy tűnik: munkásságáról már nemigen mondhatjuk el ugyanezt. Nem is csoda, hiszen a latin nyelvismeret háttérbe szorulásával csak kevesek számára adatott meg manapság az a lehetőség,
hogy Ransanusnak a magyarok történetéről írt munkáját tanulmányozhassák.
Az Európa Könyvkiadó jóvoltából azonban most már a szélesebb olvasóközönség
számára is hozzáférhető Blazovich László és Sz. Galántai Erzsébet magyar fordításában az Epithoma rerum Hungararum (A magyarok történetének rövid
foglalata), amely az első kísérlet históriánk humanista szellemű feldolgozására.
Munkájának jelentősége ellenére is úgy tűnik azonban, hogy kissé mostohán
bánt vele az utókor, hiszen kortársainak, a vándorhumanista Galeotto Marzió92

nak és a számos vonatkozásban Ransanusra támaszkodó Antonio Bonfininek
a műve — részben vagy egészben — már korábban is olvasható volt magyarul.
Az említett humanista történetírók tevékenysége nagymértékben hozzájárul
ahhoz, hogy a későbbi korok embere plasztikus képet alkothasson történelmünk
egyik legkiválóbb uralkodójáról és a XV. századi Magyarország helyzetéről.
Ugyanakkor az általuk kidolgozott elméletek némelyike számos esetben, hoszszabb-rövidebb időre, a későbbi történetírás útját is meghatározta. Ezért érdemel figyelmet és elismerést az a nagyszabású, Szegeden folyó munkálkodás,
amelynek egyik kézzelfogható eredményeként napvilágot látott Ransanus művének fordítása. De ugyancsak az itt folyó munkálatok tették lehetővé, hogy
most már a könyvesboltokban is találkozhatunk a középkori magyar krónikairodalmat legmagasabb fokon összefoglaló és a humanista szemléletet hazánkban
meggyökeresítő Thuróczy János krónikájának kritikai kiadásával, amelynek
elkészítésében Ransanus egyik fordítója, Sz. Galántai Erzsébet is részt vett.
Folytatásként pedig hamarosan kézbe vehetjük a Thuróczy művéhez készült
latin nyelvű kommentáranyag első kötetét is, amely nagymértékben megkönynyíti a krónika szövegének megértését.
De nemcsak ezért ejtettünk szót a korábbi krónikakompozíciót feldolgozó
és kiegészítő, a magyarok történetét Mátyás koráig elbeszélő, köznemesi származású Thuróczyról. Tudnunk kell ugyanis, hogy Ransanus, aki bő egy év alatt
készítette el Epithoma című munkáját, Thuróczy művét vette alapul a maga
humanista stílusban megírt históriájához, amelyben már több szó esik a Hunyadiakról és Mátyás uralkodásáról. A palermói születésű, kiváló iskolákban
tanult, s 1476-ban Lucera püspökévé szentelt Ransanust 1468 táján I. Ferdinánd
nápolyi király hívta udvarába diplomáciai szolgálatra. Az egykori domonkos
szerzetes hamarosan az Aragóniai-ház bizalmasa lett, s rábízták a király kisebbik — későbbi esztergomi érsekként felbukkanó — fiának a nevelését is. Nem
véletlenül esett rá I. Ferdinánd választása akkor sem, amikor követként küldte
őt Magyarországra. Az 1488 és 1490 között Mátyás udvarában tartózkodó lucerai
püspök kettős céllal érkezett hazánkba. Részben a nápolyi királyi család üdvözletét tolmácsolta Corvin János és Sforza Bianca házassága alkalmából, részben pedig Mátyást igyekezett befolyásolni abban a vonatkozásban, hogy a magyar trónért megindult küzdelemben az uralkodó Beatrix elsőségét biztosítsa.
Nem lehetett könnyű dolga, hiszen hamarosan kiderült, hogy Mátyás halála
után Beatrixnak nemcsak a királynői korona elnyerésére nem volt esélye, hanem még II. Ulászló felesége sem lehetett.
A jeles humanista hírében álló, a humanista történetírás minden fortélyát
alaposan ismerő és a gyakorlatban is kiválóan alkalmazó Ransanus, akinek Magyarországra érkezésekor már 60 könyve állt készen, köztük az 1458 és 1460 között írt hatalmas világtörténet, a Minden idők évkönyvei (Annales omnium temporum), azt kapta feladatul, hogy a kor ízlésének megfelelően, Thuróczy munkáját alapul véve, egységes humanista stílusban írjon egy magyar történelmet.
Művét, amiről több kézirat maradt fenn, először Zsámboki János adta ki 1588ban; az egyes kéziratok közti kapcsolatok feltárását, majd a munka kritikai kiadását Kulcsár Péter végezte el 1977-ben. A fordítás néhány módosítástól eltekintve, lényegében ezen a kiadáson alapult. Ennek megfelelően nem tartalmazza
az ugyancsak Ransanus által írt, de a Kulcsár Péter által már magyarul közreadott Corvin Jánosról című fejezetet, valamint a Minden idők évkönyveiből szintén Kulcsár Péter által közzétett magyar vonatkozású részeket.
93

Ransanus művéből azonban nemcsak az derül ki, hogy miként tudja alakítani saját sorsát maga az ember a virtus és a fortuna segítségével a legfőbb
hatalomnak számító Isten vagy a Fátum kedve szerint — ami eddig még tulajdonképpen sztereotípia számba menne —, hanem az is, miként látta a XV. századi Magyarországot egy idegen, aki elfogulatlan képet igyekezett rajzolni hazánkról. Ezért képezik munkájának legbecsesebb fejezeteit azok a részek, ahr""
önállóan — Thuróczytól függetlenül — dolgozhatott.
öí
Ezek egyike a királyi pár előtt elmondott szónoklata, amelyben megrajzold
Mátyás fejedelemportréját is. Tetszetős előadása és a Hunyadiak származásáréi
ragyogó logika segítségével kifundált elmélete ellenére sem ez a rész tekinthető
az igazán értékesnek — hiszen itt a reneszánsz uralkodóról alkotott modellnek
megfelelően igyekezett eljárni —, hanem a történeti részeket megelőző földleírása. Nem szabad elfelejtkezni ugyanis arról a tényről, hogy a XV. századra
a földrajzi, gazdasági, néprajzi, demográfiai és sok más jellegű adatot magukba
foglaló történeti művek vívták ki az elsőbbséget a középkori műfajnak tekinthető évkönyvekkel és krónikákkal szemben. Érthető módon, hiszen ez a m ű faj jobban megfelelt a polgárság igényeinek. Ransanus forrásértékű földrajzi
leírása tulajdonképpen két részből áll: Magyarország bemutatásából és a Duna
menti — a forrásvidéktől a torkolatig fellelhető — települések felsorolásából.
Elbeszélése lényegében az ókori geográfusok munkáin alapul, de kiegészül a
szóbeli források nyújtotta információval is, valamint az utazásai során szerzett
tapasztalatokkal, élményekkel. Munkájából az tűnik ki, hogy a Közép-Európa
fő közlekedési útvonalának számító Duna vidékét a királyi udvarban jobban
ismerték, mint az attól távolabb fekvő magyarországi területeket. Mivel az ország közigazgatási felosztását nem ismerte tökéletesen, ezért leírásában több
olyan megye is szerepel, amely a valóságban nem létezett. S míg a Dunántúlon
az elhelyezkedés sorrendjében szerepelnek a megyék, addig meglepően keveset
tud az ekkor a gazdasági fejlődés szempontjából jelentős területnek minősíthető
Alföldről. Ugyancsak gyér ismeretekkel rendelkezik az ország déli-délkeleti
részeiről.
Leírása során figyelmet szentel az észak-magyarországi nemesfémbányászatnak, említést tesz az itt található értékes kőzetekről, hőforrásokról és különböző
barlangokról. Megemlékezik továbbá a sóbányászatról és sókereskedelemről, illetve a borvidékekről. Ugyanakkor felfigyel egy fontos tényre is: a mesteremberek alacsony számára. E geográfiai fejezetben — a kor szokásának megfelelően — számos etimológiai fejtegetésbe bocsátkozik, s a városok bemutatása
során is minden esetben ügyesen felleli az ókori elődöt.
Ransanus munkájában, amely végső soron átmenetet jelent Thuróczy krónikája és Bonfini műve között, a magyarok eredetéről is megemlékezik. Történetszemléletének és az adott politikai viszonyoknak megfelelően lazít a korábbi
hun-magyar azonosság elvén, és a szarmata népet a magyar genealógiában a
szkíták és a magyarok közé iktatja. Ez megfelel a római eredetűnek feltüntetett
uralkodó számára is — hisz így mégis jogot formálhat az ősei által fegyverrel
megszerzett földre —, de ugyanakkor a szoros hun-magyar rokonság eivét valló
csoportosulás elvárását is kielégíti bizonyos mértékig.
A hun történethez hasonlóan koncepciójának megfelelően alakítja a Szent
Istvánról szóló, lényegében a Hartvik-legendán alapuló fejezetet is. Mivel munkájában mindenütt nagy teret szentel a vallás kérdésének, s a XV. századi Magyarországot is a kereszténység védőbástyájaként ábrázolja, többek között ezért
94

igyekezett egy Géza, István — Hunyadi János, Mátyás párhuzamot kidolgozni.
A IV. Béla lányáról, Margitról szóló legendát is oly ügyesen dolgozta át és illesztette munkájába, hogy a történeti kutatás hosszú időn keresztül önálló alkotásnak, s nem adaptációnak vélte azt.
Mindezek mellett fontosnak tartjuk megjegyezni, hogy Ransanus műve
még számos — korabeli szóbeli közlésen alapuló — információt tár elénk a
török elleni küzdelmekről (pl. Nándorfehérvár védelme), Mátyás III. Frigyes
császár elleni háborúskodásáról, valamint a magyarországi társadalmi tagozódásról.
|
Az elmondottak alapján egyértelműen kitűnik, hogy Ransanus műve — korlátai ellenére is — legjelentősebb középkori elbeszélő kútfőink közé tartozik.
A Bibliotheca Histórica sorozatban napvilágot látott kötet értékét, használhatóságát a fordítók gondos munkája nagymértékben emeli. Nemcsak az Epithoma
szabatos, világos és élvezetes magyar fordítására vállalkoztak, hanem a bevezető
tanulmányban részletes képet festenek a lucerai püspök pályafutásáról, valamint
a humanista történetírás módszereiről is. Frappáns előszavukban figyelmük
ezen túlmenően kiterjedt Ransanus munkájának több szempontú elemzésére,
stílusának bemutatására és a különböző kéziratok sorsának nyomon követésére.
Mindezt egy — Ransanus földleírásán alapuló — térképvázlattal is kiegészítették. Az Epithoma szövegének megértését pedig alapvetően megkönnyíti az a
— csaknem fél ezer magyarázatot tartalmazó — jegyzetapparátus, amely az
egyes eseményekkel, részletekkel kapcsolatosan a középkori históriánkban kevésbé járatos olvasó számára is készült. (Európa.)
PETROVICS ISTVÁN

95

1987. május 15-én és 16-án ismét
megrendezték a Fonyódi Helikon főszerkesztői tanácskozását. Idén a vidéki folyóiratok és a könyvkiadás kapcsolata állt a megbeszélések középpontjában, melyről Tüskés Tibor tartott előadást, Rádics József és Laczkó
András pedig korreferátumot.
A résztvevők megkapták a Fonyódi
Helikon tavalyi tanácskozásának anya-

gát tartalmazó füzetecskét; ismertetésére visszatérünk.
*

Megélénkült a JATE
bölcsészhallgatóinak folyóirat-kiadási
tevékenysége. Nemrégiben jelent meg a fiatal
történészek írásait tartalmazó
Aetas
1986/3. száma, valamint a Harmadkor
6. füzete, mely a fiatalok irodalmi folyóirata.

