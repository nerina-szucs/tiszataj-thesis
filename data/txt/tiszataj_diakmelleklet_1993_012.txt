51 5gJf
Leuende! Jilliä

H tiszatáj diáh-melléhlete

Mondják, hogy amikor Kosztolányi iszonyatosan szenvedve haldoklott, Karinthy
volt az egyetlen, aki valamelyest megnyugtatta: drága Dide, gondolj arra, hogy ez is jó
lesz valamire.
Aztán - így képzelem - kitámolygott a kórteremből; támolygott, hiszen jobbára
maga is lábadozott még a stockholmi agyműtét után, s mert megrendítette a költőbarát
pusztulásának látványa. És azért is, mert kétkedett: jó lehet-e valamire a szenvedés. Éppen írta az Utazás a koponyám körül regényét, elragadó frissességgel elevenítette fel betegségének jelentkezését, az első tüneteket; a művet ugyan folytatásokban közli már
a Pesti Napló, de még messze a befejezés, amiben mintha azt éreztetné: nem, nem jó
semmire. Vagy inkább megerősíti, amit Cini fiának írt korábban levélben?: „nem tudom, mit adnék érte, hogy még egyszer ne kelljen keresztülmennem ezen az élményen,
de viszont sokért nem adnám, hogy átéltem. Csak annyit mondhatok neked, hogy
a szenvedés bármily riasztó és taszító, van olyan érdekes és izgalmas, mint az öröm." Jó
lesz-e valamire? Nem, semmire. Mégis? Mégse? Hatvany Lajosnak írta a műtét után:
„ami a testi szenvedést illeti, saját szerény tapasztalataim alapján megállapítom, hogy
sem Jézus Krisztusnak, sem Wilde Oszkárnak nem sikerült érthetővé tenni, hogy tulajdonképpen mire való. Egyelőre én sem tudom, de sürgönyileg értesítlek, mihelyt rájövök." Igen? Nem? Igen? Nem? Az akáclevél-tépegetés közben az ember mindenesetre
figyel, méghozzá pillanatig sem ámítva magát, hogy előítéletek nélkül, mintegy szűzi
elfogulatlansággal. De nem is gyanakodva. Hanem? Hogyan lehet nyitottan és ugyanakkor határozott világnézettel, kíváncsian és sok-sok megszűrt tapasztalattal, patetikusan és ironikusan figyelni?
Egy esztendővel Karinthy halála után Babits őszinte csodálkozással kezdi emlékező írását: „Minduntalan rajtakapom magam, hogy úgy gondolok rá, mintha élne."
S Babits, akiről igazán nem feltételezhető, hogy szellemes megjegyzéssel vagy tetszetős
szójátékkal kedveskedne az olvasónak, saját különösség-érzetét foglalja össze: „O nem
halt meg bennem: de én meghaltam őbenne." S aztán: „nem tudom őt halottnak érezni!
Tudat alatt valahogy meg vagyok győződve, hogy él, és hogy ezt a kalandot is éppoly'
tiszta öntudattal, éber kíváncsisággal tapasztalja végig, mint két évvel ezelőtt az agyműtétet... lényéhez tartozott, hogy éljen és figyeljen." És amikor még mindig megfejtené Babits a rejtélyt: mi is az, amitől a rendkívüli életszerűséget érzékeli Karinthyra
gondolva (hisz az igazi művészet lényegéhez tartozik, hogy önmegújító, önaktualizáló,
mozgalmas, hogy évszázadok, évezredek múlva is úgy szólít meg, mintha kortárs alkotás volna - de itt nem erről az általános jellemzőről van szó, hanem például Karinthy
sajátos, élőbeszédszerű, mindig keresetlen, spontán nyelvéről); nos, a zavarba ejtő
életteliséget szemlélete különösségével magyarázza: „Valahogy csakugyan kívülről nézett mindent. Pedig igazán benne volt mindenben, s forrón izgatta az élet, minden,
amit látni és átélni lehet... egészben látott, mint aki kívülről néz; valahogyan mindig
szemben állt az élet egészével. így nézte az életet, partjaival, határaival és végleteivel.
Túllátott rajta, ahogy rendesen nemigen láthat túl, aki egészen benne van. Nemcsak az
élet érdekelte, hanem a halál is és az élet összes alternatívái, az idegen, nem emberi élet-

3

formák, az állati vagy fantasztikus lét minden elképzelhető formája, a lehetséges és lehetetlen túlvilágok... Más írók a halált is csak az életben látják, az életre való hatásában,
az élettel való kapcsolatában. Mi van az életen túl, az nálunk talán csak őt izgatta."
A Mennyei riport „túlvilági", és az Utazás a koponyám körül evilági, meg a nemlétet súroló kalandja is a nagyon élő, nagyon figyelő embert mutatja. Aki jól tudja, hogy az
élet, a lét csupa paradoxonból összetákolt; s bár „nyugtalan modell"-nek jellemzi önmagát, s többször kijelenti: nem szereti az állóképeket, nem az idomulást, az adotthoz
simulást, azt is bevallja, hogy a nyugtalan életet nyugtalanul figyelni egy életen át:
„kellemetlen állapot". „Ezt hívják írónak, szellemi lénynek?" Bizonyára. De a szorongásos nyugtalanságnak és az örök éber figyelemnek ez a keveréke csak Karinthy.
Önarckép című 1931-es pillanatfelvételében is a „folytonos készenlét" lelkiállapotával viaskodik, hogy „egy elintézetlen ügy állandó homályos érzése, vizsga előtti
drukk, egy életen át" kíséri. „Feladatot kaptam a bölcsőben és elfelejtettem, mi volt az,
figyelnem kellett mindenre, hogy eszembe jusson a tétel." Erről a „nem jó állapotról",
a szakadatlan vizsgaelőttiségről oly sokszor ír - neki ez a kiválasztottság tudata: nem
kivételezettség, hiszen csak rengeteg teherrel, felelősséggel, feladattal, a megvalósíthatatlanság és betölthetetlenség nyomasztó érzetével jár. Szünet nélkül és mindig az egészhez fordulni, és mindig kritikusan-önkritikusan. „Ha megríkattam az embereket, nevetnem kellett, de elkomorodtam rögtön, mikor nevetés kunkorodott fel szavamra."
S minthogy az ember magatartása, életmódja mindenben ugyanúgy érvényesül, ez a politikai, az esztétikai nézeteiben vagy a baráti kapcsolataiban is megjelenik. A Számadás
a tálentumról versében (milyen jellemző a cím!) is erről az örök ellenzékiségről szól:
mindig elvétettem bármily gyorsan forgattam színt és köpenyei
Zöldalapon kék voltam kéken sárga sárgán fekete fehér a feketén
Nem úgy mint a nagysikerű próféták s váteszek kik baragos-dacosan
Nyáron meleget prédikálnak és télen hideget fittyethányva veszélynek
En nagyravaszul mérsékletet és hagyományt hirdettem a forradalomban
S forradalmat és haladást mikor jött a Múlt fehér lepedőben
Emlékeztek még a Schöberl-pamlagra mely nappal szék éjjel ágy
Hát én egy olyan Schöberl-bútor voltam egyetlen példány a gyárból
Amelyik nappal nyugodalmasan szétterül hívogatva aludni
Éjjel meg ugrálni kezd a szegény fáradt polgár párnája alatt
Végre is mit tehettem hasznos akartam csak lenni kétségbeesetten
De mintha nemcsak a hasznosság kétségbeesett akarása volna paradox, hanem az
is, hogy közben makacsul törekszik a melegségj a fény felé, mert a „lélek heliotropizmusának boldogító törvényét" érzi magában. Én és énke folytonos harca: az emberi
méltóság, hősiesség eszménye, pátosz - elkeveredve a gúnnyal, a készenléttel, hogy kíméletlenül leleplezze a kisszerűség, a fontoskodó zsarnokság változatait; kaján vigyor
és meghatottság egyszerre. Úgy tűnik, ez is a mindenhez, az egészben látáshoz tartozik.
S ehhez az a fajta racionális metafizikai érzékenység amely talán a legsajátabb jegye
a Karinthy-életműnek. Hiszen szenvedélyesen érdekli a halál utáni lét, minden érzékelhetőn és racionálisan megközelíthető világon túli jelenség, de azt is racionális kritikával
figyeli, méri, találgatja, és szinte undorodva tolja el az álsejtelmekből, álhitekből, áltapasztalatokból kotyvasztott álmetafizikát — a Mennyei riportban Merlin Oldtime nagyon is Karinthy-szerűen mondja, hogy „divatba jött néhány hétre a jobbmódúak

4

szalonjában metafizikai kérdésekről csicseregni és fuvolázni". Ez a néhány hetes divat úgy tűnik - újra meg újra erőre kap, napjainkban pedig igazi hitek, lelki egészség híján
hatalmas tömegeket ámít. Karinthy még a megszenvedett-kiküzdött, az „intő és világító szó"-val is kritikus. Vágyik arra - mint minden gondolkodó - , hogy másként, hogy
igazabbul éljen, de elengedhetetlenül szükségesnek tartja éppen a vallási és a politikai
forradalom vezetőiről gondolkodva, hogy szigorúan értelemmel is, apróra megvizsgálja az ember a kinyilatkoztatások és tettek összefüggéseit. Ezért írja még Mahatma
Gandhinak is, hogy bár vonzzák az eszméi, nem csatlakozna, mert Gandhi ellenezte
a himlőoltást, mondván, hogy „természetellenes". A himlőoltás pedig ebben a gondolkodási rendszerben egyszerre vaskosan földi és konkrét, meg szimbolikus is.
Karinthy gyerekkora óta lelkesedett nemcsak a természettudományért, hanem
annak termékeiért: a technikai találmányokért, újításokért. Könnyen csábult minden
furcsa eszköz megvásárlására, élete nagy élménye a repülő, még a világháború kitörésének hónapjában is mámorosan számol be repülőútjáról - „Itt mesélem el, hogy már
megint röpültem Rákoson. A röpülés talán az egyetlen dolog, ami akkor is érdekes, ha
igazán megtörténik" - , és büszke arra, hogy ő az első magyar, aki zeppelinen utazott.
A lelkesedés, sőt gyerekes rajongás például az 1930-as Nemzetközi Vásárról szóló beszámolójában is keveredik a gúnnyal, az öngúnnyal: „...ezek a gusztusos, újfajta jégszekrények és az üvegszerű drótháló és a gyorsfőző katlan, egyszerre főzi az egész ebédet, s magától énekelni kezd, mikor egy óra alatt befejezte műveit, és a két perc alatt
gyökerestül kiirtott tyúkszem és a jerikói rózsa és az egyesített, gurítható szobabútorzat és a dugóhúzóeszmény és a Világkéj mámor lábtörlő és az átvilágított lúdtalp és az
ajtóvédő lángész..." - megint, itt is: hit és kétely egyidejű jelenlétét, működését érezzük, voltaképpen a gondolkodás elevenségét. Jól tudja, hogy a gondolattól idegen a
megmerevedés, tehát minden konzervativizmus, hát még a visszahátrálás, a régi visszaálmodása; ízig-vérig haladáspárti, csakhogy kritikusan, gondolkodva, s „haladáson" az
egész ember tökéletesedését érti, nem a technika növekedését. „Egyrészt megvalósult
a technikai utópia, hétmérföldes csizma, hipp-hopp paripa és láthatatlan sipka; lett repülőgép és rádió és ötszáz kilométeres sebesség és amit akartok; az Emberi Képzelet
veszekedett tempóban száguld a Jövő felé. Másrészt az Érzelem, ez az ismeretlen Boldogság felé vakon tapogatózó akarat, a háború után megtorpant, megmakacsodott és
visszafordult, anélkül, hogy észrevette volna, mint a mádi hitsorsos, s azóta jókora utat
tett, hátrafelé: még mindig nem tudni, hol eszmél rá, melyik századában a Múltnak,
hogy egy kis tévedés történt vele. Jelenleg az a helyzet, hogy mindent, amit a korszellem ragyogó civilizációja lehetségessé tett a valóságban, a korszellem furcsa kultúrája és
lelkisége elérhetetlenné és használhatatlanná tette; a feltalált spirituszt rögtön denaturálni kellett, mert összevesztek rajta a szállítók. Most aztán van léghajó és rakétavonat, a Földgolyó, elvben, egyetlen lakályos szobává változott, de ebben a szobában
senki nem tud mozdulni, a gyanakvó és egymással összekülönbözött társaság minden
tagja oda van láncolva a sarokhoz, és vérben forgó szemekkel fenyegeti és rémítgeti
a másikat. A lebontott, valóságos falak helyébe törvényekből és tilalmakból emeltek
sokkal vastagabb és keményebb falakat - soha még testileg ilyen könnyen nem egyesülhetett volna a Földgolyó népe egyetlen világállammá és soha még, lelkileg, ilyen
messze nem volt tőle: még a történelem előtti törzsállamok korában se. És igaza lett az
írásnak: a test jóllehet kész, de a lélek erőtlen; egyik a másik nélkül mit sem tehet, hát
még ha szembefordulnak egymással, mint a történelemnek ebben a legfurcsább száza-

s

dában, ezen az ördögöktől forgatott szélmalmon, amelynek küllőjéről vagy elröppen
Európa sorsa a csillagok felé, vagy a sárba vágódik, és összetörve terül el a földön,
ahogy a modern Jeremiások hirdetik." És a „modern Jeremiásokat" is megelőzve felveti, hogy ha van „feltalálás", időszerű volna a „letalálás" is, időszerű volna a lélek nélküli növesztés-gyarapítás megfékezése (1932-ben!) - de nem az emberi haladásé. A haladás talán éppen a növekedés ellenében képzelhető.
Ez a szellemi mozgékonyság nem téveszthető össze a köpönyegforgatással
(olvastuk: azt a bizonyos köpenyet is mily ügyetlenül forgatta), ellenkezőleg: a kritikus
készenlét rendkívüli bátorságot - mert önállóságot is! - feltételez. S például a sebész
munkáját dicsőítő sorok pompásan megférnek a kísérleti sertésről írott ironikus-keserű
szavakkal, sőt, igazán csak együtt és egyszerre igazak. „Ha Erasmus Rotterdamust ma
idehoznád, s ő megkérne, mutasd meg a kor Humanistáját - ezt az embertársainak felmetélt testében könyökig vájkáló figurát állítanám elébe - s felemelt kezét, a középkori
lovag kereszt alakú kardja helyett, amivel földön át és véren át és húson át üldözi
a formátlan, pogány természetet az értelmes és ihletett élet nevében." S a négy évvel
későbbi cikkben: „A gyomrát kivágták, vékonybelén át táplálkozik. Egész jól érzi
magát, de a szőre színe fehér, a bőre szinte átlátszó. Van a tekintetében valami átszellemült. A tudomány vértanúja."
Éppen a haladás, a fejlődés fogalmának - a Karinthy-szótárban szent eszméknek újra- és újraértelmezése, a kritikus közelítés teszi ma oly elevenné és aktuálissá az életművet, s amennyiben egyáltalán megkülönböztethető: a szemléletet. A felismerés,
hogy „valahogy eltévedtünk", egyre többször olvasható. „Az új Faust érzi és látja
ugyan a dolgok gazdagodásának, bonyolódásának valamiféle folyamatát, de hogy ez
a bonyolódás okvetlenül a fejletlenből a fejlettebb, a rosszról a jó, a hibástól a hibátlan
felé mutató irányt jelez-e?... Abban nincs mód feltétlenül hinni többé. Az anyagvilág
amiben hittünk, ellenünk támad, s a lélek nem rázza még a húsvéti harangot, elrántani
Faust ajkáról a poharat." De mit lehet tenni egy olyan világban, ahol „éhező milliók és
túlzsúfolt raktárak" vannak egyidejűleg, s ahol ráadásul „régen családi magánügynek"
tekintik a gondolkodást? A nyugtalanság, a felelősségérzet, a vizsgadrukk - a Minden
akarása - szüntelenül az író, a gondolkodó, az ember gyakorlati feladatára kérdeztet.
Mert szükséges, elemi kötelesség minden hazugság leleplezése - de vajon elég-e? Nem,
nem, sohasem éri be ezzel. Pedig milyen nagyszerűen ért hozzá! Az Utazás Faremidóba,
amely a Gulliver-regények stílusában, a főhőst kölcsönözve íródott, az angol hajóorvos
interpretálásában így mondja el az első világháború kitörésének hátterét: „Ezerkilencszáztizennégy nyarán az Osztrák-Magyar Monarchia elégtételt kért a szerb kormánytól azért, mert az felbérelt emberekkel orvul megölette az ország trónörökösét. Szeretett hazánk és Oroszország lovagiassága természetesen nem tűrhette, hogy egy erős és
hatalmas állam, amilyen a monarchia, megtámadjon egy olyan gyenge és tehetetlen kis
népet, amelyiknek még ahhoz sincsen elég ereje, hogy nyílt csatában ölje meg ellenségét, hanem kénytelen orvul, hátulról támadni, mikor egy kicsit gyilkolni szeretne.
Hogy tehát Európa békéjét biztosítsa, hazám hadat üzent Németországnak, mint
a kultúra kerékkötőjének, amelyik folyton háborúval fenyegette a világot. Oroszországgal is kibékült, abban a reményben, hogy az segítségül hívja régi ellenségét,
Japánt, ami meg is történt. Ilyen körülmények között természetesen minden angol
ember kötelességének érezte, hogy megvédje jogtalanul és váratlanul megtámadott hazáját, annál is inkább, mert hiszen, hogy nagyszerű hadseregünket és legyőzhetetlen

6

hajóhadunkat már tíz éve előkészítettük erre a háborúra, azt mindenki tudta." Csaknem húsz évvel később, az „abesszin konfliktus" hírei közt ugyanígy fedezi fel a hazugságot, a kíméletlen kizsákmányolás fortélyait, hogy az olasz kormány vagyonokat fizet
Angliának hajóvám és személyszállítás címén a Szuezi-csatorna használatáért, azért
ugyanis, hogy megszállja - Angliával katonailag szemben állva - Afrikát. így teszi nevetségessé a kor fontoskodó politikusait, a diktatórikus „eszméket", jelszavakat, az
antiszemitizmust és a külsődleges hitbuzgalmat - de akkor is, mindez kevés, kevés.
Bátorság és humor szervesen összetartoznak; kivált az ő humora, amely ha gyilkosan
ironikus, ha feketehumor, akkor is őriz valami melegséget, sőt pátoszt. Önmagát is így
figyeli, az Utazása koponyám körülben ki is mondja: „...külső pongyolaságomat, cinizmusomat, sőt jókedvemet és fölényemet... ez a titkolt pátosz tette lehetővé" - hát persze! itt is a kettősség, a sokféleség, a vibráló szellem, a kutató-ellenőrző, fonákságokat
látó és láttató magatartás érvényesül. És a mindvégig feszítő vágy a teljességre, a tökéletességre, az Egész befogására. 1933-ban a Még mindig így írtok ti kötet megjelenésekor
meséli: „Egyszer egy hatéves kisfiúnak magyaráztam az életkorokat. Elmondtam neki,
hogy az ember előbb csecsemő, aztán kisfiú, kamasz, férfi, meglett ember, öreg ember,
aggastyán. Figyelmesen hallgatott végig, aztán gúnyos fölénnyel emelte fel az ujját:
»Hohó! Egyet kihagytál.« Csodálkoztam. »Mit hagytam ki?« »Hát — villanyszerelő!«
»Villanyszerelő?« »Hát persze. Közben az ember villanyszerelő is lesz.« A válasz megdöbbentő, de mennyire igaz, a gyermek szempontjából! Az egész ember, a tökéletes ember szempontjából, akinek indulunk hatéves korunkban, villanyszerelőnek lenni nem
foglalkozás, hanem életkor - vagy nem éreztétek soha, mint ez a gyermek, hogy mindennek kellett volna lenni, mindent meg kellett volna próbálni, mindent kellett volna
tudni ahhoz, hogy úgy haljunk meg: íme, éltem és ismertem az életet." Egy esztendővel korábbi karcolatában azon tűnődik, mi minden lehetett volna, s bevallja: „Tízéves
korom óta van egy szokásom. Bármit látok és nézek: tájat, arcot, házat, állatot - zsebembe dugott vagy szórakozottan lelógó kezem mutatóujja gépiesen lerajzolja a levegőbe vagy akárhová a tárgy körvonalait. Nem azt mutatja ez, hogy festőnek vagy rajzolónak kellett volna lennem? És jó lett volna madárnak és macskának lenni és mindenféle
istencsodának. Apropó, csoda: néha utópiákat csinálok, milyen lenne a világ, ha egészen más lenne, mint amilyen? Tehát isten is lehettem volna." Ebben a két utolsó szemelvényben egyébként nem csupán a kivételesen jól működő önirónia, a pátoszt ellensúlyozó groteszk figyelhető meg, hanem - s erről, az értelemmel megközelíthető
melletti érzékletesről mindig kevesebb szó esik - a gondolat ábrázolásmódja: hogy
a kisfiú „gúnyos fölénnyel" fölemeli az ujját, s hogy az író „szórakozottan lelógó" kezének mutatóujja „gépiesen" rajzol. Ahogy kevés és pontos szóval elénk vetít, ahogy
nyelvi eszközökkel láthatóvá és emlékezetessé teszi, amiről szól. A bátorság és humor
azért is tartozik elválaszthatatlanul össze a Karinthy-életműben, mert írónk - s ez ritka
képesség - önmagával is bátor. 1933-ban, Hitler uralomra jutása után a fenyegető,
mumusarcú politikusokról írja tűnődve, hogy „a végén elneveti magát" vagy az ijesztő,
vagy az ijesztett, s aztán, hogy negyvenöt éves korában „lassanként megérti az ember,
hogy fegyverek és ágyúk nélkül is elmúlunk valahogy... ezek a dolgok nem imponálnak olyan nagyon, mint mikor a halál kizárólagos lehetőségét látta bennük az ifjú bátorság s a gyermek életösztöne." És a felnőtt okosságot érett, nyugodt férfihangon
mondja, határozottan és higgadtan: „Nem ijedek meg." Közben pedig érezni, hogy eb-

147

ben a bölcs bátorságban benne van a tudás: a mumusképű hatalmasságoknál is nehezebb sokszor az embernek önmagától meg nem ijedni, saját gyengeségeinek, színjátszásának be nem dőlni, minden mozdulatot, mondatot figyelni: igaz-e még, vagy hol, mikor következik a csúsztatás. Hiszen Karinthy képzeletében született a törvény, amely
szerint „kötél általi halállal büntetendő minden olyan leírott vagy kimondott mondat
szerzője, amelyben a többes szám első személyének névmása átvitt értelemben használtatik, és nem jelenti szigorúan és szó szerint azt, hogy az állítmányban jelzett cselekvés
a »mi« szócskában inkluzíve foglalt »én«-re is szó szerint vonatkozik. Például, ha valaki, akár magánember, akár államférfi, így fejezi ki magát: »Mi szívesen vérezünk«,
anélkül, hogy míg ezt kimondja, tényleg vérezne; vagy »mi utolsó csepp vérünkig hajlandók vagyunk«, anélkül, hogy a saját csepp vérét felmutatná; vagy »mi inkább minden szenvedést és kimondhatatlan nyomorúságot »elviselünk«, anélkül, hogy az illetőnek a karja, vagy a szeme, vagy a lába, vagy a fél tüdeje hiányoznék, vagy »mi nem
félünk az ördögtől se«, anélkül, hogy az illető azonnal be nem bizonyítaná, hogy ő
tényleg nem fél."
A hazugság - mindenféle hazugság, a nyájaskodó és hősködő különösen — borzasztja; versben, novellában, regényben, cikkben, humoros karcolatban, színpadi jelenetben, paródiában, valamennyi műfajban a hazugság ellen szól, s a „bűvös székbe"
legelőbb önmagát ülteti anélkül, hogy valaha is szemérmetlenül kiteregetné lelke tartalmát, hogy kínosan vájkálna és büszkén felmutatna valami meglelt ocsmányságot,
mint olyan sokan a huszadik században. Nem, a Karinthy-vallomásokból is hiányzik
a ködgomolyos lélekfeltárás, a csúnya és torz elfogadása, megértése és eszménnyé avatása. A felvilágosodás örököseként (a Mennyei riportban Diderot-t választja túlvilági kalauzának, mint egykor Dante Vergiliust) szép és értelmes eszményei vannak, és a világ
semmiféle szennye, „valósága" nem indokolja, hogy lemondjon ezekről az eszményekről vagy legalább a feladatáról, hogy folyvást közelítsen az eszményihez. Az önmagával
is bátor, az értelemben és az ember természetes jó-keresésében bízó író kíváncsisággal,
a furcsaságoknak kijáró vizsgálódással nézi a torzát, a butaságot, a tehetségtelenséget
vagy a gyűlölködést például. Elemzően el is meséli egy helyütt, hogy gyermekkorában
ügyesen rajzolt, és természetesnek tartotta, hogy „minden normális kezű és szemű gyerek le tud rajzolni egy orra előtt álló vizeskancsót: csodálkozó és szinte tiszteletteljes
bámulatom annak a fiúnak szólt, aki velem együtt figyelmes szemmel nézte a vizeskancsót, s közben a keze egy fogkefe körvonalait vetette papírra" - az emlék, a példázat persze a manipulálható, beteg lelkű, önmagában sohasem bízó, ostoba - és veszélyes emberek tömegeire utal, akikkel szemben a gondolkodó, bátor, tehetséges, a saját
feladatát ismerő ember nem dühöt, ó, nem, és nem is félelmet érez, hanem mindenekelőtt nagy-nagy szomorúságot. Furcsa módon lelkifurdalást a teremtés miatt, hogy
egyenlőtlen esélyekkel élnek az emberek, és szomorúságot a saját tehetetlenség, megkötöttség, korlátozottság miatt. Németh Andor, az írótárs meséli el, hogy egy ízben
megrágalmazta valaki Karinthyt, akit ő barátjának gondolt. Felháborodásában kirohant a kávéházból, hogy azonnal megkeresi és véresre veri a gazembert. Egy óra múltán visszajött, a többiek kérdezgették: megtaláltad? „Meg - mondta derűsen. - N o és? A lakására siettem. Éppen jött le a lépcsőn, és egyszerre csak szemben találta magát
velem. Mikor meglátott, elvörösödött, aztán elfehéredett. A szemhéja idegesen remegett. Ordított belőle a bűntudat. És a félelem, hogy most megtorlom a hitványságait.

8

Reszketett, mint a nyárfalevél. - Mire te? - Mire én azt mondtam: »Mit félsz, te marha,
nem vagyunk az erdőben!« - És? - firtattuk tovább. - Megcsókoltam - mondta Karinthy kényszeredetten. - Nem tudok senkit szégyenletes helyzetben látni. Ki kellett belőle segítenem."
Persze eszem ágában sincs valamiféle szentté avatni, jóságosságát mitizálni - eleget
gúnyolta ő önmagát melegszívűségéért, de szeretném minél kopárabb tényként rögzíteni, hogy kivételesen jó és jóindulatú ember volt, hogy örült minden szerencsés eseménynek, minden sikerült műnek például, minden emberséges megnyilvánulásnak, és
mulatságos módon negyvenöt éves korában egy krokiban mint nagy, megdöbbentő felfedezését írja le: „ma már tudom, hogy vannak született rossz emberek."
A tűnődés, az ámulat meg a határozottra kalapált mondat is megmutatja: hinni
azért haláláig azt hitte, hogy mindenkivel megértethető és kívántatható a jó, a nemes,
a szeretetteli. Hitte? Remélte? Vágyta? Az ilyen ember mindig sérülékenyebb, és rengeteg sebet kap. Mégsem védekezik, nem tudja, talán nem is akarja kérgesíteni magát.
Az irodalom, az írók szeretetét leginkább Karinthy nemzedékétől tanultam,
s a tanítványaimnak ma is őket ajánlom először. Meglehet, irodalomtörténetileg nem
teljesen pontos, amit Kosztolányi vagy Babits ír, talán sokszor vitatható is értékítéletük, de szeretni, gyöngéden odahajolni, figyelni nagyon tudtaL Gyöngéden és kritikusan - egyszerre - más szóval: humorral, ahogyan Karinthy az így írtok ízben. Mert paródiáival nemcsak új műfajt teremtett, nem csupán - Ülés Endre szavaival - „máig is
a legötletesebb s talán a legbátrabb magyar irodalomtörténet"-et írta meg, nemcsak
friss, egészségesebb szemléletet hozott a művel, hanem érzelmileg is másféle közelítést
próbált. Értőbbet és főként bensőségesebbet. Ez is a Karinthy-varázshoz tartozik.
Kosztolányi is úgy írt verset, mintha mai olvasóihoz is külön-külön szólna, mintha
a művészet általános megszólító erején túl, a saját lírai vallomásával egyenrangúan fontos volna a vallomás meghallója. „Elmondanám ezt néked. Ha nem unnád" vagy „Nézd
csak..." Nem a középkori személytelenségeszményről, nem valamiféle alázatról, nem is
az olvasóra kacsingatásról, mintegy a „fogyasztó" kedvének kereséséről van szó, hanem
- azt hiszem - arról a bizonyos természetes jóságról. A másik sandaság, érdek nélküli
tiszteletéről.
Egyik cikkében kihasználja, vagy inkább nyakon csípi az alkalmat, s filozófiaszerelméről, -kötődéséről ír. Az alkalom pedig annyi, hogy egy „filozofikus írónak" ismert úr lett a baseli Világbank elnök-vezérigazgatója. Manapság az ilyesmi már nem
olyan különleges, így nem is olyan mulatságos hír, mint 1930-ban, amikor elgondolható, hogy néhány napra nagyobb lesz a „filozofálás" respektusa, mert hátha azt mondják a kitűnő újságírók, hogy „mégse lehet olyan bolondság az a Schopenhauer meg az
a Kant, ha ilyen fő-fő vezérigazgatóság jöhet ki belőle". Nos, ekkor is az olvasóhoz, az
ő saját olvasójához fordul: „akár hiszed, akár nem, drága olvasóm, egyetlen barátom te,
ebben a türelmetlen világban, édes sóhivatalom is azonkívül, aki meghallgattad panaszomat - akár hiszed, akár nem, olvasó, aki mindig idefigyeltél, sőt mindig csak akkor
figyeltél ide, mikor valami életbevágóan, a te és az én életébe vágóan érdekes tárgyról
beszéltem neked, vagyis egy szóval és röviden filozofáltam... lelkendezve sokszor a pillanat izgalmában, amikor a filozófia megszületett, hogy sürgősen közöljem veled - akár
hiszed, akár nem, az én közvetlen, szűkebb környezetem, az írói és újságírói és kritikusi szakközvéleményem tereád hivatkozva merészelt sokszor lebeszélni engem a filozofálásról, azzal a megokolással, hogy te mulatni vagy élvezni, vagy szórakozni akarsz

9

és nem gondolkodni - engem, aki szóban és betűben húsz éve érintkezem veled, s tapasztalásból tudom, hogy gondok s kényszerektől determinált életeden túl egyetlen szórakozásod, élvezeted és mulatságod felismerni önmagadat a szóvá és értelemmé,
örömteljes vagy bánatos érzelemmé, hússá és vérré sűrűsödő Gondolatban, s ama bátorság üde látványában, mikor a gondolat kimondatik". Hát nem patetikus, bensőséget
kereső és teremtő felvilágosító szólít meg bennünket? S valóban ezért ír, ezért fordul
hozzánk - lehetetlen nem érezni a tiszteletét.
Pillanatra sem titkolja persze, hogy ő is szeretné, ha szeretnénk, és szeretné magát
megmutatni - tudjuk, minden „írás" mögött ott munkál ez a vágy is, de nem mindegy,
milyen színvonalúnak képzeli az író ezt a kapcsolatot. Karinthyt jó, élvezetes olvasni,
holott csakugyan gondolatokat kínál, és szellemi-lelki munkát kér.
Nem is mindig könnyű azt a vizsga előtti készenlétet figyelni - olvasni, felfogni,
átélni - , amit a Karinthy-írások sugallnak, hát még szépnek, emberhez méltónak, tehát
a magunk számára is használhatónak tartani. És vigyázat!: nem követendőnek, mert ez
a szellemi-lelki állapot, ha úgy tetszik, ez a világnézet, ízlés és életgyakorlat éppen azt
jelenti, hogy a recept fabatkát sem ér, mindent magának kell újra felismernie az embernek, és mindenből neki kell vizsgáznia. O felelős a világ gyönyörű és rettenetes
dolgaiért. Vagyis nemcsak az eszével kell követnie és fogalmilag visszamondani, hogy
ellentmondások dobálják a kutató elmét, hanem a legnehezebb: valóban megélni a szakadatlan dobáltságot. Hogy nincs megtorpanás és nincs cél - persze lehet közben az
egészen, a saját szép és erkölcsös küszködésen is nevetni. Egyszerre halálos komolyan
venni és abszurdnak tekinteni - patetikusan hinni, de az elhomályosuló tekintetet,
a sajátunkét is, kiröhögni. Mindez nehéz, de talán ez is hozzátartozik ahhoz a „magasabb egészség"-hez, amelyet igyekezett sohasem elveszíteni. A készenlét maga figyelmet
feltételez, ugyanakkor ez a szellemi magatartás még érzékenyebbé, figyelmesebbé tesz.
Az Utazás a koponyám körül számtalan mondata tanúskodik erről: „kínosan jól és
élesen figyelek" vagy „A fejem fáj. Csodálkozva figyelem a fájást, hogy ez is lehetséges.
Soha nem tartottam volna lehetségesnek, hogy ilyen mértékben..." S hogy ez mennyire
nem szenvelgés, öndédelgetés — emlékezzünk, Babits magyarázza, hogy kívülről is nézte az életet, a létet! - , arra jellemző a figyelem, az érdeklődés „objektivitása", ahogyan
a rosszullétét, halálközelségét rögzíti. Szédülés közben villan át rajta, hogy talán gutaütése van, s ez „mennyivel szebb, egyszerűbb, mint a hosszú, kínos betegség" - persze:
„Az emberek rosszul mérik az időt - egyetlen mérték van, az átélés sebessége... Odakint süt a nap, látom a fényt, és mégis idebent a fejemben hirtelen elsötétedik. És egyetlen érzésem van már: ha a pillanat másik felében nem tudom, üstökön ragadva, víz
fölött tartani magam, akkor a következő pillanatban nem parancsolok többé a hajón,
nem uralkodom a milliónyi részecske és szervecske és sejtecske fölött, akiknek születésem pillanata óta királya vagyok". Másutt viszont, ugyanaz, talán csak másféleképpen
fűszerezve, ici-picit más fénytörésben a meghalásról: „Annyiszor láttam, de milyen lesz
igazán? Mikor majd velem történik? Olyan, amilyennek elképzeltem, vagy végre, valami új, soha sem tapasztalt? Mikor majd először halok meg életemben!"
A tudatosságnak ez a foka, a rápillantás igénye, az egyszerre kívül és belül állapota
logikusan vezet ahhoz, hogy az ember a halált is az élet részének tartsa, s mintegy felkészüljön rá - akarja, hogy a halálának stílusát ő maga határozhassa meg. Ez a teljességvágy hatja át az Utazás a koponyám körül minden mondatát, s így érthető igazán
a „meglepőnek", „váratlannak" ható nagyon szomorú befejezés, a Robinson szigete című

10

fejezet. Az író túl van a műtéten, nemcsak gyorsan gyógyul, nem csupán szerencsésen
alakul minden, hanem még csoda is történik: miután megállapítják, hogy a szeme világát már nem lehet visszaadni, hogy orvosilag ez reménytelen, ő mégis lát. No persze.
A tudománynak hódolóban is él lázadás: „már ott bujkál bennem a törvény ítéletét
egyéni önérzetünk, »kivételességünk« nevében megvető csakazértis. Lehet, hogy orvosi
szabály szerint megvakulok, de a diagnózis elfelejtette, hogy rólam van szó."
Szóval az egész eleven, amúgy is élet-szerelmetes beszámoló, ráadásul a happyendes kifutás után, amikor a korábban nem ismert unokahúgával találkozik a tengerparton - a már-már idilli pillanatban hajótöröttnek nevezi magát, méghozzá, „nem
attól, ami most Stockholmban történt" vele. „Valamivel régebben esett meg velem és
velünk..." - ahogy a többes számmal meg a három ponttal tágítja a mondatot, jelentős
fordulatot figyelhetünk meg. De mi történt korábban? Mikor korábban? És kik tartoznak a „velünk" fogalmába?
Azt írtam, meglepő és váratlan a hangváltás, holott hosszú-hosszú évek óta újra és
újra elmondta csalódását. Számomra legtisztábban és legmegrendítőbben a Karácsonyi
elégiában:
Milyen boldog voltam én ennek a századnak elején
Nem magam miatt szegény voltam és magamrahagyott
De volt valami példátlan izgalom és remény a levegőben
Készültünk valamire és vártunk valami Meglepetést
Aminőt soha még hinni se mert a világ
Egy nemzedék se, mióta Cromagnon s a neanderi völgy
Ködös reggeleit elhagyta ez a földre lepottyant
Valami idegen bolygóról idekerült különös féreg az ember
Az a fajta, amelyhez tartozom véletlenül én is
Hogy éppen ez kapja kezébe amire mindnek foga vásik
Kényre-kedvre örökbe a Nagy Mennyei kirakatnak
Legszebb játékát, ezt a nagy Lapdát, aminek Föld a neve
Vagyis a század első éveiben, Európa-, Amerika-szerte valami nagyszerű pezsgés,
új felvilágosodás, egyáltalán: az új-ság érződött - és ma csakugyan látni: az első világháború morális válsága óta az emberiség ijesztő tempóban, „felgyorsulva" tévelyeg,
s minél kétségbeesettebb-fenyegetettebb a léte, annál harsányabban, gyorsabban menekül, zuhan le, mindig le. Új eszmék, méltó eszmények nélkül, ki-ki magárahagyottan
és a „mindennek lenni" ábrándjától megfosztottam Á harmincas években, a fasizálódás,
a totális diktatúrák árnyékában Karinthy jól látja a globális veszélyt. Már monomániásan ismétli a „valahol eltévedtünk" diagnózist, s a meggyőződését, hogy az eszmények
elvesztése vagy a torz, az áleszmény mint valami iszonyú betegség pusztít. Ezért fordul
minden ördögi ellentétébe: a tudomány, a művészet, a technika is. A haladás ezért jelent zsákutcát, a szabadság, az egyenlőség, a testvériség valami merőben mást, de feltétlenül gonoszat; az öröm helyén legfeljebb az élvezet, a becsület helyén legfeljebb
a comme il faut viselkedés található. Micsoda különc ilyen eszménytelenített korban,
aki minden akar lenni, igen villanyszerelő és isten is, józan és szenvedélyes, gúnyos és
meghatott, boldog és társaival kínlódó, gondtalanságra törekvő és mindig több gonddal
megpakolt - bohóc, hangozhat a válasz. Karinthy vállalja, „megcsinálja" a maga bohóc

151

szerepét, maszkját, de tiltakozik a beszorítás-lefokozás ellen. De hiszen tudjuk: nyugtalan, nem szereti az állóképeket. Az eszménytelenített kor viszont lehetetlenné teszi
a tökéletességre törő nyugtalant, mert elveszi legelemibb létfeltételét, a perspektívát.
Az Utazás a koponyám körül befejezésében egyszerre vet számot a globális csalódással és a maga egyéni lehetőségeinek beszűkülésével. „Csodálkozol - mondja a karcsú, szőke norvég rokonnak - a nyugalmamon, hogy hajótöröttnek nevezem magam
éppen most, mikor megmenekültem... viszont mégsem átkozom sorsomat, körültekintve a kopár szigeten, amiről máris láthatom, hogy számomra lakatlan és elhagyott" - mintha az Üzenet a palackban visszafojtott sírása volna hallható:
Itt vagyok az Elhagyatottság Harmincadik
Szélességi, a Szégyen
Századik Hosszúsági
S a fogatösszeszorító Dac
Végső Magassági Fokán, valahol messze vidéken
Es kíváncsi vagyok, lehet-e még jutni előbbre.
A valóságos és kényelmes tengerparti üdüléskor („Apró lázaktól eltekintve egész
jól vagyok, csak hangulataimmal bírok nehezen. Olyan érzékeny lettem, mint egy csecsemő és olyan érzelmes, mint egy kis cseléd — úgy árad belőlem a részvét emberek és
állatok és növények és minden élő és élettelen felé, ami élőt utánoz, mint az influenzás
nátha... tegnap este félre kellett fordulnom, olyan szánalmas tekintete volt egy kis porcelánkutyának, amit a szerencsegépen nyert valaki, a folyosón.") - a szomorú, immár
szószéktől örökre fosztott költő mondja a fiatal lánynak: „egy óriási Robinson-szigeten
élünk mindannyian... s hogy nem arról van szó, vajon eléri majd megrakott hajóm a
vágyak partjait, hanem arról, lesz-e kegyes a tenger kidobni az elsüllyedt hajóról egy
deszkaszálat, amiben megkapaszkodhatunk?... látod, én nem haltam meg, a roncs kidobott magából, és jól sejtettem, hogy ami ezután jön, nem a legtöbbnek elérése, hanem
a legkevesebbnek kivárása, amivel újra kezdhetem az életet."
Ez a legpontosabb megfogalmazása a csalódásnak: a legtöbb vágya nem cserélhetőfel
a legkevesebb beérésével, igaz ember erre nem képes, élni ezzel a csonkulással nem lehet;
nem is akart. Karinthy életének minden tanúja állítja, hogy felépülése után ugyanolyan
zaklatottan, zsúfoltan töltötte napjait, nem dédelgette magában a beteget, nem is fogadta el magát betegnek. Ha a kor nem kínált lehetőséget az eszmények kimunkálására
és őrzésére, ő inkább a korból nem kért. Hűséges maradt egészségeszményéhez, nyugtalan és gyöngéden nyugtalanító önmagához - de lehet-e élet, a valósághoz tapadó lét
nélkül eszményt őrizni, lehet-e bármit? A gúnyos-keserű kérdőjelkampók is az ő telhetetlenségét, vibrálását jelzik.

12

