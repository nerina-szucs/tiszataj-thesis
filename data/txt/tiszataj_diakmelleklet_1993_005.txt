-

^

•• | - &

M

S A - D Z C X

- >f pí i

KÁROLY

A tiszatáj diák-melléklete

5.
1993. február

AvjJÍ ,

Ha fölidézzük olvasmányélményeinket, s ezt összekapcsoljuk a tanult ismereteinkkel, akkor biztosan eszünkbe ötlik néhány olyan kérdés, amelyre az iskola nem
adott/adhatott választ. Visszaemlékezhetünk olyan gondolatokra is, amelyek éppen az
oktatási rendszer kiegyenlítésre törekvő hatása miatt sohasem teljesülhettek ki. Pedig
valószínű, hogy ezek az értelmezési ötletek, kísérletek, ha napvilágra kerülhettek volna,
jelentősen megkönnyítik társaink dolgát - a tanári munkáról nem is beszélve. Ez a
dolgozat egy ilyen kísérlet, s a megértéséhez számolok a diák azon minimális elméleti
képzettségével (vagy értettségi szintjével), amely nélkül a befogadásról, értelmezésről
nem beszélhetünk. Hogy milyen ötletekről, kísérletekről, kérdésekről lehet szó: erre
kapunk - mert remélem ad - választ e dolgozatból. Kívánom, hogy legyen minden
olvasónak ideje, kedve és bátorsága ahhoz, hogy az iskolai órán föl nem tett kérdéseit
egyszer mégis megfogalmazza.
A polgári regény és a téma egymásra találása
Néhány kivételes időszaktól eltekintve azt tapasztalhatjuk, hogy a 19. századig
mintha nem is léteznének a teljesség igényével ábrázolt, középpontba állított
„magánszemélyek" az irodalmi művekben. Ha előfordulnak is, csak a hatás, a hitelesség
kedvéért. Jusson eszünkbe a képzőművészek kedvelt fogása: a Madonna, a születés
vagy a passió témájú képeknek a mindennapi létet ábrázoló „életszagú" háttere.
A fontosabb, „kimunkáltabb", hitelesebb szereplők, főszereplők szinte kivétel nélkül az
udvar, a felsőbb rétegek, vagy legalábbis a nemesség köréből emeltettek ki. Volt ennek
pedagógiai célzata, számolt a tömegek (máig sem lanyhuló) pletykaéhségével, de a
szerzők többsége álmodni sem merte, hogy „egy a népből" egyenértékű lehet az
előkelőkkel (Éva: Neked silány szám, nékem egy világ - Madách Imre: Az ember
tragédiája, IV. szín). A középkor végén a társadalmi mobilizációval párhuzamosan
megerősödik a kasztosodás tendenciája: minden „szabadabb" réteghez tartozó egyrészt
felsőbbrendűnek tartja magát az alatta lévőkhöz képest - másrészt egyenrangúnak a
fölötte lévővel; ez utóbbit jelképezheti, hogy törvényesített egyenjogúságra is törekszik.
Ez az az időszak, amikor nemcsak a polgári hős jelenik meg, hanem a magánember is.
Az pedig „művészi szükségszerűség", hogy ezt a eddigihez képest profanizált és
vulgarizált hőst nem lehet a magasabb rendű műfaj, az eposz keretei között bemutatni.
A köz- és kisember mint központi alak az addig alantasabbnak tartott (1. a drámában a
komédia lehetséges tárgyait) regény keretei között válik ábrázolhatóvá. Ezt a megoldást
természetesen nemcsak a klasszicista esztétikák kényszerítik ki, hanem ezt követeli az
is, hogy a kevésbé képzett olvasótömeg vevőként jelentkezik, amire aztán a könyvkiadók mellett az írók is fölfigyelnek (1.: Richardson korabeli sikerkönyvei). Nem kell
változtatnunk a modern regény kialakulásáról szerzett ismereteinken, csak - témám
miatt - máshová kerülnek a hangsúlyok.

3

Ha a francia mentalitástörténeti iskola szemszögéből nézzük is a magánembert,
legyen az polgár (citoyen) vagy vállalkozó (bourgeois), akkor is nagyon kevés olyan
esemény történik az életében, amely irodalmi mű témája lehet: születés, házasság, siker,
bukás, halál (még a polgári önéletírás is általában más szempontok miatt válik műalkotássá - 1. Benjámin Franklin művét). A reneszánsz kor magánembere, ha központi
alak lett valahol, s nem a nemességhez és az értelmiséghez tartozott, akkor azért lehetett
főhős, mert személyes létében megadatott neki - többnyire lázadásként - megvalósítani
a humanista életeszményt. Ám ezzel nemcsak a társadalmi rétegétől szakad el, hanem az
olvasói táborától is. Az antik és a középkori kalandtörténetekkel, azoknak csodás elemei
és a valóságtól való, vállalt, tudatos elszakadásuk miatt, nem kívánok foglalkozni.
Sokkal nagyobb szerepet játszott az új típusú hős kialakításában a felvilágosodás
kora. Itt nem is annyira a dokumentarizmushoz oly közeli, már-már szociográfiai vádiratokra hívnám föl a figyelmet (nemcsak Diderot Az apáca című művére gondolok),
hanem a rokokóhoz kapcsolható libertinizmus eszmevilágára. Nem a szabadság és szabadosság kérdéséről volna itt szó, hanem arról, hogy a rousseau-i „emberi lét" hogyan
deformálódik e korszak viszonyai között. A szerzők számára (Laclos, de Sade) csupán
az érzelmi-érzéki élet területén valósítható meg az általuk föltételezett lét-eszmény.
Most nem ennek szegényességéről, ennek silány eszközeiről beszélnék, hanem arról,
hogy a regény számára kiemelt témává lett a magánélet, azon belül is az érzelmi világ.
Restif de la Breton pedig, ha alacsonyabb színvonalon is, mindezt képes a mai tévésorozatok szintjén (legalább olyan hosszan) produkálni.
Valójában az áttörés a szentimentális filozófiai fölfogás elterjedésével következik
be. Jusson eszünkbe mindaz, ami Rousseaunál és eszmetársainál szerepel az egyénről,
annak lehetőségeiről, szabadságáról, kötelességeiről és jogairól. A huszadik századi
Sartre módszerével rokon, hogy a tételes filozófia helyett/mellett a filozófus-írók és írófilozófusok inkább szépirodalmi művekben táiják az olvasók elé tanaikat.
A felvilágosodás egyik máig élő hagyománya, hogy a filozófia bevonul az irodalomba, nem bízva az iskola (gimnázium, egyetem, akadémia) közvetítő szerepében.
Kétségtelen, hogy korábban is találhattunk erre példákat, ám azok többségükben a
szakralitáshoz kötődtek; ilyen „tömegben" a felvilágosodás óta találkozhatunk csak ezzel az irodalomszemlélettel.
Rousseau és Goethe regényei, a Júlia, a második Héloise és Az ijjú Werther
keservei (csak a legismertebb művekre utalok) embereszményük és világképük értelmezéséhez a polgárlét egyik legkényesebb területét választották: a „szerelmi háromszöget". Rousseau, a címben is utalva rá, a társadalmi meghatározottságtól korlátozott
szerelmi történetet tette a középpontba, a harmadik személy, a férj itt a felvilágosult
szemlélő szerepét játssza (rosszmájú megjegyzés: teheti, hisz ő van „birtokon belül").
A szerző még mindig nem a magánembert tekinti központi hősnek, a történet csak alkalom nézeteinek kifejtésére - a híres levelezés nemcsak a középkori történetre (Abélard
és Héloise), de Montesquieu regényére is (Perzsa levelek) utal. Bár a bújtatott vallomás
és kritika saját korának társadalmáról szól inkább, de a kortárs olvasók körében mégis a
felfokozott érzelmi élet rajza aratta a legnagyobb sikert. Úgy vélem, ez tette már akkor
is élvezhetővé, s a romantika elmúltával ezért vált csak a kutatók olvasmányává.
Más a helyzet Goethe regényével. A Wertherben kevesebb a tendenciózus részlet,
a szentimentális életfilozófia áttételesen jelenik meg a műben. Választott szempontunk
is jobban érvényesül; belefér a burkolt erotika (gondoljunk Werther és Lőtte utolsó

4

együttlétére), a párhuzamos, szimbolikus szál (a béreslegény szerelme) s a háttérből
kirajzolódik a szerző által jól ismert kispolgári világ, amelytől elszakadt, s melynek
lakói, ha tagadják is, de követik az arisztokrácia kasztosodási szabályait. A szerelmi
történet, a csalódás indokolja a majd sokak által követett öngyilkosságot, de igazi
magyarázatként Werther „rendszer-idegensége" szolgál - így felel meg a regény a
felvilágosodás követelményének, a didaktikusságnak. Werther-Lotte-Albert kapcsolata
napjainkig izgalmas kérdéseket vet fel, igazi példává válva a 19. század írói számára.
Miféle lehetőségei adottak a szerelmi háromszög ábrázolásának? Könnyű a felelet,
csak egy ceruza kell hozzá. Lássuk, mire megyünk! Bár ismereteim szerint nincs ilyen
irodalmi mű, de nem szabad kizárni az azonos neműek közötti ilyen kapcsolatokat.
A nem azonos neműek esetében már jóval bonyolultabb a „képlet":
N1, N2 —> F1
NI
FI —> N2
NI -> FI -> N2
NI -> FI
N I , N2
NI —> FI - » N2 —> F2
NI —> FI —> N2 —> F2 —> NI
NI - > FI -> N2 - > F2 - > N2
NI - > FI -> N2 -> F2 - > N I , N2
NI —> FI
N2 - » F2 —• X

FI, F2 —>• NI
FI <— NI —> F2
FI - > N 1 - > F 2
FI —> NI —> FI, F2
FI —> NI —> F2
N2
FI —>N1 —> F2 —> N2 —> FI
FI —> NI —>F2—>N2—>F2
FI —> NI - > F2 —> N2 —> F1, F2
FI —» N1 —> F2 —> N2 —> X

(F=férFi, N = n ő ; a nyíl az érzelmi kapcsolatok irányát jelzi.)

Fontos megjegyezni, hogy egyik esetben sem számoltam a teljesen zárt körrel:
hogy mindenki mindenkit szeret. Arról van szó ugyanis e művek többségében, hogy a
„harmadik" okozza a konfliktushelyzetet. A dolgozat tehát nem foglalkozik a megvalósult hármas boldog kapcsolattal, bár volna ilyen regénye is Jókainak: A három
márványfej. Nem áll módunkban a két variációs sor vegyítésével létrejöhető viszonyokat kutatnunk, már csak azért sem, mert Jókai soha nem írt olyan művet, amelyben
ez nyilvánvaló és egyértelmű lenne (s ez nagyon érdekes Oscar Wilde és a szecessziós
erotika korában).
Az író természetesen sokszorosan bővíthette e kapcsolatláncokat. A társadalmi
rétegek különbségével is játszhatott, lásd például a Szerelem bolondjai című regényében
Angyaldy Emil szerepeltetése - ezért kapcsolta sok kritikus e művet Stendhal regényéhez, a Vörös és feketéhez. Számtalan lehetőség nyílik a konfliktus létrehozására és
befejezésére - a malomjátékból jól ismert csiki-csuki helyzet jön létre, s így a történet
terjedelmét látszólag semmi sem korlátozza (már Gyulai is megvádolta Jókait, hogy
pénzért ír), viszont ezt a fölállást a társadalmi lét bármely rétegében és területén fölállíthatjuk, s egyszer csak igaznak kezdjük érezni Bori Imre szavait: „Jókai egyik
legjellemzőbb felismerése, hogy a magyar nemesi világot társadalmi alakulatként lehet
látni és ábrázolni, a polgárt ellenben mindig csak egyedeiben lehetséges szemlélni és
szemléltetni. Nemesi hősei tehát akár típusok is lehetnek, s nem véletlen, hogy Jókai a
tipizálás klasszikus eszközeivel dolgozhat őket teremtve. Polgárai azonban heroikus
magánosok, akik mintegy a maguk erejéből teremtenek külön világot maguknak, szinte
elszigetelve és kivonva magukat és művüket a még erősen feudális »világrend«
törvényei alól. Ha viszont kilépnek »polgári« mivoltuk bűvköréből, és a hétköznapok

5

világába elegyednek, eszményi nemesekké válnak; olyan erényeket mutatnak, amelyek
nemesi hőseit már nem ékesítik." (Varázslók és mákvirágok. Újvidék, 1979. 13. p.)
Ha e gondolat mérlegeléséhez még elolvassuk Fábri Anna példamutató elemzését
(Jókai-Magyarország. A modernizálódó 19. századi magyar társadalom képe Jókai Mór
regényeiben. Budapest, 1991.), akkor merészségünk igazolódik, mert ha le is térünk a
hagyományos műelemzés útjáról, de ezt a siker reményében tehetjük.
Személyi kapcsolatok és ezek értelmezési kísérlete
néhány jelesebb Jókai-műben
A téma fölvázolását igen megkönnyítené, ha valamelyest ismernénk a szerző
magánéletét. Ám olyan monográfia vagy gyűjtemény, amely adataival szolgálatunkra
állna: nincs. Jókai és a nők kapcsolatáról csak címszavakban tudunk megemlékezni.
Igen erősen kapcsolódott az anyjához. Többszöri állítása szerint szűzen ment bele a
jóval idősebb, Lendvay Mártontól gyermeket is szült, ünnepelt színésznővel kötött
házasságba. Felesége haláláig nem volt nőkapcsolata (el kell hinnünk, hiszen a nyilvánosság hallgatása ezt igazolja) - a gyámleányához és egy titokzatos ügyvédfeleséghez
fűződő viszonya is legföljebb a műveiben teljesedett ki. A „harmadik" Róza, Feszty
Árpádné felügyelete alatt sem volt semmilyen kicsapongása, ezért robban a Grosz/Nagy
Bella-ügy. Bárhogy is minősítsük az író második házasságát, az író a fiatal színésznő
oldalán elkerülte azt a csapdát, amelyet regényhőse, Dumány Kornél a nagybátyjának
vázol (Nincsen ördög), pedig hogy mennyi kísértés vette körül, arra csak két művével
utalok: Asszonyt kísér - Istent kísért, Öreg ember nem vén ember. S akkor nem is
szóltunk azokról az erotikus, buja részletekről, amelyekre Bori Imre hívta föl a
figyelmet idézett művében. Jókainak tehát nem voltak szerelmi háromszögei.
Egészen más a helyzet, ha a Mester világképében keressük a nő helyét. (Ez már
csak azért sem tréfa, mert a kortárs Madách számára ez olyan fontos volt, hogy az
1864-i akadémiai székfoglalóját is e tárgyból tartotta: A nőről, különösen aésthetikai
szempontból). Nos, ha Jókai személyes tapasztalatairól oly keveset tudhatunk, hogy
jobbára sejtéseink vannak csupán, az erkölcsi nézetei tekintetében a bőség zavara fenyeget. Nemcsak azért, mert hatvan éven keresztül írt, egyszerűen lehetetlen a költő, író,
drámaíró, újságíró, politikai szónok és levelező szavaiból kihámozni, hogy véleménye
szerint milyen az eszményi viszony a férfi és a nő között, ráüthetjük a pecsétet: eklektikus volt a javából. Ehhez társulhat - és társul is a Gyulai-féle kritikai iskola vádja:
esztétikai, elméleti képzetlensége. Ezt elfogadjuk, ám Fábri meggyőző értékszociológiai, statisztikai és történelmi munkája, másrészt Buday Dezső jószándékű pszichologizáló tanulmánya (Jókai lelke, Nyugat 1925.) nyomán nem a jellemábrázolásról, hanem
csak az emberi konstellációkról fogok írni.
Mielőtt azonban a vizsgálathoz fognánk, meg kell állapítanunk valamit: Jókai
sikeres és ünnepelt színházi szerző volt pályája első szakaszában. Most ne ennek okát
keressük (pillanatnyilag a kritikai kiadás megfelelő jegyzetei elegendő tájékoztatást
nyújtanak), hanem jusson az eszünkbe, hogy a kortárs drámának is egyik legfontosabb
szervezőeleme a szerelmi háromszög. Az általam ismert 29 Jókai-drámából csak 10-ben
nincs jelentősége a „szív-viszonyoknak". Az 1843-1860 között írt művek között (1.:
kritikai kiadás 1. kötet, Bp. 1971.) csak három olyan van a tizenkettőből, amelyben a
„hármas felállás" nem konfliktusteremtő viszony. Nemcsak olyan láncokról van ezek-

6

ben szó, mint az Aline (1847) címűben (Vitályos —> Örvényiné ~> Primaventi -> Aline
Olday Bálint), hanem a későbbi, bonyolult lelki kapcsolatokat előlegezőkről is, mint
A hulla férje (1851) színműben (Flórian Ardent —»• Amélia, Barray neje <— Barray —>
Delmaure Olivia). Rosszak ezek a drámák, még ha sikeresek voltak is a kortárs nézőközönség előtt, ám figyelemre méltó, hogy a Mester, dilettáns drámaíróként is ráérzett
a hatás követelményeire. Színpadi tapasztalatait minden bizonnyal fölhasználta az epikus műveiben is (és fordítva, hiszen drámáinak jó része - a 29-ből 16 - epikus „átiratban" is olvasható).
S itt szeretném értelmezni, hogy mit is értek majd Jókai műveiben szerelmi
háromszög alatt! Nem csupán s z e r e l mi kapcsolódásról lesz szó, hanem minden olyan
viszonyt ideértek, amelyben egy „harmadik" olyan érzelmi, érzéki indulattal jelenik
meg, amely kisajátítani törekszik a létező és/vagy lehetséges párkapcsolatból az egyik
felet, azaz a kultúránkban érvényes eszményi páros modellt átalakítani/lerombolni akarja. Nem teszek kivételt a valóságos viszonyok és a képzelt kapcsolatok között, s ugyanígy nem minősítem a kapcsolatban állók jellemét sem - nemcsak az ún. plátói szerelmet
gondolom idevonni, hanem a fiktív figurák, toposzok, lények személyeit is.
Vegyük példának első sikerregényét, az Egy magyar nábobot! Nézzük meg a
fontosabb szereplőket: Fl=Szentirmay Rudolf, F2=Kárpáthy Abellinó, F3=Kárpáthy
János, F4=Barna Sándor; NI =Chataquéla, N2=Eszéki Flóra, N3=Mayer Fanny.
* FI
NI —> X
A kritikusok többsége nehezményezi ezt az epizódot, az ábrázolás, a jellemrajz
szempontjából - véleményükkel egyetértek. Viszont fölhívnám a figyelmet, hogy különböző kultúrák egyeztetési kísérlete történik itt, s hogy Rudolf e részben mennyire
hasonlít az elképzelt byroni hőshöz, ahhoz a kallódó figurához, akinek nem nyílik sehol
sem tér (csak megjegyzem, hogy X=Byronl). Chataquéla hűségből (a korábban szeretett férjhez, nemzeti és vallási hagyományaihoz) következő halála okozza azt a megrendülést, személyes élményt, egyfajta példát, amely Szentirmay Rudolfot hazavezérli.
(A viszonyt így is fölírhatnánk: NI —> FI —> 0 - akkor viszont a byroni szerepjátszást
igazolja, gondoljunk akár Childe Haroldra, akár Don Jüanra.)
** F4-/F2-/F3
N3 -> FI
Ez a kapcsolatrendszer a leginkább megterhelt, ám a két Kárpáthy leválasztásával
(hiszen ők nem úgy szeretik Fannyt) mintegy előáll a rousseau-i alaphelyzet; ami azért
is érdekes lenne, hiszen Boltay, Teréz, Barna és Fanny nagyjából azonos társadalmi és
társasági szinten él, s ezért meglehetősen nehéz elfogadni a „kitörési szándékot"
valószínűnek, még ha Pozsonyt a nagyvárosok közé vesszük, lakóit pedig a nyugati
polgárokkal azonosítjuk. (Kihagyhatatlan megjegyzés: az ifjú Barna Sándornak ráadásul
Rousseau a kedvenc szerzője!) Jókai mértéktartását dicséri, hogy ha már ott nem
használta ki az adódó lehetőséget, később az impresszionistákat idéző módon hozza
össze Fanny boldogtalan érzelmi életének két szereplőjét (I.: a temetői jelenet Fanny
sírjánál).
*** N3 -> FI
N2
Ez a háromszög van a legjobban kidolgozva. Színesíti, hogy Fanny és Flóra
barátnők (noha vetélytársak), s hogy Rudolf Abellinó eszközeit kívánja igénybe venni
(1.: a csábítás megtervezése). Hozzátartozik még a Fanny-kép mélységéhez és árnyalá-

7

sához Kiss Miska sikertelen széptevési kísérlete is, amely ugyanúgy Fanny erkölcsi
tisztaságát igazolja (mert abból következik az udvarló visszavonulása), mint ahogy az
anya kerítői kísérlete is. Mondhatni: itt emlékezteti az olvasót Jókai a legjobban a
kármáni hagyományra.
A folytatásnak számító műben jóval egyszerűbb a kérdés - a Kárpáthy Zoltánt
ezért vettem ide - : egyedül Zoltán áll a középpontban (Maszlaczkyt csak a párhuzam
kedvéért említem, hiszen bizonyíthatatlan a szerelmi kapcsolat). Fl=Kárpáthy Zoltán,
F2=Maszlaczky Gábor; NI =Szentirmay Katinka, N2=Kőcserepy Vilma.
* F2 -» N2
FI és ** N2 -> FI -> NI
Itt szeretnék arra rámutatni, hogy Vilma figurája mennyivel kidolgozottabb. Nem
is a már ismert Fanny-Vilma párhuzamról szólnék, hanem a kamaszlélek apró rezdüléseire is figyelő szerzőről - különösen azokra a jelenetekre gondolok, amelyekben a
vak társalkodólányka is szerepel. A tudálékos, kékharisnya Kőcserepyné és koraérett,
beteg lánya a szentimentális regények alakjai között is figyelmet érdemelnek. A szerelmi háromszög azért nem működik szervezőelvként, mert Vilmát kivéve nem tudnak a
tagjai egymásról - ahogy a derék ügyvédről sem tud az érdekelt. Ám míg a második
esetben a humor és az írói bosszú forrása lesz a szerelmi háromszög félreértése (akár az
író egy másik regényében, ahol az öntelt, üresfejű Ludvéghy Lipótot ülteti föl Somlyóházi Szeréna - Felfordult világ), addig az első viszonyban a tudatlanság megszűnése a regénybeli események szempontjából megkülönböztető szerepet kap (Vilma a
merénylet elmondásával mintegy bekerül a Kárpáthy-Szentirmay családba, s halála
föloldja a szerelmi háromszöget).
Nem hagyható ki a például választott Jókai-művek köréből a már címével is idetartozó mű: a Szerelem bolondjai. Kik a számba vehető szereplők? Fl=Harter Nándor, F2=Harter Elemér, F3=Angyaldy Emil, F4=Lemming Rudolf, a férfiak; s a
nők: NI =Malvina, N2=Világosi Ilonka - a bevezető két történet „hőseitől" eltekintek.
Még annyit, hogy igazából csak egy személy töltheti/tölti be a regénycím biztosította teret.
• F I ->N1 ->F3
E viszonylatra nincs magyarázat. Miért hagyta el Harter Nándor első választottját,
a későbbi Világosinét, s vette feleségül Malvinát - s miért nem tudott vele két évnél
tovább együtt élni? Másrészt arra sincs semmilyen racionális ok, hogy miként került
össze Malvina a titkárral. így aztán e fölállás eléggé homályos marad. (Harter Nándor
elbukását összekötni a „szív-viszonyok" alakulásával már előlegezi az Enyém, tied, övé
problematikáját, ám ott bevallottan darabokra esik szét a regény, csakhogy Ince három
nőkapcsolatát bemutathassa, s ezzel igazolja tételét: a férfi Sorsa a nő.)
** F4
NI -» F3
Még inkább hipotetikusabb lesz ez a kapcsolat, hiszen semmilyen információnk
nincs Lemming Rudolf és Malvina házasságot megelőző kapcsolatára. Malvina az ifjabb
Dumas és Ibsen hősnőivel lehetne rokon, ha nem írói kinyilatkoztatás vezérelné tetteit.

8

*** F4 —> N2 -> F2
Ezt a sort ki lehetne egészíteni azzal, hogy Jókai itt rajzol egy merész epizódot:
Malvina, alig titkolt erotikussággal (méltó páija Caldariva márkinő az Egy az Isten
lapjain), a féltékeny nő szenvedélyességével s talán a Nanát idéző bátorsággal kívánja a
maga szintjére levonni Világosi Ilonkát. Itt azonosul férjével (mindketten Ilonka elbukását akaiják), de ebben az azonosulásában sem lesz Athalie-vé, bár a vítőrrel
Ilonkába döf. Nem tud romantikusan gonosz lenni - a cselekményszálak bonyolításában
nem is kap annyi szerepet.
**** N2 -» F2 -> NI
A mostohaanya-fia kapcsolat szerelmivé fordulásában ott rejtőzik Freud. Nem az
a baj, hogy Jókai miért nem jött erre rá, hanem az, hogy az író ezt nem tudta regényszervező erővé formálni.
Az első meghatározó jelentőségű szerelmi háromszög a Fekete gyémántok lapjain
fordul elő. Itt aztán egész sereg férfi állhat csatasorba: Fl=Berend Iván, F2 = Szaffrán
Peti, F3=Sondershein herceg, F4=Salista őrgróf, F5=Kaulmann Félix, F6=Bondaváry herceg, F7=X államférfi. Nő viszont csak kettő jön számításba: Nl=Evila,
N2=Bondaváry Angéla.
* FI
NI
F2
Ez a viszonylat jóformán ki nem dolgozott kapcsolatrendszernek tekinthető; Jókai
a szituációt Berend Iván lelki-erkölcsi nagyságának bemutatására használja föl. Van
azért az Evila-Szaffrán párosításban valami, ami nem Mikszáth, Gárdonyi, hanem
inkább Gozsdu, Petelei, Justh paraszt- és munkásfigurái felé mutat (a sorozástól bujdosó legények csárdai rajza nemcsak az Egy magyar nábob csárdajelenetével vethető
össze, hanem Móricz és Tömörkény elbeszéléseivel is). Az viszont éppen Evila
szépségéből, „szekszepiljéből" fakad, hogy az ő kapcsolatai körül fog megfordulni a
regénytörténet minden eseménye.
** FI
NI <- F2
Bár a Mester jelzi az esetleges vetélkedés lehetőségét - gondoljunk csak arra,
hogy Iván a fürdőben leskelődve keresi meg vetélytársát, de a Germinalban megjelenített naturalista harcot Jókai elkerüli: egyrészt humanisztikus-erkölcsi okokból,
másrészt Kaulmann elkísérésével Evila mintegy kivonja a bányatulajdonost a lehetséges
megbüntetendő vetélytársak köréből.
*** FI, F2, F3, F5(?), F6(?), F7(?)
NI ->• F2?/+F2:F1
(F2 mindig bizonytalan, halála után FI marad.)
Ennek az „ijesztő" láncolatnak a leírása bizonyítja azt, hogy Jókai mennyire nem
tudott mit kezdeni a szerelmi háromszöggel mint kompozíciós elemmel. Nem is az a
probléma, hogy nem kapunk az érdeklődésre magyarázatot - mert amit Jókai ad, ti. Árpád fényképalbuma, az nem tekinthető annak - , hanem annak hiánya, amit a kortársak
óta ismételünk: miért és hogyan maradhatott meg tisztának Dirmák Eva/Evelina/Evila?
(Ha az Árpád gyereket odatesszük nyolcadiknak, Sámuel apátot pedig kilencediknek,
akkor feltétlen eszünkbejut egy másik női szereplő: A tengerszemű hölgy Erzsikéje, aki
viszont nem marad tiszta - nem is érdemli meg Jókait.) Ezért aztán teljesen esetlegessé

9

válik a szereplők kapcsolata, amit ugyan eltakar a heroikus küzdelem rajza, ám a
befejezés idealizált, didaktikus bányászvilágának illúzióját a happy end egyszerre telJ
jesíti ki és teszi hihetetlenné.
**** F4 —» N2 —» FI
Ez a viszony félig feltételezett, hiszen mint kiderül: Salista őrgróf csak a Bondaváry-vagyonra pályázott. Mégis ide kell venni a másik oldala miatt. Arról sem szabad
megfeledkezni, hogy a párhuzamba állítás ismét Iván kiemelkedő jellemvonásaira
mutat.
*****M2->.F1 ~»N1
Ez a kapcsolat teljesen romantikus viszony lenne, ha Jókai kidolgozta volna: miért
szeretett bele Angéla grófnő a világtól elvonultan élő bányatulajdonosba. Még Theudelinda rokonszenvének a föltámadása is jobban motivált, mint ez a szerelem. Nem sikerül a 18. századi Richardson-giccs megismétlése: nincs magyarázat az arisztokrataköznemes-iparos szerelmére. (Érdekes, hogy ezt a Gazdag szegényeiben sem tudta
valószínűsíteni - 1.: a gróflány Paczal János konstáblerbe szeret bele, ezt a társadalmi
világot vállalja.)
Hogyan működik ez egy olyan nagyregényben, mint az Eppur si muove! És
mégis mozog a föld? Vegyük sorra a szereplőket, akik valamilyen érzelmi viszonyba
kerülnek egymással: Fl=Jenőy Kálmán, F2=Bálvándy; Nl=Csollánné Sátory Katinka, N2=Decséry Dorothea, N3 =Tóth Erzsike, (N4=a Múzsa)
* FI -» NI -» F2
Azt ugyan nem bizonyíthatjuk, hogy akkor, amikor Kálmánt hódolói körébe vonta, Katinka valóban és még mindig (1.: nászéjszakája) Bálvándyt szeretné, de őt részesíti
előnyben - így Az új földesúr Garanvölgyi Korinnájára emlékeztet, aki öt udvarlót
tartott „talonban". Kálmán szerelme viszont, vagy legalábbis vonzódása pszichológiailag igazolt, gondolok itt egyrészt az uzsoráshoz fordulás, másrészt a „védőbeszéd" szerkesztésének jelenetére.
** N1(/?N3) -> FI
N2
Ez a sor akkor érzékeltethetné a legerősebben Kálmán csábíttatását, ha az
egyszerű, boldog életet jelentő Erzsike mellé odaillesztenénk a Múzsát (N4) is. Nos,
ennek a leküzdését Jókai nem tudja valószínűsíteni, pedig beiktat egy itáliai utat,
belerejtve egy radikalizálódás lehetőségét (carbonárik), másrészt a Múzsát kettészakítja,
s az irodalom-festészet küzdelmével fedi el pontatlanságait (persze, ez is hiteltelenné
válik).
*** FI ->• N2 -> F2
Ez a sor lehetne az első párhuzama: itt sem bizonyítható érzelmi kapcsolódás
Dorothea és Bálvándy között, ám Dorothea, ha családi kényszerből is, Bálvándyt
részesíti előnyben - pedig van példa a lázadásra: Kálmán unokahúgáé, Cilikéé, aki
szerelme és hivatása kedvéért dacol a családi tekintéllyel és az átokkal.
**** NI - N2
FI
(N4)
Ennek a sornak kellene bizonyítania a reformkort előkészítő nemzedék heroikus
küzdelmeinek (Kisfaludy Károly, Katona József és mások) okait, de éppen az oksági

10

összefüggések különböző emberi és társadalmi oldalait mossa össze. Ahogy a másik
heroikus regényt, A kőszívű ember fiait is nagyon terhelik, sőt deformálják a túlzott
eszményítések; ám ott a társadalmi, politikai események „követik" az író szándékát,
míg itt az írónak kellett volna idomulnia.
Lássuk, hogyan alkalmazta a szerelmi háromszöget legkedvesebb regényében;
milyen összefüggéseket mutat Az aranyember. A szereplők közül a következőket
vettem figyelembe: Fl=Tímár Mihály, F2=Kacsuka Imre, F3=Krisztyán Tódor;
Nl=Tíméa, N2=Brazovics Athalie, N3=Bellováry Noémi.
* NI <- FI
N2
A mű pszichológiai alapkonfliktusa: Tímár két nőt szeret egyszerre, mindkettőt
másképpen. E kettős kapocs értelmezése adja Tímár jellemének és a regénynek
megoldását is. Ha eltekintünk a személyes indítékoktól, és lehántjuk a mesés-romantikus takarót, akkor a jellegzetes 20. századi személyiséget látjuk, pontosabban az örök
kortárs magánembert. (Itt jegyzem meg, hogy ez az egyetlen olyan nagy Jókai-regény,
amelyben a szerzőnek oly kedves reformkor nem kerül a középpontba, noha akkor
játszódik a cselekmény. A Mester itt képes koncentrálni a téma adta konfliktus lehetséges megoldásaira!) Jókai el tudja hitetni, hogy ez a kettős lét egyszerre ad lehetőséget
a boldogság elérésére, s egyszerre az önazonosság kínzó kérdése. Nevezhetjük romantikus megoldásnak, ám nem tagadhatjuk: Jókai a maga módján és tipizálhatóan - miként
Az élet komédiásai Japánja, az Egy az Isten Torockója, A jövő század regényének.
Otthon állama és Kincsője vagy az Ahol a pénz nem Isten szigete - valószínűsíthető befejezést ad, úgy, hogy az eszményített hős megőrzi erkölcsi tisztaságát.
** FI
NI
F2
A regény értelmezői általában átsiklanak azon a tényen, hogy a három nőalak
közül mégiscsak Tíméa a legfontosabb. O az egyetlen Tímár mellett, akinek meg kell
küzdenie a kettős lét problémáival. Sőt, bizonyos szempontból (1.: a későbbi ábra) őt
tekinthetjük a központi szereplőnek. Tíméának többszöri beilleszkedéssel kell szembenéznie: miután a meneküléssel kiszakadt a mohamedán hit és jogszokás által háttérbe
szorított nő helyzetéből, be kell tagozódnia a görögkeleti vallású Brazovics család
világába, azzal a megszorítással, hogy egyszerre cseléd és családtag {A kőszívű ember
fiainak Editjére utalnék). Ezt az azonosulást zavarja meg a kegyetlen tréfa, ti. „Kacsuka
menyasszonyát" játszatják el vele. Erre következik a szigorúan magányos Isten-ember
kapcsolatot közvetítő kálvinista házasság és áttérés (tessék csak fölidézni, milyen nehéz
kérdéseket tesz fel Tíméa a tiszteletesnek, amire az nem tudja a választ). De még ez sem
elég, hiszen Tíméának meg kell ismerkednie a „felső tízezer" erkölcsi viselkedésével is.
Ennyi szorítás ellenére, vagy éppen ennek következtében bontakozik ki Tíméa
keresztény etikához kapcsolódó, de attól független hűsége, amelynek szenvedéses
vállalása vigasz lehetett a szerelméért házasságát mégsem kockáztató író számára is.
Ezért válhatott Tíméa a főhős párjává, még akkor is, ha sohasem lett a párja.
*** N2
F2
NI
Kacsukáról elég keveset tudunk: együtt járt Tímárral iskolába, özvegy édesanyjától távol él, szegényes mérnökkari tiszti fizetését korrupcióval egészíti ki. Ez a korrupció vihette a Brazovics-házba, vagyonáért udvarol Athalie-nak, s becsületének
visszaszerzéséhez hosszú út vezet egy menyasszonyi köntöstől a Tíméa-névnapi

11

meghívóig. Ám sem az útról nincs ismeretünk, sem arról, hogy miért is Tíméába szeret
bele (no, nem a szöktetésig, de az agglegény remeteéletének vállalásáig). Kacsuka
figurája - hiába a két főszereplőhöz hasonlítható kettős kötődése - eléggé elhalványul a
regényben, ellentétben a drámával, ahol a boldog vég szempontjából elengedhetetlenné
válik alakja.
**** N2
F2
NI
Sokan tévednek, akik azt hiszik, hogy Athalie alakjának egyértelműen
meghatározta az író a Jelentését". Tekintsünk most el a lélekgyilkos tréfa kiötlőjétől
(Tíméával hímezteti meg menyasszonyi köntösét), a Tíméa-Athalie ellentét párhuzamainak mitikus megfeleltetéseitől (szövegszerű egyezések az esküvői készületeknél), a
nárcisztikus-leszbikus vonásoktól (Tíméával csókoltatja a kezét, lábát), hanem inkább a
Noémivel egyező vonásokra hívnám föl a figyelmet. Idézzük fel azt a jelenetet, amikor
kíséret nélkül elmegy Kacsuka legénylakására! Ekkor tudatosan mindazt fölajánlja
szerelmének (aki őt nem szereti), amit Noémi ösztönösen és természetesen ad Mihályának! Itt éijük tetten a Szabó Lőrinc-i gondolatot, hogy a szeretett nő azzá lesz, amivé
szeretője akaija. Sokkal nehezebb elfogadni Kacsuka szerelmét - ez jobban függ az író
„mindentudásától"! Kacsuka érzelmeinek hitelességét, ügy vélem, a többi szereplő
hitelességének elfogadása adja. Nem véletlenül kínlódott Jókai annyit a színpadi változat megalkotásával - hiszen a happy end nem old meg semmit.
***** FI
NI
F2
Semmit, vagy alig valamit tudunk kezdeni Tímár vágyaival. Ha rá tudnánk fogni,
hogy Tímárt a szexualitás vezeti, akkor könnyen találnánk igazolásokat: összezártság a
hajón, az újraélesztés az apa kábítószere után, a látogatások a Brazovics-házban stb.,
valószínűsítik a vágy kialakulását. De mit kezdjünk Tíméa szerelmével Kacsuka iránt?
Jó, igazolja Tímár számára: felesége nem frigid, de ezután mi lesz? E ponttól világos,
hogy bár Jókai gondolt rá, ám mégsem tudott élni a szerelmi háromszög konfliktusteremtő, és -rendező erejével. A mellékelt ábra nagyjából arra jó, hogy tudatosítsa a
regény (és az élet) problémáit.
****** p j
N1
F1
Annak a kérdésnek az eldöntése, hogy Krisztyán Tódor szereti-e Noémit, az
elégséges adatok hiányában legföljebb csak feltételezhető. Ennek a kutatása mélyebb
szövegelemzéssel lehetséges, most csak analógiákkal érhetünk el valamit. Az egyébként
egyértelmű, hogy Noémi Tímárt szereti.
******* F 3
F2
N2
Hasonló a helyzet Krisztyán Tódor és Athalie viszonylatában - ám itt Tódor a
hagyományos eszközökkel „dolgozik", s így jut el a következő lehetőséghez: be kell
jutnia az előkelőség szűk körébe; mert akkor azon tolvajok közé tartozik, akik magukat
nem tartják annak, akik „munkakapcsolataikat" rejtve/szabadon élik meg. Furcsa, hogy
az az Athalie, aki képes lenne magát odadobni Kacsukának (szerelemből, ám ez a
szerelem nem motivált), a büntetésként vállalt cselédsors női viszonylatait nem éli és
nem játssza meg (bár a borravalós jelenetben igen nagy indulattöltés található).
A mű szociometrikus tényei is elgondolkodtatnak: sok interpretációt olvashattunk,
de ilyen összefüggések, a nagy áthidalások megkövetelik, hogy másként értelmezzük a
mondai elemeket. A meseszerű pszichológia kis külső beavatkozásra teljes mozgatható-

12

ságot tételez föl. Mindez a regény-időben figyelhető meg. E mű egyik érdekességét az
adja, hogy Jókai el mert szakadni a romantikus felfogás követelte nemzeti, történelmi
témától (a jövő ugyanis nem a társadalmi, politikai tettek függvénye). Hogy Jókai kit
tekint a jövő örökösének és miért - ehhez nézzük meg a következő viszonylatokat!
Az aranyember fontosabb szereplői:
Noémi-Tímár
gyermekei

Tíméa-Kacsuka
gyermeke

T

t

Noémi „

Tíméa

\

3. és n.
nemzedék

\ Kacsuka

11

Tímár

Athalie
(Teréza) Krisztyán Tódor
Bellováry

Krisztyán
Maxim

(Zófía)
Ali
Csorbadzsi

Brazovics
Athanáz

2. nemzedék
1. nemzedék

(Az első nemzedékből csak Bellováry, Noémi apja nem illik a sorba - ám ő enged
e világ elvárásainak, öngyilkos lesz). Az ábra figyelmes szemlélése nemcsak Tímár
végérvényes igazolása (Jókai a regényhősbe plántálja át önmagát), hanem Tíméa életvesztességének bizonyítása is. S ekkor már megkérdőjeleződik a Mester romantikus
jövőképe: a menekülés boldog utópiája.
A címben jelzett viszonyok kutatását egy olyan regénnyel hagyjuk abba, amely
nem magyar témájú, de Jókai egyfajta ars poétikának is szánta, hiszen a művész és a
szerelem viszonyát kívánta ábrázolni a Szabadság a hó alatt vagy a zöld könyv című
regényében. Egyetlen fontos férfiszereplője Fl=Puskin, a nőalakok annál többen
vannak: Nl=Ilmerinen Zeneida, N2=Bethsába, N3 = Ghedimin hercegné, N4=Nariskin Zsófia, (N5=Eleutheria, a Szabadság görög neve), (N6=Múzsa).
* FI
NI -> N5
Az első kapcsolat, a reménytelen szerelem teszi Puskinná a fiatal, írogató
főnemest. Zeneidát menti, hogy ő mindent a szabadságért és elnyomott nemzetéért tesz
(így még példává is magasodik). Az író gondosan ügyel arra, hogy a színésznő-énekesnő társadalmilag elfogadható legyen (a zsarnok Konstantin neje is színésznő!).
#* N4 _>. p l
N1/N2/(N5)/(N6)
A Nariskin-betét lehetőséget biztosít a szerzőnek arra, hogy az olvasókban
fölidézze a szentimentális, biedermeier regények világát. Zsófia figurája Fannyra (Egy

13

magyar nábob) és Kőcserepy Vilmára (Kárpáthy Zoltán) emlékeztet. Az egész cártörténetet belengő aulikus, lojális hangulat zavaró csupán. Nyilván találni kellett egy
racionális okot a dekabristák arisztokratikus kapcsolataira, és magyarázatot I. Sándor
uralkodása utolsó 10 évének tetteire, ám ez legföljebb a regényen belül fogadható el.
Mint leírt tény, semmilyen indokkal nem igazolható.
*** N3 -> FI -> N1/N2/(N5)/(N6)
Ha a Zsófia-szál az érzékenység korát idézi, akkor a hercegné-anya vetélytárs
szerelme a „vadromantikáét". Jókai nem tud mit kezdeni a cár-kedves szerelmével, tehát
olyan viszonylatokba ágyazza bele, amelyek egyenként nemcsak hihetőek, de a realista
pszichologikus, naturalista szerzők tollára illenének - így viszont nemcsak a hercegné
figuráját hiteltelenítik, hanem az egész arisztokratikus reformfolyamat lehetőségét is
megkérdőjelezik éppen akkor, mikor Jókai ennek jelentőségét kívánja kiemelni (gondoljunk a nihilisták akcióira!). Megfelelő párhuzamban áll ezzel az, hogy Puskin maga
sem tudja: kit is szeret ő valójában vagy egyszerre.
**** N1/N2/N3/N4
FI -> (N5 és/vagy N6)
Úgy véljük, ez a kapcsolatrendszer a regény komponens-eleme. Jókai több
művében is meg akart felelni a romantika kérdésére: mi teszi művésszé a művészt? Akár
az Es mégis mozog a föld Jenőy Kálmánját tekintjük, akár az Öreg ember nem vén ember egyik mesélőjét - ha a többi alkotás mellékszereplőit nem nézzük is - ügy tűnik,
hogy Jókai két elemet tartott elsődlegesnek: az emberismeretet és az elkötelezettséget.
Jókai Puskinja (akárcsak az oly sokszor idézett volt jóbarát Petőfi) megfelel ezeknek a
követelményeknek. A Szabadság és a Múzsa kézenfogva vezeti a művészt - mit
foglalkozzon a képzettséggel és a tudással (bár az öreg művész tapasztalatai mások, s ő
már sokra tartja a tanulást is - Öreg ember nem vén ember)] Az emberismeretet megadják a nők (érdemes megnézni, egymással milyen kapcsolatokban állnak: Zeneida a
színpad királynője s a cár kegyeit bírja, mellesleg ügy tudják, hogy Ghedimin herceg
szeretője, Ghedimin hercegné a cár volt szeretője, jelenleg egy fejedelemlány nevelője,
de saját gyermekét megtagadja, Bethsába és Zsófia barátnék és vetélytársak, így vagy
úgy a társasági helyzet rabjai ráauásul. Igazi ellenpontot egyedül a Szabadsághoz való
viszonyuk jelent, ezért is különíthetjük el a hercegné figuráját (az író itt áttételesen
jellemez, hiszen a hercegné följelenti dekabrista összeesküvő férjét, Zeneida egyik
vezetője az összeesküvésnek, a két barátnő pedig igyekszik családi kötelékeikkel
meghajlítani a cárt). Ám Jókai nem tudott, nem akart arra a kérdésre felelni: mi van akkor, ha a Szabadság és a Múzsa kerül szembe egymással. Ilyen írásáról nem tudok.
Természetesen a százegynéhány kritikai kiadású kötetre rúgó életmű minden darabját nem vizsgálhattuk, még csak statisztikai adatokkal sem rendelkezünk arról, hogy
hány művében mennyi szerelmi háromszög szerepel. Nem állt szándékunkban az író ars
poeticájának teljes bemutatása sem, noha ez a kortársakra jellemzően nem választható el
a szerelem és a szabadság értelmezésétől. Arra törekedtünk, hogy egy mások által
kevésbé kutatott kérdés megválaszolásával juthassunk el az összegzésig.

14

A Jókai nevével fémjelzett magyar romantikus regény létrejötte
A regénynek mint közkedvelt műfajnak Dugonics András a megteremtője. Faludi
Ferenc, a testőrírók vagy Kazinczy magyarításai - ezek kerültek forgalomba - nem
tudták sohasem megragadni az olvasóközönséget, a tömeget, hiszen míg ők egy magasabb eszmény jegyében alkottak, azok legjobb esetben is Gyöngyösit olvastak, a
„ponyvatermékeket" itt nem regisztráljuk. Dugonicsnak persze csak az Etelkája sikerült
ennyire, de kiadásától számíthatjuk egy új olvasóközönség megjelenését a kultúra
piacán.
Ha a hazai előzményeket keressük, akkor három helyen találkozhatunk olyan elemekkel, amelyek később „jókaisodnak".
Az első a Kármán József kezdeményezte szentimentális regény (Fanni hagyományai), amelynek 1848 előtti legtökéletesebb változatát A karthausi jelenti (az sem lehet
véletlen, hogy Petőfi hosszú részleteket tudott kívülről Eötvös József művéből). A második is kapcsolható Dugonicshoz, de míg ő a kettős cenzúra miatt (állami és egyházi)
óvakodott az ideologikus művészettől, allegóriává szelídítve azt, addig Fáy András,
Nagy Ignác és maga Eötvös József is vállalta a regény irányzatosságát (azaz egy
ideológia jegyében és szemszögéből mutatni be a valóságot). Amíg a szentimentális
regény szükségszerűen az egyént tette a középpontba, pontosabban a lelki történéseket,
addig az irányregény a tablóra törekedett, már-már a realisták eszközeit használva.
Jókai ezt így fogalmazta meg az 1847. június 5-i Életképekben: „Az irodalom hivatása
az igazság eszméit terjeszteni. S midőn a szárazon elmondott igazság kiáltó szó marad a
pusztában; midőn a meztelen igazsággal társalogni oly kevesen szeretnek: az irodalom
hivatása az igazság eszméinek tetsző alakot adni, hogy a szív élveit, a fő meggyőződései
sarkpontját találja föl bennünk."
A harmadik előd a Jósika Miklós által sikerre vitt történelmi regény, amely ahhoz
a történelmi múlthoz igyekezett visszakapcsolni az olvasóit, amely immár a nemzet
múltja is. Ha az első tíz év (1844—1853) munkáit olvassuk, akkor Jókai írásaiban nyomon követhetjük, hogyan használja föl a Mester az elődök munkásságát, s ha van időnk
a kortárs sajtóvisszhangra is figyelni, akkor azt is láthatjuk: hogyan idomul egymáshoz
az író és közönsége.
A romantikának - szemben a klasszicizmussal - nem volt tételes esztétikája, de az
egyes romantikus csoportok vagy a romantikához kapcsolódó filozófiák rendelkeztek jól
körülhatárolt esztétikával (sokszor a klasszicizmusra építve, 1. például Kölcsey rendszerét). Ez az esztétikai igényesség a nemzeti megújulás társadalmi, ideológiai és
politikai problémái miatt háttérbe szorul. Ez a folyamat annál inkább kitapintható,
minél kisebb népről van szó, minél inkább eltolódik a polgári átalakulás, a nemzetté
válás folyamatának kezdete.
Az ideológiai-politikai célok elsődlegessége különösen az irodalmi művekre
nyomja rá a bélyegét, márcsak abból az okból is, hogy e művészet kapcsolódhat a legnagyobb olvasóközönséghez: a könyvkiadás és a színház mellett gondoljunk a legnagyobb szerepet játszó sajtóra! (Itt találkozik az üzleti indok is, hiszen az irodalmi
művek „forgalmazása" képes csak megteremteni a nemzeti kultúrát eltartó, eltartani hajlandó beavatásra váró közönséget.) E művekben alig lehet szó a nyugaton már megvalósult, megvalósuló „új rend" anomáliáiról - hiszen ez a kitűzött cél. (Vigyázzunk, a
memoár-, napló- és útirajz-irodalom más céllal íródik!) Nem elég a régi rendszer kri-

15

tikája, hanem állandóan „izgalmi" helyzetben kell tartani az olvasót a valószínűsíthető,
eszményi, nemzeti jövő bemutatásával. S arról sem szabad megfeledkezni, hogy
kezdetben az olvasók többsége abból az uralkodó rétegből kerül ki, amelynek tagjai
belátják a reformok, az átalakulás szükségességét, de meg vannak győződve a maguk
„felsőbbrendűségéről".
A romantikus szerzőhöz tehát - különösen itt Kelet-Európában - nem poétikai
oldalról kell közelednünk, hanem ideológiai oldalról. A felvilágosodás eszméin nevelkedett szerző ( az ember kilábalása maga okozta kiskorúságából" - I. Kant) meg van
győződve eszméinek elsősorban erkölcsi szinten realizálódó igazságáról. Ha valamilyen
módszerrel esszenciává párolhatnánk ezt a kisebb könyvtárnyi Jókai-életművet, akkor
látnánk, hogy ez alig több, mint a Parainesis népszerűsítő változata - de Kölcsey „erre"
is törekedett (ti. erkölcsfilozófiai tanításra)! Amit ugyanis Kölcsey a megvalósítható társadalmi-nemzeti jövőbe helyez, megelégedve mondatainak logikájával s azok igazságát
megalapozó életének, meggyőződésének ismeretével, azt Jókai (és a romantikus
szerzők) példákkal akarja illusztrálni. S itt következik be a csapdahelyzet!
Egy erkölcsi rendszer érvényességét a döntési helyzetekben adott sikeres válaszai
adják. Az író erősen szeretné bizonyítani meggyőződésének helyességét, ezért hőseit
sorozatosan ilyen döntési helyzetekbe állítja (nem eléggé motiváltan). Sőt, minél jobbnak tartja rendszerét, annál több helyzetet hoz létre a bizonyításra. Ám itt nem számol
azzal, hogy az olvasó a teremtett világot a létező és/vagy lehetséges világgal veti össze.
Minél több helyzetből kerül ki a hős „győztesen" (mert fel volt vértezve a megfelelő
világnézettel), annál kevésbé hiszi el: a létező világ tele van kudarccal. S nemcsak a hős
válik itt valószínűtlen figurává, hanem megkérdőjeleződik a hozzákapcsolt ideológia is.
Az író pedig egyre kétségbeesettebben „gyártja" modelljeit - vagy kiábrándulásának ad
hangot. Akár így cselekszik, akár amúgy: döntésének eredménye, hogy a műve nemirodalmi célok szócsövévé válik. Ezen az alapon hiteles, de legalább valószínűsíthető
jellemet nem is várhatunk a romantikus szerzőtől - így tehát ennek hiánya miatt
hibáztatni nem lehet.
Kísérlet a Jókai-féle jellemábrázolás létjogosultságának igazolására
Az előbbiekből következik, hogy a romantikus regény - hacsak E. Fischer „sötét
romantikájára" gondolok is (A romantika lényege, Bp. 1964.) - az erkölcsi példák
tárházává lett. Ezen az alapon megítélni csak akkor lehet, ha szembesítjük a figurát azzal az eszménnyel, amelyet ábrázolni, bemutatni kívánt. Ebben az esetben annyi lenne
„csak" a dolgunk, hogy rekonstruáljunk a szerző megnyilatkozásai, alakjai és a kortársak művei alapján egy olyan eszmerendszert, amelynek többé-kevésbé megfelelő
vetületei a Jókai-hősök. Ezt azonban a logika szabályai szerint nem tehetjük meg.
Hogyan fogalmazza meg a 22 éves Jókai vezéreszméjét?
- Ortállni az emberiség örök jogai felett; napfényre hozni mindent, ami szép, üdvös és igaz; méltányolni az
erény törekvéseit; biztatni, emelni a fejlődő igaz tehetséget; ostorozni a tévelygést, a
ferdeségeket; oltani minden szívbe a becsület szerelmét, az alacsonyság utálatát;
érzelemfoghatóvá tenni a lelkeket; fölrázni az alvót gyáva tespedéséből; fogyasztani a
szűkkeblűség birodalmát, a mi legfőbb: tudni szólani és tenni a jó ügyért, ha ugy
kívántatik; tudni hallgatni és tűrni érte, ha arra lesz szükség: - ez a hivatása az irodalomnak, nekünk pedig kötelességünk. (Életképek, 1847. 06. 05.) S most ehhez kap-

16

csolódjon két idézet: „Én ezer ember közül, akinek az élettörténetét ismerem (pedig
annyiét ismerem), találtam ötven alakot, aki képviselője volt a rossz szenvedélyeknek;
de találtam ötszázat olyant, akinek a jelleme a mindennapin felülemelkedett... (Utazás
egy sírdomb körül); „Meg kellett győződnöm arról, hogy fajomnak és a civilizált társadalomnak alaplelkülete a becsület, az emberszeretet és az igazság." (Önéletírásom).
A Jókai-életmű filosz ismerője citálhatna idézeteket, melyekben az író kijelenti, hogy
alakjait a való életből vette, sorolhatná azokat a regény-, elbeszélés- és drámacímeket,
amelyeket az író a valóságos esetekre támaszkodva alkotott - mégsem tudná kikerülni
az arisztoteliánus-hegeliánus-lukácsi kérdést: hogyan lehet életművében összeegyeztetni az egyedit és az általánost? S valóban, erre nem tudunk válaszolni, erre nem lehet
válaszolni, erre nem tud sem az életmű, sem a szerző, sem a kutató elfogadható választ adni.
Nézzük azonban a kérdést más szempontból! Meggyőződésem, hogy az esztétikailag, kritikailag képzetlen Jókainak fogalma sem volt arról: kritikusai mit és miért
kritizálnak benne. A Dózsa Györgyöt követő viták után tulajdonképpen fölhagyott az
esztétikai hadakozással, tette a dolgát: írt. Az előbbiekben mi is összegyűjtöttük azokat
az érveket, amelyek mentik és/vagy megértetik a Mester világszemléletét (ábrázolási
módszeréről fogadjuk el saját szavait). Kérdésünk az, hogy találhatóak-e a művekben
rokonítható vonások a pszichológia, a pszichoanalízis és a pszichopatológia esetleírásaival?
A dolgozatban megemlített művek hősei közül egy sincs, aki ne küzdene elfojtott
szenvedélyeivel, indulataival. Ha a szentimentalizmus és a romantika följogosította a
szerzőt az érzelmek ábrázolására, ha érvényesíteni akarta a szubjektum szabadságát, akkor rögtön szembekerült a személyes és a társasági erkölcsi elvárások korlátaival, s csak
a freudi áttételek szintjén volKképes áthágni azokat. Sokat árul el a 19. század embereiről, hogy mennyire otthon érezték magukat a Jókai-világban.
Akik a lelki élet problémáival foglalkozó könyveket olvasnak, azok fölfigyelhetnek arra, hogy a szakírók eseteket írnak le, példákat, amelyek értelmezik a betegség
sajátosságait, a gyógyulás folyamatát - egyedi eseteket, amelyek egyrészt a betegség általánosító leírását könnyítik meg, másrészt a gyógyítás megtaníthatóságát, s így hatékonyságát szolgálják. Anélkül, hogy megkockáztatnánk Jókait összehozni a pszichológiával, érdemesnek tartanánk, hogy hozzáértő kutató megkísérelhetné szembesíteni az
író „esetleírásait" a valósággal. Ennek elvégzésére sarkallhatna, hogy Fábri Anna ezt
egy más szempontból elvégezte: a szociológia tudományos módszereit alkalmazta a kiválasztott Jókai-művek hőseire. Munkájának érdeme, hogy ilyen árnyaltan, a társadalomtudományok és az embertudományok egzakt módszereivel eddig még senki sem
foglalta össze a Jókai-életmű ábrázolási megoldásait. A kísérletre nem a rehabilitáció
miatt lenne szükség, Jókai nem tart erre igényt, hanem az interdiszciplináris kutatások
eredményes kiteijesztése érdekében.
*

Rokonom a 19. század első felének embere. Az a gondolkodó ember, aki már
iskoláiban a felvilágosodás - igaz, a tömegoktatás színvonalára redukált - eszméin nőtt
fel, megtanulva tisztelni az elme és a tett eredményeit. Az a gondolkodó ember, akinek
az ifjúkora a nagy romantikus-liberális eszmék és a dezillúziós életfilozófiák közötti
hányódásban telt el, akinek megadatott, hogy a társadalmi és magánélet sikerei és
kudarcai közben és után újraélje az összekapcsoló, közösségteremtő vallás-élményt,

17

nemzet-élményt; s aki talán rádöbbenve a Vanitatum vanitasban megfogalmazott ókori
közhely keserű bölcsességére: „Mind csak hiábavaló!", mégis meg tudta találni a szintézist a mindennapok újrakezdő hitével.
Rokonom a 19. század embere, az az ember, aki össze tudta egyeztetni a
felvilágosodás hatalmas hajtóerőt jelentő ratiotiszteletét vallásos meggyőződésével, a
polgári utópiákban benne rejlő világpolgári humanitást a nemzetéért minden áldozatra
kész erkölcsiségével - s így eljuthatott akár a politikai forradalomban való részvételig
is, de mindenképpen a különböző reformmozgalmak tömegbázisát képezhette.
Rokonom ő, de nem vagyok azonos vele. Száz-százötven év távlatából, ha vizsgálom, csak a részvét és a humor érzelmi szálain kapcsolódhatok hozzá. A történelmi
fejlődés megváltoztatja a távlatokat, az arányokat, a 19. század embere óhatatlanul
múzeumi figurává merevedik. Talleyrand szállóigéjét idézem: aki nem élt 1789 előtt,
nem ismeri az élet igazi édességét - s próbálom átformálni: aki 1914/1917 előtt élt, az
el sem tudja képzelni a világ széttöredezettségét. A párhuzam sántít, de ez a széttöredezettség igaz, és mindenre vonatkozik. S miközben a múlt század „édeni" harmóniáját, vagy pontosabban az ebben hívő emberek tudati biztonságát sírjuk vissza néha,
fogalmunk sincs arról (vagy éppen felejteni akarjuk), hogy a 20. század válságának az
előzményei ott képződnek a múlt század életének a mélyén, olyan mélyben, hogy a
felszínen jelentkező tünetek már az orvosolhatatlanul bekövetkező véget jelzik. Lehetséges-e ezt a világot rendszerbe foglalni? Azt a világot, amely egyszerre egy „régi"
békés elbontása/elbomlása és az „új" építése? Van-e olyan pont, amelyhez viszonyítva
kibillenthetjük a helyéből, ha a Földet nem is, de a megkövesedő véleményeket? Lehet-e, érdemes-e olyan szerző életművével foglalkozni, aki alkotásaival, világlátásával
nem fér bele az uralkodó, sok tekintetben mindenre kiterjedő esztétikai rendszer
kereteibe? Egyáltalán: lehet-e esztétikai-irodalomelméleti bázis nélkül, egy másik rendszer követelményeihez mérve csupán, nyilatkozni JÓKAI világábrázolásáról?
Úgy vélem, hogy van erre esély. Ez a munka csak akkor lehetséges és eredményes, ha visszatérünk a tények tiszteletéhez. Az igaz, hogy az irodalmi tény másmilyen természetű, mint a természettudományi, s az is valószínű, hogy a Heisenberg
állította „emberi kérdésfeltevésnek kitett természet nem azonos a természettel", de még
mindig a tényekhez kapcsolódó vizsgálat és állítás a legközelebbi út, amely az okok és
összefüggések eredetéhez elvezethet bennünket. A Jókai-életműhöz kapcsolódó tényeket
az egyes kutatóknál torzította vagy az előítéletes gondolkodás, netalántán filológiai
pontatlanság, amely aztán az egész munka állításainak igazságértékét is megkérdőjelezte, vagy pedig a befogadói elfogultság és a tekintélytisztelet. Engem többek között
az tett kíváncsivá: vajon miért szerethette annyira a huszadik század úttörő prózaírója, a
kiváló elmeorvos és az ötletes esszéista Csáth Géza Jókait?
Befejezésül a romantikus szépségfogalom jut eszembe, a klasszicista módon
megszemélyesített, leplébe burkolódzó istennő képzelt válasza a kutató kérdésekre:
Tépjél szüntelenül vagy simogass, de el
Fátylam nem vetem senkiért!

A tanulmány a szegedi Deák Ferenc Alapítvány támogatásával készült.

18

